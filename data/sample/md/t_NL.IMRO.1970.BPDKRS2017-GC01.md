xml version\="1\.0" encoding\="UTF\-8"?

Dokkum Regiostad: TOELICHTING

direct naar inhoud van TOELICHTING

Dokkum Regiostad

================

TOELICHTING

-----------

| Plan: | Dokkum Regiostad |

| --- | --- |

| Status: | geconsolideerd |

| Plantype: | bestemmingsplan |

| IMRO\-idn: | NL.IMRO.1970\.BPDKRS2017\-GC01 |

* TOELICHTING

* REGELS

* BIJLAGEN REGELS

* Begin

* Vorige

* Volgende

* Omhoog

TOELICHTING

-----------

### Hoofdstuk 1 Inleiding

#### 1\.1 Algemeen

Voorliggend plan betreft een geconsolideerd bestemmingsplan. Dit plan is zelf geen rechtsgeldig plan maar voorziet slechts in de samengestelde weergave van het bestemmingsplan Dokkum Regiostad (vastgesteld op 28 juni 2018\) en de aanpassingen die daarin zijn gedaan zijn in het Reparatieplan Dokkum Regiostad (vastgesteld op 4 juni 2020\). Plannen die na 28 juni 2018 zijn vastgesteld zijn daarbij buiten het plangebied gelaten.

Dit plan is opgesteld met als doel om te gebruiken als integrale versie van het bestemmingsplan Dokkum Regiostad, waarbij de aanpassingen voortvloeiende uit het Reparatieplan Dokkum Regiosat zijn ingevoegd. Door via dit geconsolideerde plan naar geldende planregels te navigeren kan worden voorkomen dat foutieve regels geraadpleegd worden. Bovendien vergroot dit geconsolideerde plan de leesbaarheid.

Dit geconsolideerde plan is niet door het gemeentebestuur vastgesteld. Er kunnen geen rechten aan ontleend worden.

#### 1\.2 Ligging

Het plangebied betreft de gehele stad Dokkum, waarbij de buitengrens is bepaald door het op 28 juni 2018 vastgestelde bestemmingsplan Dokkum Regiostad. De 'gaten'die in het plangebied voorkomen, betreffen de bestemmingsplannen en wijzigingsplannen die zijn vastgesteld na 28 juni 2018 (tot 1 september 2020\). Concreet zijn dat de volgende plannen:

* Bestemmingsplan Dokkum \- Hoedemakersweg (18\-10\-2018\). Dit plan is met het Reparatieplan Dokkum Regiostad uit de contour geschrapt;

* Wijzigingsplan Dokkum \- Stadsdock (16\-6\-2020\). Dit plan is met het Reparatieplan Dokkum Regiostad uit de contour geschrapt;

* Bestemmingsplan Dokkum \- Hogedijken (24\-6\-2020\);

* Bestemmingsplan Dokkum \- Hogedijken, verplaatsing Aldi (24\-6\-2020\).

![afbeelding "i_NL.IMRO.1970.BPDKRS2017-GC01_0001.png"](i_NL.IMRO.1970.BPDKRS2017-GC01_0001.png)

*Ligging plangebied*

#### 1\.3 Geldende plannen

De geldende plannen die in deze geconsolideerde versie zijn opgenomen betreffen de volgende:

* Bestemmingsplan Dokkum Regiostad;

* Reparatieplan Dokkum Regiostad,

met uitzondering van de plangebieden van de volgende bestemmingsplannen:

* Bestemmingsplan Dokkum \- Hogedijken;

* Bestemmingsplan Dokkum \- Hogedijken, verplaatsing Aldi.

Van beide plannen zijn de juridische onderdelen, zijnde de regels met bijbehorende bijlagen en de verbeeldingen, samengevoegd in de onderhavige geconsolideerde versie. Hiermee is eveneens rekening gehouden met de vaststelling van de bestemmingsplannen Dokkum \- Hogedijken en Dokkum \- Hogedijken, verplaatsing Aldi: de consequenties voor de regels van het wegvallen van deze plangebieden in de geconsolideerde versie zijn in de regels verwerkt.

De toelichting met bijlagen van beide plannen die het juridische deel van beide plannen onderbouwen, maken geen onderdeel uit van deze geconsolideerde versie. Deze kunnen als rechtsgeldend plan blijvend worden geraadpleegd via de omgeving van www.ruimtelijkeplannen.nl.

#### 1\.4 Digitaal uitwisselbare ruimtelijke plannen

De regelgeving op gebied van digitale ruimtelijke plannen biedt de mogelijkheid om op de landelijke voorziening plannen in geconsolideerde status te plaatsen. Aangezien deze planvorm geen officiele status heeft, en er ook geen besluitvormingsproces aan ten grondslag ligt heeft zowel het plan zelf als het dossier waarin het zich bevind de status 'geconsolideerd'.