NL.IMRO.0053\.Veegplan\-VA01

![gemeente Winsum](http://www.bugelhajema.nl/template2017/opdrachtgever/gemeente Winsum.jpg)

### Veegplan Buitengebied Winsum

gemeente Winsum

Status:vastgesteld

Plantype:bestemmingsplan

IMRO\-idn:NL.IMRO.0053\.Veegplan\-VA01

* Regels

* Toelichting

* Bijlage bij toelichting

Toelichting

Inhoudsopgave

Hoofdstuk 1 Inleiding

1\.1 Aanleiding

1\.2 Geldende plannen

1\.3 Plangebied

1\.4 Juridische status

1\.5 Leeswijzer

Hoofdstuk 2 Toelichting op de wijzigingen

2\.1 Herzieningen op perceelsniveau

2\.2 Overige herzieningen

Hoofdstuk 3 Milieuaspecten

3\.1 Inleiding

3\.2 Externe veiligheid

Hoofdstuk 4 Juridische vormgeving

4\.1 Algemeen

4\.2 Regels

4\.3 Verbeelding

Hoofdstuk 5 Economische uitvoerbaarheid

Hoofdstuk 6 Maatschappelijke uitvoerbaarheid

6\.1 Overleg

6\.2 Ambtshalve wijzigingen

6\.3 Zienswijzen

Hoofdstuk 1 Inleiding

1\.1 Aanleiding

De gemeente Winsum heeft op 20 juni 2013 het bestemmingsplan 'Buitengebied Winsum' vastgesteld.

Na de vaststelling is een aantal onvolkomenheden geconstateerd, met name op de verbeelding, en daarnaast wil de gemeente een aantal ambtshalve wijzigingen doorvoeren.

Om deze reden wordt nu een partiÃ«le herziening van het bestemmingsplan Buitengebied opgesteld, hierna te noemen 'Veegplan'.

1\.2 Geldende plannen

In het plangebied gelden op dit moment de volgende plannen:

| Bestemmingsplan | Vastgesteld |

| --- | --- |

| 1\. Buitengebied Winsum | 20\-06\-2013 |

| 2\. Baflo\-Rasquert | 20\-06\-2013 |

| 3\. Rasquert Kievesterweg 4 (uitbreiding melkveehouderij) | 01\-07\-2014 |

| 4\. Natuurgebieden Winsum | 30\-06\-2015 |

| 5\. Winsum Dorp, De Brake 2 | 01\-07\-2014 |

1\.3 Plangebied

De plangrens van het bestemmingsplan 'Buitengebied Winsum' vormt de basis voor de begrenzing van het Veegplan.

De begrenzing is in die zin aangepast dat de in paragraaf 2 onder 2 tot en met 5 genoemde bestemmingsplannen buiten het plangebied zijn gehouden omdat dit percelen betreft waarvoor na het tijdstip van vaststelling van het bestemmingsplan 'Buitengebied Winsum' een bestemmingsplan is vastgesteld.

1\.4 Juridische status

Het Veegplan betreft een partiÃ«le herziening. Het bestemmingsplan 'Buitengebied Winsum' blijft onverkort van toepassing voor zover daarin met dit plan geen wijziging wordt aangebracht.

1\.5 Leeswijzer

In hoofdstuk 2 is een overzicht van alle wijzigingen ten opzichte van het bestemmingsplan 'Buitengebied Winsum'. In hoofdstuk 3 wordt ingegaan op de milieuaspecten.

De juridische vormgeving wordt in hoofdstuk 4 toegelicht. En in hoofdstuk 5 en 6 wordt ingegaan op respectievelijk de economische en de maatschappelijke uitvoerbaarheid.

Hoofdstuk 2 Toelichting op de wijzigingen

2\.1 Herzieningen op perceelsniveau

Allersmaweg 64, Ezinge

De Allersmaborg is in het bestemmingsplan 'Buitengebied Winsum' bestemd als 'Maatschappelijk'. Gelet op de functie (vergaderen, seminars, lezingen, recepties, trouwlocatie, bed \& breakfast) wordt tevens de aanduiding 'horeca' opgenomen.

Zuiderweg 4, Ezinge

De bestaande windturbine wordt alsnog aangeduid als 'windturbine'.

De Vennenweg 9, Tinallinge

Het bestemmingsvlak wordt zodanig aangepast dat ook de bebouwing van het dierenverblijf binnen het bestemmingsvlak valt.

Dikemaweg 5, Saaxumhuizen

De schuur aan de noordkant van de weg wordt alsnog van een bouwvlak voorzien. Tevens wordt de aanduiding 'bedrijfswoning uitgesloten' opgenomen. Het bouwvlak wordt door middel van de figuur 'relatie' gekoppeld aan het perceel Dijkemaweg 5\.

Hammelandsterweg 4, Rasquert

Het bouwvlak van dit agrarisch bedrijf wordt zodanig aangepast dat de sleufsilo's binnen het bouwvlak komen te liggen.

Hekkumerweg 9, Adorp

Het bestemmingsvlak wordt zodanig verruimd dat de bestaande schuur en paardenbak binnen het bestemmingsvlak komen te liggen.

Hekkumerweg 13, Adorp

Het bouwvlak van dit agrarisch bedrijf wordt iets verruimd en de aanduiding 'agrarisch bedrijf', die abusievelijk niet in het bestemmingsplan Buitengebied Winsum was opgenomen, wordt toegevoegd.

Hunzeweg 5, Garnwerd

Voor dit perceel is in 2012 een bestemmingsplan vastgesteld voor de bouw van een woning. Dit plan is abusievelijk overruled door het bestemmingsplan Buitengebied Winsum. Dit wordt nu hersteld door voor dit perceel de regels en de verbeelding van bestemmingsplan 'Garnwerd Hunzeweg 5 (bouw woning)' opnieuw op te nemen.

Kruisweg, Den Andel

De dubbelbestemming 'Waarde \- Archeologie 4' wordt alsnog opgenomen op een deel van een agrarisch perceel aan de Kruisweg in Den Andel.

Maarhuizerweg, Winsum

De toegangsweg naar het trafostation is bestemd als 'Agrarisch'. Deze weg wordt alsnog bestemd als 'Verkeer \- Wegverkeer'.

Oude Ae 2, Winsum

Het noordelijk deel van het perceel is bestemd als 'Agrarisch'. Dit wordt gewijzigd naar 'Wonen'.

Oude Dijk, Den Andel

Deze weg is aan de westkant van Den Andel bestemd als 'Agrarisch'. Dit wordt gewijzigd in de bestemming 'Verkeer \- Wegverkeer'.

Paddepoelsterweg 5, Adorp

Dit perceel is bestemd als 'agrarisch' met de functieaanduiding 'agrarisch bedrijf'. De bestemming wordt gewijzigd in 'Wonen', waarbij het bouwvlak is aangepast.

Ranumerweg, Winsum

De Ranumerweg, die parallel aan de N361 loopt, is bestemd als 'Agrarisch'. Deze weg wordt alsnog bestemd als 'Verkeer \- Wegverkeer'.

Rixona, Den Andel

Op de grens met de gemeente Eemsmond zijn enkele strookjes van het plangebied niet bestemd. Deze strookjes worden alsnog bestemd.

Schoorsterweg 1, Ezinge

Het bouwvlak van dit agrarisch bedrijf wordt zodanig aangepast dat de sleufsilo's en mestplaat (noordkant) binnen het bouwvlak komen te liggen.

Schouwerzijlsterweg 12, Winsum

Het bestemmingsvlak van dit bedrijf wordt in noordelijke richting vergroot.

Stationsweg 50, Sauwerd

Dit perceel wordt niet meer gebruikt als agrarisch bedrijf. De bestemming wordt gewijzigd naar 'Wonen'.

Stationsweg 56a, Sauwerd

Een perceel aan de Stationsweg 56a in Sauwerd is bestemd als 'Agrarisch'. De bestemming wordt gewijzigd naar 'Wonen'. Ook wordt de aanduiding 'aantal' toegevoegd met het cijfer '2' omdat er op dit perceel twee wooneenheden zijn.

Winsumerdiep

Het Winsumerdiep is als 'Water \- Karakteristieke sloot' bestemd. Dit wordt gewijzigd in 'Water \- Karakteristieke waterloop'.

Winsumerstraatweg 7, Winsum

Het bouwvlak van dit agrarische bedrijf wordt zodanig aangepast dat alle bebouwing binnen het bouwvlak komt te liggen.

Zijlsterweg 9, Aduarderzijl

Op een locatie ten oosten van de Zijlsterweg 9 wordt de ligplaats voor recreatievaartuigen in de bestemming 'Water' alsnog aangeduid als 'specifieke vorm van water \- recreatievaartuig'.

2\.2 Overige herzieningen

Paardrijbakken

In de regels wordt in de bestemming 'Agrarisch' een afwijkingsbevoegdheid voor het gebruik opgenomen waarbij paardrijbakken kunnen worden toegestaan aansluitend aan de woonbestemming op agrarische grond.

Archeologie

De dubbelbestemming 'Waarde \- Archeologie' wordt op de verbeelding aangepast op grond van de bijgewerkte beleidsadvieskaart.

Nutsvoorzieningen/trafostations

In de bestemmingen Verkeer \- Railverkeer en Verkeer \- Wegverkeer ontbreekt de mogelijkheid om nutsvoorzieningen c.q. trafostations op te richten. Dit wordt alsnog toegevoegd.

Berging bij woonschepen

De mogelijkheid om een berging te bouwen bij woonschepen is wel benoemd in de toelichting (p. 109\), maar er ontbreekt een verwijzing naar de regels. De bouwregels voor woonschepen zijn opgenomen in de algemene bouwregels (artikel 34\).

Ligplaats (recreatie)vaartuigen

In de bestemming 'Water' (artikel 16\) wordt in lid 16\.3 onder a (het gebruik van de gronden als permanente liggelegenheid van (recreatie)vaartuigen) geschrapt.

Bouwvlakken woonbestemmingen

Op een aantal plaatsen in het plangebied zijn de bouwvlakken van de bestemming 'Wonen' zodanig aangepast dat alle gebouwen binnen het bouwvlak passen.

Uitbreiding agrarisch bouwperceel

In de regels wordt bij recht een bouwvlak van 1,5 ha mogelijk gemaakt.

Niet alle bedrijven hebben de 1,5 ha al benut. In de regels is onvoldoende tot uitdrukking gebracht dat het gaat om een uitbreiding van 1 ha naar 1,5 ha en dat bij de schaalvergroting van 1 ha naar 1,5 ha naast het in acht nemen van de in lid 3\.2 sub a onder 2 genoemde voorwaarden ook de 'maatwerkmethode' moet worden toegepast in de vorm van keukentafelgesprekken met de gemeente. Dit wordt aangepast in de regels.

Parkeernormen

Omdat voor parkeernormen vanaf 29 november 2014 niet langer kan worden teruggevallen op de Bouwverordening wordt een regeling voor het parkeren aan de regels toegevoegd.

Omgevingsverordening provincie Groningen 2016

Op 15 juli 2016 is de nieuwe Omgevingsverordening provincie Groningen 2016 in werking getreden. Het bestemmingsplan is, voor zover van toepassing, hiermee in overeenstemming gebracht. De aanpassingen hebben betrekking op:

* wijzigen en toevoegen van een aantal begrippen;

* aanpassen wijze van meten windturbines;

* het opnemen van een afwijkingmogelijkheid voor bouw\- en verbouwmogelijkheden van vrijgekomen (voormalige agrarische) gebouwen (artikel 2\.13\.3 OPG);

* het opnemen van een wijzigingsbevoegdheid voor de vergroting van bestemmingsvlakken van niet\-agrarische bedrijven en maatschappelijke voorzieningen die niet zijn gevestigd in voormalige agrarische gebouwen (artikel 2\.13\.5 OPG);

* het opnemen van een wijzigingsbevoegdheid voor het bouwen van Ã©Ã©n of twee woningen ter compensatie van de afbraak van niet karakteristieke of beeldbepalende bebouwing (Ruimte\-voor\-Ruimte\-regeling) (artikel 2\.13\.4 OPG);

* het toevoegen van het vereiste van toepassing van de maatwerkmethode bij uitbreiding van agrarische bouwpercelen tot 2 hectare (artikel 2\.26\.3 OPG);

* het borgen van de uitvoering van het erfinrichtingsplan bij vergroting van agrarische bouwpercelen (artikel 2\.26\.6 OPG);

* het opnemen van een afwijkingsbevoegheid voor de bouw van voorzieningen voor mestopslag en voor de opslag van veevoer buiten het bouwvlak (artikel 2\.26\.7 OPG);

* het verduidelijken van de bepalingen over bestaande windturbines (artikel 2\.41\.3 OPG).

Hoofdstuk 3 Milieuaspecten

3\.1 Inleiding

In een bestemmingsplan dient te worden aangetoond dat er sprake is van een 'goede ruimtelijke ordening'. Onderdeel hiervan is dat het plan niet in strijd is met een aantal milieuaspecten, zoals bodem en water.

Voorliggend bestemmingsplan betreft een partiÃ«le herziening van het vastgestelde bestemmingsplan Buitengebied en een aantal partiÃ«le herzieningen. De aanpassingen die plaatsvinden, hebben voornamelijk betrekking op implementatie van gewijzigde landelijke en provinciale regelgeving. Ze maken geen nieuwe ruimtelijke ontwikkelingen mogelijk op grond waarvan toetsing aan de milieuaspecten noodzakelijk is. Deze toetsing is daarom achterwege gelaten.

3\.2 Externe veiligheid

Het bestemmingsplan is voor advies voorgelegd aan de Veiligheidsregio Groningen.

Voor wat betreft de risicobronnen geeft de Veiligheidsregio aan dat als gevolg van gewijzigde regelgeving een aantal locaties in het invloedsgebied van een risicovolle transportroute ligt, zoals bedoeld in de Wet Basisnet en het Besluit transportroutes externe veiligheid. Dit betreft het spoortracÃ© Groningen \- Roodeschool. Sinds 1 april 2015 geeft de Handleiding Risicoanalyse Transport (HART) aan dat, gelet op het vervoer van toxische stoffen, uitgegaan moet worden van een invloedsgebied van 4000 meter.

Wat betreft het groepsrisico geeft de Veiligheidsregio aan dat het groepsrisico niet verandert als gevolg van dit bestemmingsplan. Hierdoor bestaat er geen verplichting om het groepsrisico opnieuw te verantwoorden. Gelet hierop is een nadere advisering op dit bestemmingsplan vanuit de Veiligheidsregio Groningen niet nodig.

Het volledige advies van de Veiligheidsregio Groningen is opgenomen in de bijlagen.

Hoofdstuk 4 Juridische vormgeving

4\.1 Algemeen

Dit bestemmingslan is een partiÃ«le herziening van het bestemmingsplan 'Buitengebied Winsum'. Het bestemmingsplan bestaat uit een verbeelding en regels. In de volgende paragrafen wordt nader ingegaan op de verbeelding en de regels.

Voor dit bestemmingsplan zijn de regels van de Standaard Vergelijkbare BestemmingsPlannen 2012 (SVBP 2012\) toegepast. Met deze standaard worden de regels en de verbeelding zodanig opgebouwd en ingericht dat bestemmingsplannen goed met elkaar kunnen worden vergeleken.

Het bestemmingsplan wordt in digitale vorm vastgesteld, tegelijk met een verbeelding van het bestemmingsplan op papier. Als de digitale en papieren verbeelding tot interpretatieverschillen leiden, is de digitale verbeelding beslissend.

4\.2 Regels

In de regels zijn alleen de wijzigingen opgenomen ten opzichte van de regels van het bestemmingsplan 'Buitengebied Winsum' uit 2013\. Daarnaast zijn de standaardregels opgenomen, zoals die in ieder bestemmingsplan moeten worden opgenomen, zoals de anti\-dubbeltelregel, het overgangsrecht en de slotregel.

Om de relatie met het moederplan juridisch te borgen, is een zogenaamde relatiebepaling opgenomen. De regels moeten in samenhang worden gelezen met de regels van het bestemmingsplan 'Buitengebied Winsum', met de verbeelding van het bestemmingsplan 'Buitengebied Winsum' en met de verbeelding van deze partiÃ«le herziening.

Voor zover in dit bestemmingsplan wordt gesproken van bestaand, wordt onder de 'inwerkingtreding van dit plan' verstaan het tijdstip van de inwerkingtreding van het Veegplan.

4\.3 Verbeelding

De verbeelding bevat naast de plancountour die het hele plangebied omvat, een aantal bestemmingen die ook in het vastgestelde bestemmingsplan 'Buitengebied Winsum' zijn opgenomen. Deze bestemmingen geven de veranderingen op de verbeelding weer ten opzichte van het bestemmingsplan 'Buitengebied Winsum'. Waar ter plaatse een (gekleurde) bestemming op de verbeelding is opgenomen, wordt de bestemming uit het bestemmingsplan 'Buitengebied Winsum' geheel vervangen door deze bestemming (inclusief nieuwe aanduidingen waar nodig).

Ook de voor dat bestemmingsvlak geldende functie\- en gebiedsaanduidingen zijn weer opgenomen op de verbeelding; ook als hieraan niets is veranderd.

Hoofdstuk 5 Economische uitvoerbaarheid

De aanpassingen die in deze partiÃ«le herziening worden gedaan, hebben alle betrekking op het vastleggen van feitelijk bestaande situaties of ontwikkelingsmogelijkheden die reeds middels eerdere planologische herzieningen waren vastgelegd.

De (bestaande) ontwikkelingsmogelijkheden zijn bovendien van dusdanige aard dat hiervoor geen gemeenschapsgelden moeten worden aangesproken. Kostenverhaal in het algemeen en in het kader van artikel 6\.12 Wet ruimtelijke ordening is mede daarom ook niet aan de orde.

Hoofdstuk 6 Maatschappelijke uitvoerbaarheid

6\.1 Overleg

Het (concept)ontwerpbestemmingsplan is op grond van artikel 3\.1\.1 van het Besluit ruimtelijke ordening verzonden naar de overlegpartners.

Er zijn vooroverlegreacties ontvangen van:

* Provincie Groningen. De opmerkingen van de provincie Groningen zijn voor het grootste deel overgenomen. Ten aanzien van de opmerking over het wijzigen van de agrarische bestemming naar de woonbestemming merkt de gemeente op dat in het vigerende bestemmingsplan Buitengebied in lid 3\.8 sub b al is opgenomen dat bij wijziging de specifieke bouwaanduiding \- voormalige boerderij' moet worden toegekend. Hierdoor wordt tevens geborgd dat de regels 'bouw\- en verbouwmogelijkheden vrijgekomen gebouwen' van het nieuwe artikel 37\.5 (Algemene afwijkingsregels) van overeenkomstige toepassing. zijn. De opmerking van de provincie Groningen over het agrarisch bouwperceel is niet overgenomen.

* Veiligheidsregio Groningen. Het advies van de Veiligheidsregio Groningen is in de toelichting verwerkt.

* Waterschap Noorderzijlvest. Het Waterschap had geen opmerkingen.

De reacties zijn opgenomen in de bijlagen.

6\.2 Ambtshalve wijzigingen

Tevens zijn de volgende ambtshalve wijzigingen opgenomen:

* Bij Aduarderzijl waren de ligplaatsen van twee woonschepen zijn niet op de verbeelding aangegeven. Deze ligplaatsen zijn alsnog op de verbeelding opgenomen.

* De bestaande windturbine op het perceel Zuiderweg 4 in Ezinge is alsnog aangeduid op de verbeelding.

* Er is geen regeling en aanduiding van de karakteristieke panden opgenomen, omdat de gemeente een facetbestemmingsplan gaat opstellen voor de cultuurhistorische waarden, dat het hele gemeentelijke grondgebied bestrijkt.

* Een sloot aan de noord\- en westkant van het fietspad, circa 500 meter ten oosten van het perceel Zuiderweg 5 in Ezinge, was ten onrechte bestemd als karakteristieke waterloop. Op de verbeelding is de bestemming van deze sloot gewijzigd in 'Water'.

6\.3 Zienswijzen

Het ontwerpbestemmingsplan heeft van 26 juli tot en met 5 september 2017 ter inzage gelegen. De gemeente heeft binnen deze termijn vier zienswijzen ontvangen. Voor een overzicht van de ingediende zienswijzen en de reactie daarop van de gemeente wordt verwezen naar de nota zienswijzen.

![buttons](http://www.bugelhajema.nl/template2010/images/buttons.jpg)