### **Bestemmingsplan**

### **'Veegplan RvR Verbreed gemeente Sint Anthonis'**

NL.IMRO.1702.8BPvprvrverbreed-VA01

Gemeente Sint Anthonis

#### **Colofon**

Veegplan: 'Veegplan RvR Verbreed gemeente Sint Anthonis' Status: Vastgesteld Datum: 17 september 2020

#### **Projectlocaties**

Bus 3 5841 CN Oploo Tweede Stichting 11 5841 DC Oploo Boekelsebaan 3 5445 NH Landhorst Sambeeksedijk 3 5845 ES Sint Anthonis Deurneseweg 2 5841 CJ Oploo

#### **Opdrachtnemer**

Reland *Bezoekadres:* Burg. Verdijkplein 1 5835 AR Beugen

*Correspondentieadres*: Postbus 186 5830 AD Boxmeer www.reland.nl

#### **Projectleiding**

Reland Ing. J.H.C. Rooseboom Senior Adviseur 06-89970794 jack@reland.nl

© september 2020 Reland

Alle rechten voorbehouden. Niets uit deze uitgave mag worden verveelvoudigd door middel van druk, fotokopie, microfilm, geluidsband, elektronisch of op welke andere wijze dan ook, en evenmin in een geautomatiseerd gegevensbestand worden opgeslagen, zonder voorafgaande schriftelijke toestemming van Reland. Aan de inhoud van dit rapport kunnen geen rechten worden ontleend. Reland verwerpt elke aansprakelijkheid voor een ander gebruik van deze tekst dan voor de situatie waarvoor deze wordt uitgebracht. De informatie in deze tekst is onder voorbehoud en kan worden veranderd zonder voorafgaande kennisgeving.

|       | HOOFDSTUK 1 Inleiding 4                                                        |  |
|-------|--------------------------------------------------------------------------------|--|
| 1.1   | Bestemmingsplannen  4                                                          |  |
|       | HOOFDSTUK 2 Ontwikkelingen 6                                                   |  |
| 2.1   | Algemeen 6                                                                     |  |
| 2.2   | Bus 3 6                                                                        |  |
| 2.3   | Tweede Stichting 11  6                                                         |  |
| 2.4   | Boekelsebaan 3 7                                                               |  |
| 2.5   | Sambeeksedijk 3  8                                                             |  |
| 2.6   | Walsert 5 8                                                                    |  |
| 2.7   | Stevensbeekseweg 16-20  9                                                      |  |
| 2.8   | Ruimte voor Ruimte Verbreed regeling Sint Anthonis 10                          |  |
| 2.9   | Deurneseweg 2 10                                                               |  |
|       | HOOFDSTUK 3 Aanwezige waarden en milieu- en wateraspecten  11                  |  |
| 3.1   | Archeologische, cultuurhistorische, landschappelijke en natuurlijke waarden 11 |  |
| 3.2   | Milieuaspecten 11                                                              |  |
| 3.3   | Wateraspecten 11                                                               |  |
|       | HOOFDSTUK 4 Juridische opzet 12                                                |  |
| 4.1   | Algemeen 12                                                                    |  |
| 4.1.1 | Wettelijk kader  12                                                            |  |
| 4.1.2 | Planonderdelen 12                                                              |  |
| 4.1.3 | Inhoud algemeen 12                                                             |  |
| 4.1.4 | Regels 12                                                                      |  |
| 4.2   | Verbeelding 13                                                                 |  |
| 4.3   | Toelichting op de regels  14                                                   |  |
|       | HOOFDSTUK 5 De procedure  15                                                   |  |
| 5.1   | De te volgen procedure  15                                                     |  |
| 5.2   | Resultaten inspraak en vooroverleg 15                                          |  |
| 5.3   | Zienswijzen 15                                                                 |  |
|       |                                                                                |  |

| Bijlage I – Buitengebied Oploo, Bus 3                   |
|---------------------------------------------------------|
| Bijlage II – Taxatierapport Bus 3                       |
| Bijlage III – Buitengebied Oploo, Tweede Stichting 11   |
| Bijlage IV – Buitengebied Landhorst, Boekelsebaan 3     |
| Bijlage V – Buitengebied Sint Anthonis, Sambeeksedijk 3 |
| Bijlage VI – Taxatierapport Stevensbeekseweg 16-20      |
| Bijlage VII – Landschappelijke inpassing Deurneseweg 2  |
|                                                         |

# <span id="page-3-0"></span>HOOFDSTUK 1 Inleiding

#### 1.1 Bestemmingsplannen

<span id="page-3-1"></span>Voor de slooplocaties zijn de bestemmingsplannen 'Buitengebied Sint Anthonis 2013' en 'Partiële herziening bestemmingsplan Buitengebied Sint Anthonis' vigerend. Het bestemmingsplan 'Buitengebied Sint Anthonis 2013' is door de gemeenteraad van Sint Anthonis vastgesteld op 18 juni 2013 en het bestemmingsplan 'Partiële herziening bestemmingsplan buitengebied Sint Anthonis' is vastgesteld door de raad op 7 juli 2016.

Het bestemmingsplan 'Veegplan RvR Verbreed gemeente Sint Anthonis' betreft een veegplan voor de herontwikkeling van vier slooplocaties in het buitengebied van de gemeente Sint Anthonis (figuur 1). Op deze vier locaties wordt bebouwing gesloopt in het kader van de Ruimte voor Ruimte Verbreedregeling van de gemeente Sint Anthonis. De sloopmeters afkomstig van deze locaties worden ingezet om op de locatie Hapseweg ongenummerd te Wanroij nieuwe woningen te ontwikkelen. De vier slooplocaties betreffen:

- Bus 3
- Tweede Stichting 11
- Boekelsebaan 3
- Sambeeksedijk 3

*Figuur 1. Ligging vier slooplocaties ten opzichte van de kernen Oploo, Landhorst en Sint Anthonis*

Daarnaast wordt op de locaties aan Walsert 5 en Stevensbeekseweg 16-20 tevens bebouwing gesloopt voor de ontwikkeling van woningen aan Hapseweg ongenummerd, maar worden niet meegenomen in dit bestemmingsplan. Voor de herontwikkelingen op de vier locaties binnen dit veegplan is per locatie een ruimtelijke onderbouwing opgesteld. Met deze ruimtelijke onderbouwing wordt de gewenste ontwikkeling gemotiveerd. Deze ruimtelijke onderbouwingen zijn in de bijlagen bij dit veegplan bijgevoegd.

Naast de vier slooplocaties maakt de locatie aan Deurneseweg 2 te Oploo tevens deel uit van onderhavig bestemmingsplan. Op deze locatie wordt een groter oppervlakte aan bijgebouwen mogelijk gemaakt, door het inzetten van sloopmeters. Voor deze locaties zijn de bestemmingsplannen 'Kleine Kernen' en 'Kleine kernen, 1e herziening' vigerend. Het bestemmingplan 'Kleine Kernen' is vastgesteld door de gemeenteraad op 16 april 2014 en het bestemmingsplan 'Kleine kernen, 1e herziening' is vastgesteld door de raad op 18 juni 2015.

# <span id="page-5-0"></span>HOOFDSTUK 2 Ontwikkelingen

#### 2.1 Algemeen

<span id="page-5-1"></span>Op vier locaties in het buitengebied van de gemeente Sint Anthonis wordt bebouwing gesloopt in het kader van de Ruimte voor Ruimte Verbreedregeling van de gemeente Sint Anthonis. De gesloopte meters worden ingezet op de locatie Hapseweg ongenummerd te Wanroij voor het ontwikkelen van woningen. Daarnaast wordt een deel van de gesloopte meters van de Boekelsebaan 3 ingezet op de locatie aan de Deurneseweg 2.

Om de ontwikkeling van woningen aan de Hapseweg ongenummerd mogelijk te maken, wordt een afzonderlijk bestemmingsplan opgesteld. Onderhavig plan betreft het mogelijk maken van de gewenste situaties op de locatie Deurneseweg 2 en de slooplocaties met uitzondering van de locaties aan Walsert 5 en Stevensbeekseweg 16-20.

#### 2.2 Bus 3

<span id="page-5-2"></span>Op de locatie aan Bus 3 wordt in de huidige situatie een paardenhouderij geëxploiteerd. Deze paardenhouderij blijft in de beoogde situatie behouden. Een aantal gebouwen ten behoeve van de voormalige veehouderij zullen worden gesloopt in het kader van de Ruimte voor Ruimte Verbreedregeling. In dit geval zal er op de verbeelding een aanduiding worden opgenomen voor het maximum oppervlakte aan bijgebouwen. Op de locatie aan de Bus wordt de bebouwing en verharding conform onderstaand overzicht gesloopt (zie Bijlage II), waardoor 0,231 bouwtitels vrijkomen.

*Figuur 2. Waarde sloopmeters omgerekend naar bouwtitels Bus 3*

#### 2.3 Tweede Stichting 11

<span id="page-5-3"></span>Op de locatie aan de Tweede Stichting 11 is een voormalig varkensbedrijf gelegen, waarbij activiteiten binnen de akkerbouwtak als nevenfunctie bij de varkenshouderij plaatsvonden. Het planvoornemen was destijds om het bedrijf op deze locatie om te schakelen naar een nertsenhouderij. Gezien het verbod op pelsdierhouderijen werd ingevoerd, is dit plan niet doorgevoerd. Momenteel vinden er enkel nog activiteiten

plaats binnen de akkerbouw, waardoor het voornemen is ontstaan om de bestemming te wijzigen ten behoeve van de akkerbouw.

De huidige veehouderijbestemming zal worden gewijzigd naar de bestemming 'Agrarisch – Grondgebonden'. De voormalige bedrijfsbebouwing en verharding zal worden gesloopt conform onderstaand overzicht, waardoor 0,583 bouwtitels vrijkomen.

*Figuur 3. Waarde sloopmeters omgerekend naar bouwtitels Tweede Stichting 11*

#### 2.4 Boekelsebaan 3

<span id="page-6-0"></span>Op de locatie aan de Boekelsebaan 3 is een varkensbedrijf gelegen, waarbij akkerbouwactiviteiten plaatsvinden als nevenfunctie bij de veehouderij. Het voornemen is om de varkenshouderij te beëindigen en de akkerbouwactiviteiten als hoofdfunctie op het perceel te exploiteren. De huidige veehouderijbestemming wordt gewijzigd in de bestemming 'Agrarisch – Grondgebonden'. Ten behoeve van de beoogde situatie blijft slechts één schuur behouden. De overige bedrijfsbebouwing wordt gesloopt in het kader van de Ruimte-voor-Ruimte-Verbreedregeling en de sloop-/bonusregeling van de gemeente Sint Anthonis.

*Figuur 4. Waarde sloopmeters omgerekend naar bouwtitels Boekelsebaan 3*

In totaal wordt er een oppervlakte van 3.070 m2 aan bebouwing en verharding gesloopt. Hiervan wordt een oppervlakte van 2.670 m2 van de te slopen bebouwing en verharding ingezet voor de locatie aan de Hapseweg ongenummerd, waardoor 0,439 bouwtitels vrijkomen (zie tabel).

Van de overige 400 m2 wordt 50 m2 ingezet voor een groter oppervlakte aan bijgebouwen op de eigen locatie en het resterende deel wordt ingezet om op de locatie Deurneseweg 2 te Oploo een groter oppervlakte aan bijgebouwen mogelijk te maken. Dit laatste is nader toegelicht in paragraaf 2.9.

#### 2.5 Sambeeksedijk 3

<span id="page-7-0"></span>Op de locatie aan de Sambeeksedijk 3 is een voormalig varkensbedrijf gelegen. Het voornemen is om de varkenshouderij te beëindigen en het perceel enkel te gebruiken ten behoeve van woondoeleinden. Ten behoeve van de beoogde situatie blijft de bedrijfswoning met één bijgebouw behouden. De overige bedrijfsbebouwing wordt gesloopt in het kader van de Ruimte-voor-Ruimte-Verbreedregeling van de gemeente Sint Anthonis.

De huidige veehouderijbestemming wordt gewijzigd in de bestemming 'Wonen'. In totaal wordt een oppervlakte van 3.055 m2 van de te slopen bebouwing en verharding ingezet voor de locatie aan de Hapseweg ongenummerd, waardoor 0,412 bouwtitels vrijkomen.

*Figuur 5. Waarde sloopmeters omgerekend naar bouwtitels Sambeeksedijk 3*

#### <span id="page-7-1"></span>2.6 Walsert 5

Op de locatie aan de Walsert 5 heeft een melkrundveehouderij gelegen en heeft reeds herbestemming plaatsgevonden. Conform het bestemmingsplan 'Buitengebied Rijkevoort-De Walsert, Walsert 5' zoals vastgesteld op 10 december 2019 heeft de locatie een woonbestemming. De overtollige bedrijfsbebouwing, verharding en sleufsilo's worden ingezet in het kader van de Ruimte-voor-Ruimte-Verbreedregeling van de gemeente Sint Anthonis.

In totaal wordt een oppervlakte van 2.072 m2 aan bebouwing, verharding en sleufsilo's ingezet voor de locatie aan de Hapseweg ongenummerd, waardoor 0,301 bouwtitels vrijkomen.

*Figuur 6. Waarde sloopmeters omgerekend naar bouwtitels Walsert 5*

#### <span id="page-8-0"></span>2.7 Stevensbeekseweg 16-20

De locatie aan de Stevensbeekseweg 16-20 is deels gelegen in de gemeente Sint Anthonis en deels in de gemeente Boxmeer. Door de vaststelling van het bestemmingsplan 'Buitengebied Sint Anthonis' op 18 juni 2013 is het deel van het perceel waarop een aantal pluimveestallen zijn gelegen bestemd als 'Agrarisch'. Er hoeft dus geen herbestemming meer plaats te vinden en gezien het overgangsrecht betreffen deze hokken legaal gebouwde bebouwing. Deze pluimveestallen worden gesloopt en ingezet in het kader van de Ruimte-voor-Ruimte-Verbreedregeling van de gemeente Sint Anthonis. In totaal wordt een oppervlakte van 2.730 m2 aan bebouwing gesloopt (zie Bijlage VI) en ingezet voor de locatie aan de Hapseweg ongenummerd, waardoor 0,764 bouwtitels vrijkomen.

| Bovans Beheer B.V.<br>stevensbeekseweg 16-20<br>5844 AB Stevensbeek |      |   | ma staimeters (inclusief kelder) | m² sloop verharding |   | m² slopen sleufsilo's |       | € Normbedragen gem. Sint Anthonis<br>Waarde in bouwtitels |
|---------------------------------------------------------------------|------|---|----------------------------------|---------------------|---|-----------------------|-------|-----------------------------------------------------------|
| stal 1                                                              | 90   |   |                                  |                     | € | 3.150.00              | 0,025 |                                                           |
| stal 2                                                              | 90   |   |                                  |                     | € | 3.150,00              | 0,025 |                                                           |
| stal 3                                                              | 90   |   |                                  |                     | € | 3.150.00              | 0.025 |                                                           |
| stal 4                                                              | 90   |   |                                  |                     | € | 3.150.00              | 0,025 |                                                           |
| stal 5                                                              | 90   |   |                                  |                     | € | 3.150,00              | 0.025 |                                                           |
| stal 6                                                              | 90   |   |                                  |                     | € | 3.150.00              | 0,025 |                                                           |
| stal 7                                                              | 90   |   |                                  |                     | € | 3.150.00              | 0.025 |                                                           |
| stal 8                                                              | 90   |   |                                  |                     | € | 3.150,00              | 0.025 |                                                           |
| Stal 9                                                              | 90   |   |                                  |                     | € | 3.150.00              | 0.025 |                                                           |
| Stal 10                                                             | 90   |   |                                  |                     | € | 3.150,00              | 0,025 |                                                           |
| stal 11                                                             | 90   |   |                                  |                     | € | 3.150,00              | 0.025 |                                                           |
| stal 12                                                             | 90   |   |                                  |                     | € | 3.150.00              | 0.025 |                                                           |
| stal 13                                                             | 90   |   |                                  |                     | € | 3.150,00              | 0,025 |                                                           |
| stal 14                                                             | 90   |   |                                  |                     | € | 3.150,00              | 0.025 |                                                           |
| stal 15                                                             | 90   |   |                                  |                     | € | 3.150.00              | 0.025 |                                                           |
| stal 16                                                             | 90   |   |                                  |                     | € | 3.150.00              | 0.025 |                                                           |
| Stal 17                                                             | 90   |   |                                  |                     | € | 3.150,00              | 0,025 |                                                           |
| stal 18                                                             | 90   |   |                                  |                     | € | 3.150.00              | 0.025 |                                                           |
| Teststal                                                            | 1110 |   |                                  |                     | € | 38.850,00             | 0,311 |                                                           |
|                                                                     | 2730 | 0 | 0                                | 0                   | € | 95.550.00 0.764       |       |                                                           |

*Figuur 7. Waarde sloopmeters omgerekend naar bouwtitels Stevensbeekseweg 16-20*

#### <span id="page-9-0"></span>2.8 Ruimte voor Ruimte Verbreed regeling Sint Anthonis

De sloopmeters van elke afzonderlijke locatie zijn omgerekend naar het aantal bouwtitels dat kan worden ingezet voor het ontwikkelen van nieuwe woningen. In onderstaande tabel is overzichtelijk gemaakt hoeveel bouwtitels er per locatie worden ingezet voor ontwikkeling aan de Hapseweg ongenummerd te Wanroij. Middels een anterieure overeenkomst voor de Ruimte-voor-Ruimtewoningen worden afspraken gemaakt over de inzet van de sloopmeters.

| Locatie                | Bouwtitels afkomstig van locatie |  |  |  |  |  |  |  |
|------------------------|----------------------------------|--|--|--|--|--|--|--|
| Bus 3                  | 0,231                            |  |  |  |  |  |  |  |
| Tweede Stichting 11    | 0,583                            |  |  |  |  |  |  |  |
| Boekelsebaan 3         | 0,439                            |  |  |  |  |  |  |  |
| Sambeeksedijk 3        | 0,412                            |  |  |  |  |  |  |  |
| Walsert 5              | 0,301                            |  |  |  |  |  |  |  |
| Stevensbeekseweg 16-20 | 0,764                            |  |  |  |  |  |  |  |
| Totaal                 | 2,73                             |  |  |  |  |  |  |  |

*Figuur 8. Bouwtitels afkomstig van de vier slooplocaties*

#### <span id="page-9-1"></span>2.9 Deurneseweg 2

De locatie aan de Deurneseweg 2 is gelegen in Oploo en heeft de bestemming 'Wonen'. In dit geval is het voornemen om een groter oppervlakte aan bijgebouwen bij de woning te realiseren. Er vindt dan ook geen herbestemming plaats, maar wordt er enkel gebruik gemaakt van de sloop-/bonusregeling van de gemeente Sint Anthonis. Er wordt 350 m2 aan sloopmeters afkomstig van de locatie Boekelsebaan 3 ingezet om een oppervlakte van 500 m2 aan bijgebouwen mogelijk te maken. Ter juridische borging van deze grotere oppervlakte aan bijgebouwen, is een aanduiding opgenomen op de verbeelding en in de planregels.

Ten behoeve van de nieuwe situatie ter plaatse van de Deurneseweg 2 is een landschappelijke inpassing opgesteld. Deze landschappelijke inpassing is bijgevoegd in Bijlage VII.

# <span id="page-10-0"></span>HOOFDSTUK 3 Aanwezige waarden en milieu- en wateraspecten

#### <span id="page-10-1"></span>3.1 Archeologische, cultuurhistorische, landschappelijke en natuurlijke waarden

De in dit bestemmingsplan 'Veegplan RvR Verbreed gemeente Sint Anthonis' opgenomen ontwikkelingen hebben in enkele gevallen consequenties voor de aanwezige waarden op archeologisch, cultuurhistorisch, landschappelijk en/of natuurlijk terrein. Echter betreft het steeds ontwikkelingen waarvan in het kader van de daarvoor afzonderlijk opgestelde onderbouwingen reeds onderzoek naar eventuele effecten op aanwezige waarden plaatsgevonden. Deze onderzoeken zijn opgenomen in de bijlage bij de ruimtelijke onderbouwingen.

Met betrekking tot het aspect 'soortenbescherming' dient de in de Wet natuurbescherming opgenomen verplichting om bij sloopwerkzaamheden voldoende zorg in acht te nemen voor de directe leefomgeving van de in het wild levende dieren en planten. Het is verboden nesten, holen of andere voortplantings- of vaste rust- of verblijfplaatsen van dieren behorende tot een beschermde diersoort te beschadigen, te vernielen, uit te halen, weg te nemen of te verstoren. In dit geval wordt met de sloop van de bebouwing rekening worden gehouden met de verplichting in de Wet natuurbescherming.

Verder is in het kader van dit veegplan geen verdere inventarisatie naar eventueel in geding zijnde waarde uitgevoerd omdat deze bij eerdere planvorming of bij eerder doorlopen procedures reeds geoordeeld is dat geen onevenredige aantasting van genoemde waarden plaatsvindt.

#### <span id="page-10-2"></span>3.2 Milieuaspecten

De aanpassingen in veegplan hebben geen milieuhygiënische consequenties. De aanpassingen hebben betrekking op ontwikkelingen waarvan in de hiervoor aangeleverde onderbouwingen de milieuconsequenties reeds zijn beoordeeld. Daarbij zijn geen belemmeringen voor de respectievelijke planvoornemens geconstateerd.

Verder leiden de omissies ten opzichte van de bestaande situatie niet tot nieuwe situaties waarvoor een milieubeoordeling noodzakelijk is.

#### <span id="page-10-3"></span>3.3 Wateraspecten

Voor de waterhuishoudkundige aspecten is dezelfde redenering van toepassing, als hierboven beschreven onder de paragraaf 'milieuaspecten'.

In het kader van de watertoets is het voorontwerp veegplan voor reactie toegezonden aan het waterschap Aa en Maas.

# <span id="page-11-0"></span>HOOFDSTUK 4 Juridische opzet

### <span id="page-11-1"></span>4.1 Algemeen

#### <span id="page-11-2"></span>4.1.1 Wettelijk kader

Het wettelijk kader voor de inhoud en de vaststellingsprocedure van een bestemmingsplan wordt sinds 1 juli 2008 gevormd door de Wet ruimtelijke ordening (Wro) en is verder ingevuld door het Besluit ruimtelijke ordening (Bro) en de Regeling standaarden ruimtelijke ordening (Rsro). De Wro, het Bro en de Rsro bevatten regels ten aanzien van de (digitale) vormgeving, inhoud en raadpleegbaarheid van bestemmingsplannen, met als doel bestemmingsplannen uniform vergelijkbaar en uitwisselbaar te maken.

#### <span id="page-11-3"></span>4.1.2 Planonderdelen

Een bestemmingsplan bestaat in elk geval uit een verbeelding (plankaart) en planregels, die samen het juridisch deel van het bestemmingsplan vormen. Daarnaast gaat het bestemmingsplan vergezeld van een toelichting (zoals onderhavige toelichting), die voorziet in de motivatie en onderbouwing van en de toelichting op de keuzes die zijn gemaakt om te komen tot de verbeelding en regels. Een bestemmingsplan kan ook bijlagen bevatten. Indien de bijlagen een relatie hebben met de regels worden ze opgenomen als bijlage bij de regels, zoals bijvoorbeeld een Staat van bedrijfsactiviteiten. Indien de bijlagen bijdragen aan de onderbouwing dan wel motivatie van het plan worden ze opgenomen als bijlage bij de toelichting, zoals rapporten van onderzoeken die ten behoeve van het plan zijn uitgevoerd.

#### <span id="page-11-4"></span>4.1.3 Inhoud algemeen

Bij het opstellen van de verbeelding en regels van het bestemmingsplan is voldaan aan het bepaalde in de Wro, Bro en de Rsro. Voor het overige is zoveel mogelijk aangesloten bij de gemeentelijke standaarden en plansystematiek. De structuur van het plan is zodanig dat de kaart de primaire informatie geeft over de van toepassing zijnde bestemming. In de regels kan vervolgens worden teruggelezen welke gebruiks- en bouwmogelijkheden voor de betreffende bestemming gelden. Behalve bestemmingen kan de verbeelding onder meer aanduidingen en maatvoeringsvlakken bevatten om binnen een bestemming te kunnen voorzien in maatwerk voor een bepaalde locatie. In dat geval zijn steeds ook regels verbonden aan deze aanduidingen en maatvoeringsvlakken.

#### <span id="page-11-5"></span>4.1.4 Regels

De regels zijn opgesteld conform de Standaard Vergelijkbare Bestemmingsplannen 2012 (SVBP 2012), welke als bijlage onderdeel uitmaakt van de Regeling standaarden ruimtelijke ordening (Rsro). De regels bevatten allereerst begripsomschrijvingen en meetvoorschriften om respectievelijk interpretatie- en meetverschillen uit te sluiten (hoofdstuk 1). Vervolgens zijn in hoofdstuk 2 de regels voor de afzonderlijke bestemmingen en dubbelbestemmingen opgenomen, waarbij voor elke (dubbel)bestemming is voorzien in een apart artikel. Voor zover behoefte bestaat aan het opnemen van regels die niet zijn gebonden aan een specifieke bestemming, maar

gelden voor het gehele dan wel een gedeelte van het plangebied, dan zijn de betreffende regels opgenomen in hoofdstuk 3 van de regels.

Indien de betreffende regels betrekking hebben op slechts een gedeelte van het plangebied, dan wordt dat op de verbeelding aangegeven door middel van een zogenoemde gebiedsaanduiding.

De bestemmingsregels zijn in beginsel steeds op dezelfde manier opgebouwd:

- 1. Bestemmingsomschrijving;
- 2. Bouwregels;
- 3. Nadere eisen;
- 4. Afwijken van de bouwregels;
- 5. Specifieke gebruiksregels;
- 6. Afwijken van de gebruiksregels;
- 7. Omgevingsvergunning voor het uitvoeren van een werk, geen bouwwerk zijnde, of van werkzaamheden;
- 8. Omgevingsvergunning voor het slopen van een bouwwerk;
- 9. Wijzigingsbevoegdheid.

Hoe gronden met een bepaalde bestemming mogen worden gebruikt is primair beschreven in de bestemmingsomschrijving. Eventuele aanvullingen of uitzonderingen zijn opgenomen in de specifieke gebruiksregels. De bouwregels bevatten de regels ten aanzien van de mogelijkheden om gebouwen en bouwwerken, geen gebouw zijnde op te richten. Zowel ten aanzien van gebruik als bouwen geldt dat binnen een bepaalde marge kan worden voorzien in mogelijkheden om af te wijken van de bouw- en gebruiksregels. Deze mogelijkheden zijn opgenomen onder respectievelijk 'Afwijken van de bouwregels' en 'Afwijken van de gebruiksregels'.

Voor zover gewenst kan in de regels voor een bestemming worden voorzien in een vergunningstelsel voor het uitvoeren van werken, geen bouwwerk zijnde en/of werkzaamheden. Deze vergunningstelsels dienen dan veelal ter bescherming van binnen de bestemming voorkomende waarden of ter bescherming van bijvoorbeeld ondergrondse leidingen. Indien gewenst kan ook worden voorzien in een bevoegdheid om een bestemming geheel dan wel gedeeltelijk te wijzigingen in een andere bestemming. Dergelijke bevoegdheden worden opgenomen onder het kopje 'Wijzigingsbevoegdheid'.

Naast voornoemde veel voorkomende onderdelen van bestemmingsregels kan worden voorzien in een vergunningstelsel voor het slopen van bebouwing en specifieke procedureregels.

#### <span id="page-12-0"></span>4.2 Verbeelding

Voor alle ontwikkelingen zijn de bestemmingen afgesteld op het daarvoor geldende bestemmingsplan 'Buitengebied Sint Anthonis 2013', 'Partiële herziening bestemmingsplan Buitengebied Sint Anthonis' of 'Kleine Kernen', inclusief de specifieke aanduidingen. De dubbelbestemmingen of gebiedsaanduidingen zijn veelal 1 op 1 overgenomen. Toegevoegd zijn voorwaarden en aanduidingen opgenomen ten aanzien van de landschappelijke inpassing, paardenhouderij, woningsplitsing en een maximum oppervlakte aan bedrijfs- en of bijgebouwen.

#### <span id="page-13-0"></span>4.3 Toelichting op de regels

In de regels voor de binnen het plangebied voorkomende bestemmingen en aanduidingen net als de relevante begrippen, meetvoorschriften en algemene regels zijn veelal overgenomen van het voor die locatie geldende bestemmingsplan 'Buitengebied Sint Anthonis 2013', 'Partiële herziening bestemmingsplan Buitengebied Sint Anthonis' of 'Kleine Kernen'. Daarbij zijn regels toegevoegd met betrekking tot de opgenomen aanduidingen op de verbeelding en voorwaarden voor het realiseren van de landschappelijke inpassing.

# <span id="page-14-0"></span>HOOFDSTUK 5 De procedure

### <span id="page-14-1"></span>5.1 De te volgen procedure

Het bestemmingsplan doorloopt als (voor)ontwerp respectievelijk vastgesteld en onherroepelijk bestemmingsplan de volgende procedure, te weten:

- a. Voorbereiding: Vooroverleg met instanties Watertoets
- b. Ontwerp: 1 e terinzagelegging (ontwerp bestemmingsplan) c. Vaststelling:
	- Vaststelling door de Raad 2 e terinzagelegging (vastgesteld bestemmingsplan)
	- d. Beroep: Beroep bij Raad van State

#### <span id="page-14-2"></span>5.2 Resultaten inspraak en vooroverleg

Op basis van de voorbereiding van dit bestemmingplan zullen de gemeentelijke vooroverlegpartners om advies worden gevraagd op basis van artikel 3.1.1 Besluit ruimtelijke ordening.

#### <span id="page-14-3"></span>5.3 Zienswijzen

Het ontwerpbestemmingsplan heeft gedurende 6 weken ter inzage gelegen. Na deze periode is gebleken dat er geen zienswijzen zijn ingediend tegen het plan.