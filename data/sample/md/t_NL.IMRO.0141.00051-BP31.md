ï»¿xml version\="1\.0" encoding\="ISO\-8859\-15"?

Agaatstraat Het Weggeler Noord

![](http://ruimtelijkeplannen.almelo.nl/logo/DNA 300dpi rgb aangepast_25pc.JPG)

| Plannaam: | Agaatstraat Het Weggeler Noord |

| --- | --- |

| IMRO\-idn: | NL.IMRO.0141\.00051\-BP31 |

| Type Plan: | bestemmingsplan |

| Status: | vastgesteld |

* Regels

* Toelichting

* Afdrukken

Toelichting

Inhoudsopgave

Hoofdstuk 1 Inleiding

Hoofdstuk 2 De huidige situatie

Hoofdstuk 3 Planbeschrijving

Hoofdstuk 4 Beleidskader

Hoofdstuk 5 Milieu\-aspecten

Hoofdstuk 6 Waterparagraaf

Hoofdstuk 7 Juridisch bestuurlijke aspecten

Hoofdstuk 8 Economische uitvoerbaarheid

Hoofdstuk 9 Vooroverleg en Zienswijze

Hoofdstuk 1 Inleiding

1\.1 Aanleiding

Dit bestemmingsplan heeft betrekking op de Agaatstraat in de aanbouw zijnde nieuwbouwwijk Het Weggeler. De wens is om een doelmatiger kavelindeling ten behoeve van de te realiseren woningen in de Agaatstraat te verkrijgen. Als gevolg van de hiervoor genoemde ontwikkeling moet het bestemmingsplan "Het Weggeler Noord", vanwege de wijziging in situering van de Agaatstraat en situering van het woonblok, gedeeltelijk worden herzien. Dit bestemmingsplan voorziet in de gewenste planologische aanpassing.

1\.2 De bij het plan behorende stukken

Het bestemmingsplan "Agaatstraat Het Weggeler Noord" bestaat uit de volgende stukken:

1. regels;

2. verbeelding;

Op de verbeelding zijn de bestemmingen van de in het plan begrepen gronden aangegeven. In de regels zijn voorschriften opgenomen die noodzakelijk worden geacht voor een juiste ontwikkeling en beheer van het plangebied. De toelichting vergezelt het plan. Hierin zijn de aan het plan ten grondslag liggende uitgangspunten en onderzoeken weergegeven.

1\.3 Ligging van het plangebied

De Agaatstraat is gelegen in het Weggeler. De Agaatstraat is een zijtak van de Smaragdstraat.

![[image]](i_NL.IMRO.0141.00051-BP31_402000.png "i_NL.IMRO.0141.00051-BP31_402000.png")

Afbeelding 1: Ligging plangebied

![[image]](i_NL.IMRO.0141.00051-BP31_402001.png "i_NL.IMRO.0141.00051-BP31_402001.png")

Afbeelding 2: Begrenzing plangebied

1\.4 Huidige planologische situatie

Voor het plangebied geldt, tot het van rechtskracht worden van het onderhavige bestemmingsplan, het plan; Het Weggeler Noord.

Het bestemmingsplan "Het Weggeler Noord" is vastgesteld 17 mei 2011 en is op 1 november 2011 onherroepelijk geworden. Het Weggeler betreft een woonwijk in aanbouw in de kern Almelo.

![[image]](i_NL.IMRO.0141.00051-BP31_402002.png "i_NL.IMRO.0141.00051-BP31_402002.png")De Agaatstraat is reeds planologisch geregeld. Het betreft een doodlopende weg (als zijtak van de Smaragdstraat) met aanliggend bouwvlak voor de realisatie van (twee onder een kap) woningen. De weg ligt ingeklemd tussen woonbestemmingen aan de noordzijde en een groenbestemming aan de zuidzijde.

*Afbeelding 3: Huidige planologische situatie*

1\.5 Leeswijzer

De plantoelichting geeft een toelichting op het bestemmingsplan, maar maakt geen deel uit van het bestemmingsplan. De plantoelichting bevat achtereenvolgens de volgende hoofdstukken:

Hoofdstuk 1 Inleiding

Hoofdstuk 2 De huidige situatie

Hoofdstuk 3 Planbeschrijving

Hoofdstuk 4 Beleidskader

Hoofdstuk 5 Milieu\-aspecten

Hoofdstuk 6 Waterparagraaf

Hoofdstuk 7 Juridisch bestuurlijke aspecten

Hoofdstuk 8 Economische uitvoerbaarheid

Hoofdstuk 9 Vooroverleg, inspraak en zienswijzen

In hoofdstuk 1 wordt ingegaan op de onderdelen waaruit dit bestemmingsplan bestaat, de ligging en begrenzing van het plangebied en de huidige bestemmingsplannen die nu gelden. Hieruit blijkt het kader waarbinnen dit bestemmingsplan is opgesteld. In het tweede hoofdstuk wordt de huidige situatie van het gebied beschreven. In hoofdstuk 3 wordt wordt de beschrijving van het plan gegeven. Hoofdstuk 4 bevat een weergave van het relevante beleid. In hoofdstuk 4 wordt de milieusituatie besproken. Hoofdstuk 5 bevat de waterparagraaf. In hoofdstuk 7 staat hoe het plan is vertaald in de juridisch bindende plantekst en verbeelding. In hoofdstuk 8 staat de financiÃ«le verantwoording van het plan en hoofdstuk 9 geeft de wijze van en resultaten omtrent de inspraak.

Hoofdstuk 2 De huidige situatie

Het Weggeler is een woonwijk in ontwikkeling. De wijk ligt in het zuidoosten van Almelo, gelegen tussen de woonwijk Nieuwland in het noorden en westen, industrieterrein Bornsestraat\-Drienemanslanden in het zuiden, de wijk Kollenveld en de Van Rechteren Limpurgsingel in het oosten. ![[image]](i_NL.IMRO.0141.00051-BP31_402003.png "i_NL.IMRO.0141.00051-BP31_402003.png")

Afbeelding 4 : Het Weggeler

Delen van de wijk zijn reeds gerealiseerd en andere delen wachten nog op ontwikkeling. De Agaatstraat is reeds aangelegd als een doodlopende weg met op het einde een draaikom. Het gebied rondom de weg is voor een deel nog braakliggend en is bestemd voor woningbouw.

Ten zuiden van de weg is een verzorgingstehuis gesitueerd.

![[image]](i_NL.IMRO.0141.00051-BP31_402004.png "i_NL.IMRO.0141.00051-BP31_402004.png")

Afbeelding 5: De Agaatstraat

Hoofdstuk 3 Planbeschrijving

![[image]](i_NL.IMRO.0141.00051-BP31_402005.png "i_NL.IMRO.0141.00051-BP31_402005.png")

Afbeelding 6: Geprojecteerde situatie

Het lag in de bedoeling een tweetal twee onder een kap woningen te realiseren en aan het einde van de weg in een gebogen vorm een tweetal vrijstaande woningen. De woningen waren in gebogen vorm rondom de Agaatstraat gesitueerd.![[image]](i_NL.IMRO.0141.00051-BP31_402006.png "i_NL.IMRO.0141.00051-BP31_402006.png")

*Afbeelding 7: Gewenste situatie*

De gewenste situatie wijkt af van de huidige geprojecteerde situatie. In de nieuwe situatie wordt de Agaatstraat verlengd en verdwijnt de keerlus. Parallel aan deze weg worden de woningen gesitueerd. De gebogen vorm verdwijnt. Er komen in totaal een viertal twee onder een kapwoningen.

Binnen het bouwvlak van het huidige vigerende bestemmingsplan bestaat de mogelijkheid om maximaal 2 aaneen te bouwen wooneenheden te realiseren.

Gezien de ontwikkeling welke heeft plaats gevonden aan de Smaragdstraat ligt het realiseren van deze 2 aaneen te bouwen wooneenheden aan de Agaatstraat voor de hand.

Maar vanwege de draaiing binnen het huidige bouwvlak wordt de mogelijkheid voor een goede invulling met 2/1 kap woningen op deze locatie beperkt.

Door het bouwvlak niet gedraaid maar parallel langs de Agaatstraat te leggen en de verkeersbestemming richting het groen door te zetten, wordt een optimale mogelijkheid gecreÃ«erd voor het realiseren van 2/1 kap woningen.

Het doorvoeren van deze wijziging heeft niet tot gevolg dat er meer gebouwd wordt maar dat er op een andere wijze gebouwd wordt. Waardoor het bebouwingskarakter (er zijn al twee 2/1 kap woningen gerealiseerd aan het begin van de Agaatstraat) kan worden doorgezet en er meer eenheid in het straatbeeld ontstaat. En wordt de zichtlijn vanuit de Robijnstraat richting Agaatstraat niet beÃ«indigd door bebouwing maar vindt zijn beÃ«indiging in het groen. Hierdoor krijgt het aangrenzende tussenliggende en achterliggende openbare groen een nog meer openbaar karakter.

Hoofdstuk 4 Beleidskader

Voor de wijk Weggeler Noord is het beleidskader beschreven in het bestemmingsplan Het Weggeler Noord. De Agaatstraat maakt onderdeel uit van deze wijk. In principe is deze motivering nog actueel. Er behoeft hier geen aanvulling op geformuleerd aangezien het aantal woningen niet toeneemt en het hier gaat om verschuivingen in de situering van weg en woningbouw. Voor het beleidskader wordt daarom verwezen naar de motivering in het bestemmingsplan Het Weggeler Noord.

Hoofdstuk 5 Milieu\-aspecten

Het vigerende bestemmingsplan beschrijft de milieuaspecten in het plangebied.

De beschrijvingen van de aspecten bedrijven, veiligheid, geluid en luchtkwaliteit voldoen nog steeds.

De beschrijving van het aspect bodem is achterhaald. Om deze reden is er een nieuwe paragraaf voor bodem opgesteld.

5\.1 Bodem

5\.1\.1 Algemeen

Het plangebied Weggeler valt conform de gemeentelijke Bodemkwaliteitskaart (vigerend tot 2020\) in een gebied waarvoor voor de bovengrond de kwaliteit is bepaald op âWonen met Tuinâ (W\+T) en de ondergrond wordt gekwalificeerd als âSchoonâ (Sch).

Voorheen maakte het terrein deel uit van gebied 3 (oude bodemkwaliteitskaart) waarbij voor een groot aantal stoffen (o.a. zware metalen en PAK) achtergrondwaarden zijn vastgesteld. De in het plangebied bekende verontreinigingen zijn inmiddels gesaneerd en het bevoegd gezag Wet bodembescherming (Wbb) heeft ingestemd met het bereikte saneringsresultaat.

Uit de uitgevoerde bodemonderzoeken blijkt dat de percelen waarvoor dit bestemmingsplan wordt herzien, niet verontreinigd zijn. De bodemkwaliteit voldoet aan de vastgestelde achtergrondwaarden van de bodemkwaliteitskaart 2011 en de vigerende kaart.

5\.1\.2\. Kosten

Indien bodemonderzoek noodzakelijk blijkt te zijn dan is dat een verantwoordelijkheid van de eigenaar van het terrein. Dit geldt ook voor de sanering van eventuele verontreinigingen die in eerste instantie niet âontdektâ zijn.

Omdat het terrein gesaneerd is en er een goedgekeurd saneringsverslag beschikbaar is, kan voor het verlenen van een omgevingsvergunning (bouw) vrijstelling worden verleend van het uitvoeren van bodemonderzoek. Deze vrijstellingsbepaling is opgenomen in de gemeentelijke bouwverordening en is in principe geldig voor een periode van 5 jaar. Deze termijn kan worden verlengd indien kan worden aangetoond dat op het terrein sinds de sanering of een nadien uitgevoerd onderzoek geen veranderingen hebben plaatsgevonden die de bodemkwaliteit nadelig hebben beÃ¯nvloed.

Hoofdstuk 6 Waterparagraaf

Voor de wijk Weggeler Noord is de waterparagraaf beschreven in het bestemmingsplan Het Weggeler Noord. De Agaatstraat maakt onderdeel uit van deze wijk. In principe is deze motivering nog actueel. Er behoeft hier geen aanvulling op geformuleerd aangezien het aantal woningen niet toeneemt en het hier gaat om verschuivingen in de situering van weg en woningbouw. Voor de waterparagraaf wordt daarom verwezen naar de motivering in het bestemmingsplan Het Weggeler Noord.

Hoofdstuk 7 Juridisch bestuurlijke aspecten

In dit hoofdstuk wordt aangegeven hoe het beleid en de planuitgangspunten zijn verwoord in de planregels. Zo wordt een toelichting gegeven op het juridische systeem en op alle afzonderlijke bestemmingen.

7\.1 Inleiding

Het bestemmingsplan Agaatstraat Het Weggeler Noord bestaat uit een verbeelding (plankaart), planregels en deze plantoelichting. De verbeelding en planregels vormen tezamen het juridische deel van het bestemmingsplan. Deze vormen het juridisch instrumentarium voor het regelen van het gebruik van gronden en bebouwing. In de regels worden de mogelijkheden in artikelen vastgelegd. Op de verbeelding worden de bestemmingen, bouw\- en gebruiksmogelijkheden per locatie aangeduid. Het bestemmingsplan is opgesteld in aansluiting op de Standaard Vergelijkbare Bestemmingsplannen 2012\.

In dit hoofdstuk zal de juridische systematiek van het bestemmingsplan worden toegelicht. Ook wordt een beschrijving per bestemming en een toelichting op de algemene bepalingen en de overgangs\- en slotbepalingen gegeven.

7\.2 Juridische systematiek

In dit plan wordt uitgegaan van positieve bestemmingen, waarbij de ontwikkeling van nieuwbouw of verbouw mogelijk is nadat burgemeester en wethouders een omgevingsvergunning hebben verleend. De omgevingsvergunning kan alleen worden verleend wanneer het bouwplan in overeenstemming is met het bestemmingsplan. Ook moet het gebruik van het gebouw of de gronden mogelijk zijn volgens de planregels en de verbeelding.

Planregels

De planregels zijn ondergebracht in een viertal hoofdstukken:

* Inleidende regels: bevat een aantal bepalingen die van belang zijn voor een juiste interpretatie en toepassing van de planregels in de overige hoofdstukken;

* Bestemmingsregels: bevat de regels omtrent de diverse bestemmingen waarin bouw\- en gebruiks(on)mogelijkheden zijn opgenomen;

* Algemene regels: bevat algemeen geldende regels met betrekking tot gebruik en afwijkingen;

* Overgangs\- en slotregels: bevat overgangsregels en de titel van het plan.

De hoofdstukindeling van de regels ziet er als volgt uit:

Hoofdstuk 1: "Inleidende regels", bevat de volgende artikelen:

* Begrippen;

* Wijze van meten.

Hoofdstuk 2: "Bestemmingsregels", bevat de bestemmingen, die per artikel (indien van toepassing) het volgende stramien hebben:

* Bestemmingsomschrijving;

* Bouwregels;

* Nadere eisen;

* Afwijken van de bouwregels;

* Specifieke gebruiksregels;

* Afwijken van de gebruiksregels;

* Omgevingsvergunning voor het uitvoeren van werken, geen bouwwerk zijnde, of van werkzaamheden;

* Omgevingsvergunning voor het slopen van een bouwwerk;

* Wijzigingsbevoegdheid.

Hoofdstuk 3: "Algemene regels", bevat de volgende artikelen:

* Antidubbeltelregel;

* Algemene gebruiksregels;

* Algemene afwijkingsregels;

* Algemene procedureregels;

* Overige regels.

* Hoofdstuk 4: "Overgangs\- en slotregels", bevat de volgende artikelen:

* Overgangsrecht;

* Slotregel.

De bestemmingsomschrijving is de centrale bepaling van elke bestemming. In deze bestemmingsomschrijving worden limitatief de functies genoemd, die binnen de bestemming zijn toegestaan. De bouwregels zijn direct gerelateerd aan de bestemmingsomschrijving. Ook het gebruik van de grond en bebouwing is gekoppeld aan de bestemmingsomschrijving. De afwijkingsregels en nadere eisen geven burgemeester en wethouders de bevoegdheid om onder voorwaarden bij een omgevingsvergunning af te wijken van een specifieke regel.

Verbeelding

Op de verbeelding hebben alle gronden binnen het plangebied een bestemming gekregen. Binnen een bestemming kunnen nadere aanduidingen zijn aangegeven. Een aantal elementen op de verbeelding heeft juridisch gezien geen enkele betekenis en is uitsluitend op de analoge verbeelding aangegeven ten behoeve van de leesbaarheid van die verbeelding, zoals kadastrale lijnen, topografische symbolen en huisnummers.

Flexibiliteit binnen het bestemmingsplan

Binnen het bestemmingsplan zijn de volgende instrumenten aanwezig ten behoeve van de benodigde flexibiliteit:

* een omgevingsvergunning om af te wijken van specifieke regels. Het gaat hier om geringe afwijkingen van het bestemmingsplan. Deze afwijkingsmogelijkheid biedt voor burgemeester en wethouders de mogelijkheid een afweging te maken van de noodzaak ten opzichte van het stedenbouwkundig en/of milieuhygiÃ«nisch belang;

* nadere eisen: ten aanzien van enkele in de regels genoemde bouwmogelijkheden zijn burgemeester en wethouders bevoegd tot het stellen van nadere eisen inzake de situering van gebouwen, de profilering van wegen, het aantal parkeerplaatsen en afstanden van gebouwen ten opzichte van elkaar en de openbare ruimte.

Of en onder welke voorwaarden van deze mogelijkheden gebruik kan worden gemaakt, staat in het bestemmingsplan omschreven.

7\.3 Beschrijving per bestemming

7\.3\.1 Bestemmingsregels

Het bestemmingsplan kent verschillende bestemmingen, te weten Groen, Tuin, Verkeer, Wonen,

Hierna volgt een korte beschrijving van deze bestemmingen.

Aan de structurele groenvoorzieningen is de bestemming Groen toegekend. Groenvoorzieningen, tuinen, fiets\- en voetpaden, sport\- en speelvoorzieningen en nutsvoorzieningen zijn binnen deze bestemming toegestaan. Bebouwing is enkel toegestaan ten behoeve van nutsvoorzieningen. De maximale inhoudsmaat van een gebouw voor nutsdoeleinden is 36 mÂ³ toegestaan. Daarnaast zijn regels opgenomen voor bouwwerken, geen gebouwen zijnde.

Deze bestemming is voor een belangrijk deel geprojecteerd vÃ³Ã³r woningen en vormt veelal de voortuin. Binnen deze bestemming zijn geen bouwmogelijkheden anders dan de realisatie van bouwwerken, geen gebouwen zijnde. Het betreft hier voornamelijk erfafscheidingen.

Verkeer

De bestemming Verkeer is bedoeld voor de in het plangebied opgenomen weg. De gronden zijn mede bestemd voor groen\- en speelvoorzieningen, voorzieningen ter wering van het wegverkeerslawaai, parkeervoorzieningen en straatmeubilair. Buiten nutsvoorzieningen met een maximale inhoudsmaat van 36 mÂ³ zijn gebouwen niet toegestaan. De regeling spitst zich vooral toe op bouwwerken, geen gebouwen zijnde.

Gronden met een bestemming Wonen zijn bestemd voor de realisatie en handhaving van grondgebonden woningen. De hoofdbebouwing mag enkel opgericht worden binnen de op de verbeelding aangegeven bouwvlakken. In de regels en verbeelding zijn vervolgens bepalingen opgenomen omtrent de maximale bouwhoogten, de maximaal aaneen te bouwen woningen en de afstand tot de perceelsgrenzen voor zowel de hoofdbebouwing als bijbehorende bouwwerken. Ook zijn bepalingen opgenomen voor het maximaal toegestane oppervlakte aan bijbehorende bouwwerken.

De grootte van het perceel bepaald het toegestane aantal m2 aan bijbehorende bouwwerken. De volgende regel is van toepassing;

De gezamenlijke oppervlakte van alle bijbehorende bouwwerken buiten het bouwvlak bedraagt maximaal:

* 75 mÂ²;

* 100 mÂ² voor percelen groter dan 500mÂ²;

* 125 mÂ² voor percelen groter dan 1000 mÂ²;

Vereiste hierbij is dat tenminste 50% van het buiten het bouwvlak gelegen bouwperceel onbebouwd

en onoverdekt blijft. Dit maximumpercentage is van toepassing omdat anders de kleinere percelen (nagenoeg) volgebouwd worden. Dit is ruimtelijk echter onaanvaardbaar.

Binnen de woonbestemming is bij recht een aan huis verbonden beroeps\- en bedrijfsactiviteit toegestaan. Het betreft hier een beroeps\- of bedrijfsactiviteit, waarvan de activiteiten in hoofdzaak niet publieksaantrekkend zijn en die op kleine schaal in een woning en/of de daarbij behorende bijgebouwen wordt uitgeoefend, waarbij de woning in overwegende mate haar woonfunctie behoudt en de desbetreffende activiteit een ruimtelijke uitstraling heeft die in overeenstemming is met de woonfunctie. Hier zijn echter wel regels aan verbonden. Deze regels zijn gericht op het voorkomen van hinder en overlast van deze activiteiten. Daar waar specifieke functies binnen de woonbestemming voorkomen is er een aanduiding op de verbeelding opgenomen.

7\.3\.2 Overige regels

Inleidende regels / begrippen

Dit artikel bevat de definities van begrippen die in dit bestemmingsplan worden gebruikt. Daardoor wordt vermeden dat verschillende interpretaties van begrippen tot verschillen van mening over de regelgeving zouden kunnen leiden. De begripsbepalingen zijn op alfabetische volgorde weergegeven.

Inleidende regels / wijze van meten

In dit artikel is geregeld op welke manier moet worden gemeten.

Anti\-dubbeltelregel

Door middel van dit artikel wordt voorkomen dat grond, die betrokken is geweest bij het toestaan van een bouwplan, bij de beoordeling van een later bouwplan wederom betrokken is.

Algemene gebruiksregel

Voor de redactie van de gebruiksregel is een algemene formulering aangehouden. Deze gaat uit van de gedachte dat het gebruik uitsluitend mag plaatsvinden in overeenstemming met de bestemming. Dit brengt met zich mee dat de doeleindenomschrijving van de te onderscheiden bestemming helder en duidelijk moet zijn.

Algemene afwijkingsregel

In dit artikel zijn een aantal voorwaarden opgenomen die het mogelijk maken het plan op ondergeschikte punten aan te passen. Dit evenwel met het voorbehoud dat de belangen van derden niet onevenredig worden geschaad. Ook kleine afwijkingen (tot 10%) van de in de regels opgenomen maten kunnen op grond van dit artikel mogelijk worden gemaakt. Tevens kunnen krachtens dit artikel kleine bouwwerken ten dienste van nutsbedrijven worden toegestaan. Ook de realisatie van erkers bij woningen wordt middels deze bepaling mogelijk gemaakt, alsmede het wijzigen van gebruik van gebouwen (al dan niet bij woningen) ten behoeve van kinderopvang.

Algemene procedureregels

Hierin zijn de procedurebepalingen opgenomen ten aanzien van het stellen van nadere eisen.

Overige regels

In de algemene regels wordt ten aanzien van het parkeren geregeld dat parkeervoorzieningen in voldoende mate op eigen terrein dienen te worden gerealiseerd. Bij nieuwe ruimtelijke ontwikkelingen wordt aansluiting gezocht bij de parkeerkencijfers van het CROW.

Burgemeester en wethouders kunnen bij een omgevingsvergunning afwijken van de hoofdregel dat parkeervoorzieningen in voldoende mate op eigen terrein dienen te worden gerealiseerd, mits op andere wijze in de parkeerbehoefte wordt voorzien en de situering van de parkeerplaatsen het ruimtelijk beeld van de omgeving, de verkeersveiligheid en de gebruiksmogelijkheden van aangrenzende gronden niet onevenredig aantast.

Eenzelfde soort redenatie gaat op voor het laden en lossen van goederen.

Overgangsrecht

In dit artikel wordt geregeld dat bouwwerken mogen worden behouden of gebruik mag worden voortgezet vanaf het moment dat het plan rechtskracht heeft verkregen, ondanks dat de bebouwing of het gebruik niet (langer) overeenkomt met de regels die in het bestemmingsplan van kracht zijn.

Slotregel

Dit wordt ook wel de citeerbepaling genoemd. Hierin wordt aangegeven hoe het bestemmingsplan genoemd is.

Hoofdstuk 8 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

De gronden binnen het plangebied zijn eigendom van de gemeente. De bouwgrond wordt verkocht

aan een derde. De kosten zullen via de gronduitgifte worden verhaald op de koper en derhalve is het

verhalen van de kosten anderszins verzekerd. Daarnaast worden geen nadere eisen of regels gesteld.

Dit brengt met zich mee dat vaststelling van een exploitatieplan achterwege kan blijven.

De gronden Agaatstraat 1 en 3 zijn reeds uitgegeven. Ook hier zijn de kosten middels de gronduitgifte verhaald.

Hoofdstuk 9 Vooroverleg en Zienswijze

Vooroverleg

Het plan is overeenkomstig het bepaalde in bepaalde in artikel 3\.1\.1 van het Besluit ruimtelijke ordening aan verschillende instanties toegezonden. Het Waterschap en de Provincie kunnen instemmen met het plan.

Zienswijzen

Het ontwerpbestemmingsplan Agaatstraat en de bijbehorende stukken hebben met ingang van 17 mei 2017 tot en met 27 juni 2017 ter inzage gelegen. Er zijn geen zienswijzen binnengekomen.