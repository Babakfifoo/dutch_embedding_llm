Partiële herziening **'Streekweg 82 en 84 te Hoogkarspel'**

**Vastgesteld 27 februari 2017** 

# **Partiële herziening Streekweg 82 en 84 te Hoogkarspel**

V A S T G E S T E L D

Inhoud

Toelichting en bijlagen Regels en bijlagen Verbeelding

27 februari 2017 Projectnummer 076.26.00.01.00

# T o e l i c h t i n g

# I n h o u d s o p g a v e

| 1 | I n l ei d i n g                                    |                                  | 5  |
|---|-----------------------------------------------------|----------------------------------|----|
|   | 1.1                                                 | Aanleiding                       | 5  |
|   | 1.2                                                 | Leeswijzer                       | 5  |
| 2 | P l a n v o o r n e m en                            |                                  | 7  |
|   | 2.1                                                 | Plangebied                       | 7  |
|   | 2.2                                                 | Bestaande situatie               | 7  |
|   | 2.3                                                 | Toekomstige situatie             | 8  |
| 3 | B e l e i d s ka d er                               |                                  | 11 |
|   | 3.1                                                 | Provinciaal beleid               | 11 |
|   | 3.2                                                 | Gemeentelijk beleid              | 12 |
| 4 | P l a n o lo g i s c h e r an d v o o r w a ar d en |                                  | 13 |
|   | 4.1                                                 | Bodem                            | 13 |
|   | 4.2                                                 | Geluid                           | 14 |
|   | 4.3                                                 | Ecologie                         | 15 |
|   | 4.4                                                 | Water                            | 16 |
|   | 4.5                                                 | Archeologie                      | 17 |
|   | 4.6                                                 | Overige aspecten                 | 17 |
|   | 4.7                                                 | Conclusie                        | 19 |
| 5 | J u r i d i s ch e t o el i ch ti n g               |                                  | 21 |
|   | 5.1                                                 | Algemeen                         | 21 |
|   | 5.2                                                 | Juridisch kader                  | 21 |
|   | 5.3                                                 | Toelichting op de planregels     | 22 |
| 6 | U i tv o er b a ar h ei d                           |                                  | 25 |
|   | 6.1                                                 | Maatschappelijke uitvoerbaarheid | 25 |
|   | 6.2                                                 | Economische uitvoerbaarheid      | 25 |

# **B i j l ag en**

# **1** 1 I n l e i d i n g

# 1.1 A a n l e i d i n g

Aan de Streekweg 82 en 84 te Hoogkarspel liggen twee onbebouwde kavels. Op deze kavels geldt de bestemming 'Wonen – Lint 1' volgens het vigerende bestemmingsplan 'Drechterland Noord 2011'. Binnen deze bestemming is het mogelijk om twee vrijstaande woonhuizen te bouwen met 150 m² aan bijgebouwen.

De initiatiefnemer is voornemens deze twee kavels samen te voegen om hier vervolgens één woning te realiseren. Het beoogde ruimtelijk effect is om een aanvaardbare invulling te geven aan de nieuwe kavel op een zodanige manier dat de openheid van het lint meer tot zijn recht komt dan in de huidige situatie met twee bouwkavels.

Het samenvoegen van de twee kavels en het wijzigen van het bouwvlak past niet binnen het vigerende bestemmingsplan 'Drechteland Noord 2011', vastgesteld op 24 oktober 2014. Herziening van dit bestemmingsplan is dan ook noodzakelijk om het voornemen mogelijk te maken.

# 1.2

# L e e s w i j z e r

Dit bestemmingsplan is opgebouwd in vijf hoofdstukken. Na dit inleidende hoofdstuk komt in hoofdstuk 2 het planvoornemen aan de orde. De daarop volgende twee hoofdstukken behandelen het van toepassing zijnde beleidskader (hoofdstuk 3) en geven de onderbouwing van de uitvoerbaarheid wat betreft milieukundige en planologische randvoorwaarden (hoofdstuk 4). Hoofdstuk 5 bevat de juridische vormgeving en hoofdstuk 6 gaat ten slotte in op de economische en maatschappelijke uitvoerbaarheid van het plan.

# **2** 2 P l a n v o o r n e m e n

# 2.1 P l a n g e b i e d

Het plangebied van dit bestemmingsplan wordt gevormd door de kavels aan de Streekweg 82 en 84 te Hoogkarspel. Het betreft het kadastrale perceel 02765, sectie K, gemeente Drechterland. De ligging van het plangebied is voorafgaand aan deze toelichting weergegeven op de overzichtskaart. De in onderstaande figuur opgenomen luchtfoto geeft tevens globaal het plangebied en de directe omgeving weer.

F i g u u r 1 . L u c h t f o t o v a n h e t p l a n g e b i e d ( g l o b a a l w e e r g e g e v e n i n r o o d ) a a n d e S t r e e k w e g 8 2 e n 8 4 t e H o o g k a r s p e l

# 2.2 B e s t a a n d e s i t u a t i e

Het plangebied bestaat momenteel uit twee onbebouwde kavels van tezamen circa 4.000 m2 . Het plangebied ligt aan een doorgaande weg waar voornamelijk sprake is van lintbebouwing.

#### **P l a n o lo g i s c h e si tu at i e**

Het plangebied bestaat uit twee kavels met beide een bouwvlak. Binnen de huidige enkelbestemmingen 'Wonen – Lint 1' en 'Tuin' met dubbelbestemming 'Waarde – Archeologie 2' zijn de gronden onder andere bestemd voor:

- a. woonhuizen, al dan niet in combinatie met ruimte voor aan-huisverbonden beroepen en kleinschalige bedrijfsmatige activiteiten genoemd in bijlage 1 van de regels van dit bestemmingsplan;
- b. bijgebouwen;
- c. tuinen, erven en terreinen;
- d. bouwwerken, geen gebouwen zijnde.

In de huidige situatie is het in het plangebied mogelijk om twee woonhuizen te realiseren met 150 m2 aan bijgebouwen per woning.

Voor de dubbelbestemming 'Waarde – Archeologie 2' geldt dat archeologische waarden op de daarvoor bestemde gronden worden behouden. Op deze gronden mogen geen bouwwerken worden gebouwd waarbij de bodem dieper dan 0,40 meter onder het maaiveld wordt geroerd. Hiervoor geldt een uitzondering voor het bouwen van bouwwerken met een oppervlakte kleiner dan 500 m2 .

F i g u u r 2 . U i t s n e d e b e s t e m m i n g s p l a n ' D r e c h t e l a n d N o o r d 2 0 1 1 '

# 2.3

# T o e k o m s t i g e s i t u a t i e

De initiatiefnemer is voornemens om één woning aan de Streekweg realiseren. De twee kavels aan de Streekweg 82 en 84 worden samengevoegd tot één kavel. Daarnaast worden beide bestaande bouwvlakken vervangen door één nieuw bouwvlak van 20 x 15 meter te midden van beide kavels, met een achtererf waar maximaal 150 m2 aan bijgebouwen is toegestaan. De enkelbestemmingen 'Wonen – Lint 1' en 'Tuin', en de dubbelbestemming 'Waarde – Archeologie 2' blijven bestaan. Daarbij wordt de enkelbestemming 'Wonen – Lint 1' doorgetrokken tot de perceelgrens. Navolgende figuur geeft de toekomstige situatie weer.

F i g u u r 3 . T o e k o m s t i g e s i t u a t i e p l a n g e b i e d

# **P l a n o lo g i s c h e si tu at i e**

Het planvoornemen wijkt niet af van de gebruiksregels van de huidige bestemming. Het planvoornemen vereist echter wel een vervanging en verschuiving van de bestaande bouwvlakken naar één bouwvlak gecentreerd in het noorden van de kavels.

Concreet betekent het planvoornemen voor de herziening van het bestemmingsplan:

- samenvoegen van de kavels aan de Streekweg 82 en 84;
- de twee bouwvlakken laten vervangen door één bouwvlak.

In het volgende hoofdstuk wordt het planvoornemen getoetst aan het geldende beleid. Daarna wordt het planvoornemen in hoofdstuk 4 getoetst aan verschillende relevante milieuaspecten. Hieruit zal blijken dat de uitvoerbaarheid van het planvoornemen niet wordt belemmerd door het geldende beleid en relevante milieuaspecten.

# **3** 3 B e l e i d s k a d e r

# 3.1 P r o v i n c i a a l b e l e i d

# **S t r u c t u u r v i si e N o o r d -H o l l an d 2 0 4 0**

Bij de Structuurvisie hoort een Provinciale Ruimtelijke Verordening (PRV), die de regels stelt waaraan bestemmingsplannen, wijzigings- en uitwerkingsplannen, beheersverordeningen en (tijdelijke) omgevingsvergunningen waarbij wordt afgeweken van het bestemmingsplan dienen te voldoen. In tegenstelling tot de Structuurvisie Noord-Holland 2040 is de verordening bindend. De PRV wordt regelmatig aangepast naar aanleiding van nieuwe wetgeving en/of provinciaal beleid.

In de visie maakt de provincie de keuze om vooral in bestaand stedelijk gebied ontwikkelingen mogelijk te maken. Hiermee zet de provincie in op het behouden en versterken van het open landelijk gebied.

## **P r o v i n ci a l e Ru i m t e li j k e V e r o r d en i n g**

Provinciale Staten hebben op 28 september 2015 de Provinciale Ruimtelijke Verordening opnieuw vastgesteld. Hierin zijn de provinciale belangen zoals opgenomen in de Structuurvisie Noord-Holland 2040 uitgewerkt in algemene regels.

In de verordening zijn voor verschillende gebieden regels opgenomen. In hoofdlijnen zijn twee algemene gebieden onderscheiden: het bestaand bebouwd gebied en het landelijk gebied.

# **L ei d r a ad L a n d s ch ap e n Cu l tu u r h i st o r i e ( 2 0 1 0 )**

Provinciale Staten hebben in juni 2010 de Leidraad Landschap en Cultuurhistorie vastgesteld. In dit beleidskader is door de provincie aangegeven welke landschappelijke en cultuurhistorische elementen overwogen moeten worden bij (ruimtelijke) ontwikkelingen en uitgangspunt kunnen zijn voor plannen.

Het grondgebied van de provincie Noord-Holland is in de Leidraad ingedeeld in verschillende landschapstypen. Per landschapstype zijn de kernkwaliteiten van het gebied weergegeven. Het plangebied ligt in het Oude Zeekleilandschap. Het staat bekend om de langgerekte lintdorpen, een regelmatige optrekkende verkaveling en veel sloten, vaarten en tochten. Vanuit de lintbebouwing zijn doorzichten naar het omringende landschap en naastgelegen dorpen aanwezig. De woningen staan meestal niet direct aan de weg, maar worden gescheiden door een voortuin.

- In het plangebied is het in de huidige situatie toegestaan om woonbebouwing te realiseren, hiermee valt ook de toekomstige situatie in bestaand bebouwd gebied. Daarnaast wordt in het planvoornemen, door het samenvoegen van twee bouwkavels naar één bouwkavel, een bijdrage geleverd aan het omliggende landschap doordat de nieuwe situatie beter in de bestaande lintbebouwing past dan een situatie waarbij twee woningen gerealiseerd zouden worden. Het voorliggende bestemmingsplan is hiermee in overeenstemming met het provinciale beleid. CONCLUSIE
## 3.2

# G e m e e n t e l i j k b e l e i d

### **T o e ko m st v i s i e D r e ch t e r l an d**

In 2009 heeft de gemeenteraad de Toekomstvisie Drechterland vastgesteld. Hierin heeft de gemeente haar visie op de ontwikkeling van de gemeente uiteengezet. Hiermee geeft de visie richting aan ontwikkeling. Belangrijk in de visie is het landschap van Drechterland. Dit is een van de belangrijkste onderdelen van een rustig en veilig woonmilieu voor de bestaande en nieuwe inwoners van de gemeente.

#### **S t r u c t u u r v i si e lan d sc h a p g e m e en t e D r e ch t e r lan d**

De gemeente heeft op 23 mei 2011 de Structuurvisie Landschap vastgesteld. Hierin heeft de gemeente in hoofdlijnen haar beleid voor het landschap uiteengezet. Hiermee biedt de visie voorwaarden voor ruimtelijke ontwikkeling in het landschap.

Het plangebied is aangewezen voor gronden waar de landschappelijke waarden behouden en versterkt moeten worden. Daarnaast valt het plangebied in een gebied waar zich cultuurhistorische linten bevinden.

Hiervoor geldt dat structurele doorzichten in linten behouden dienen te worden.

- Het planvoornemen vervangt twee bestaande bouwvlakken en erfmogelijkheden met één bouwvlak en erfmogelijkheden. Het doel hiervan is om de openheid in het lint meer tot zijn recht te laten komen. Hiermee sluit het planvoornemen aan bij het geldend gemeentelijk beleid. CONCLUSIE
# **4** 4 P l a n o l o g i s c h e r a n d v o o r w a a r d e n

Naast toetsing aan het geldende beleidskader dient het bestemmingsplan te worden getoetst aan bijbehorende relevante wet- en regelgeving. De verschillende aspecten zijn voor dit bestemmingsplan relevant:

- Bodem;
- Geluid;
- Ecologie;
- Water;
- Cultuurhistorie;
- Externe veiligheid;
- Parkeren en verkeer;
- Luchtkwaliteit;
- Duurzaamheid, zorgvuldig ruimtegebruik en vormvrije m.e.r. beoordeling.

#### 4.1

# B o d e m

- Het nationale bodembeleid is geregeld in de Wet bodembescherming (Wbb). Het doel van de Wbb is om te voorkomen dat nieuwe gevallen van bodemverontreinigingen ontstaan. Voor bestaande bodemverontreinigingen is aangegeven in welke situaties (omvang en ernst van verontreiniging) en op welke termijn sanering moet plaatsvinden. Hierbij dient de bodemkwaliteit ten minste geschikt te worden gemaakt voor de functie die erop voorzien is, waarbij verspreiding van verontreiniging zoveel mogelijk wordt voorkomen. Het beleid gaat uit van het principe dat de bodem geschikt dient te zijn voor de beoogde functie. De gewenste functie bepaalt als het ware de gewenste bodemkwaliteit. WET- EN REGELGEVING
Hierbij moet worden opgemerkt dat ten behoeve van een goede ruimtelijke ordening het bestemmen van gronden met een bodem van onvoldoende milieuhygiënische kwaliteit met een hiervoor gevoelige bestemming in beginsel moet worden voorkomen.

In juni 2016 is in het plangebied een verkennend bodemonderzoek uitgevoerd door Klijn Bodemonderzoek B.V.1 . Dit onderzoek is als bijlage aan deze toelichting toegevoegd. Uit de resultaten van het onderzoek komt het volgende naar ONDERZOEK

<sup>1</sup> Klijn bodemonderzoek B.V.(2016) Verkennend bodemonderzoek Streekweg 82 te Hoogkarspel. Oostwold, 23 juni 2016.

voren. Er zijn zintuigelijk geen verontreinigingen waargenomen. Op basis van de historie van het perceel en het uitgevoerde vooronderzoek wordt geconcludeerd dat het plangebied als niet verdachte locatie voor de aanwezigheid van asbest kan worden beschouwd. Analytisch zijn in de bovengrond licht verhoogde gehalten kwik, lood, PAK en drins (aldrin, dieldrin, endrin)geconstateerd, in de ondergrond zijn geen verhoogde gehalten geconstateerd. Ten slotte is in het grondwater een licht verhoogd gehalte naftaleen geconstateerd.

- Ondanks de aanwezigheid van enkele licht verhoogde gehalten vormen de resultaten van het onderzoek geen aanleiding tot nader bodemonderzoek. Op basis van de onderzoeksresultaten bestaan er vanuit bodemhygiënisch oogpunt geen belemmeringen voor de uitvoerbaarheid van het planvoornemen. CONCLUSIE
# 4.2

# G e l u i d

```
WET- EN REGELGEVING
```
In 1979 is de Wet geluidhinder (Wgh) in werking getreden. De Wgh is er op gericht om de geluidhinder vanwege onder andere wegverkeerslawaai, spoorweglawaai en industrielawaai te voorkomen en te beperken. Deze wet is op 1 januari 2007 voor het laatst gewijzigd. De Wgh bepaalt dat de 'geluidsbelasting' op gevels van woningen en andere geluidsgevoelige objecten niet hoger mag zijn dan een in de wet bepaalde norm. In veel gevallen is deze norm 48 dB, die als voorkeursgrenswaarde wordt aangeduid. Aangezien in de omgeving van het plangebied geen sprake is van industrielawaai en spoorweglawaai is hierop verder in dit bestemmingsplan niet ingegaan.

#### **W e g v er k e e r s l aw a ai**

In de Wgh is bepaald dat elke weg in principe een geluidzone heeft, behoudens wegen die gelegen zijn binnen een als woonerf aangeduid gebied en wegen waarvoor een maximumsnelheid geldt van 30 km/uur.

Buiten de bebouwde kom bedraagt de zonebreedte voor tweestrookwegen die aan weerszijden van de weg, gerekend vanuit de wegas, in acht moet worden genomen 250 meter. Binnen de bebouwde kom bedraagt deze afstand 200 meter. In geval van het realiseren van geluidsgevoelige bebouwing binnen deze zone dient een akoestisch onderzoek plaats te vinden.

Behoudens situaties waarbij door Gedeputeerde Staten of burgemeester en wethouders een hogere waarde is vastgesteld, geldt voor geluidsgevoelige objecten binnen een zone een ten hoogste toelaatbare waarde van 48 dB als geluidbelasting op de gevel. Indien de geluidsbelasting de ten hoogste toelaatbare geluidsbelasting van 48 dB te boven gaat, kunnen burgemeester en wethouders, mits gemotiveerd, in dit geval een hogere waarde vaststellen tot maximaal 63 dB (artikel 83 van de Wet geluidhinder).

De langs de locatie en binnen de bebouwde kom gelegen Streekweg kent een maximum snelheid van 50 km/uur. De te realiseren woning ligt binnen de zone van deze weg en daarom dient er akoestisch onderzoek plaats te vinden.

ONDERZOEK

CONCLUSIE

Op 14 juli 2016 is door BügelHajema Adviseurs een akoestisch onderzoek uitgevoerd2 . Uit de resultaten van het onderzoek komt het volgende naar voren: De geluidbelasting op de naar de weg gerichte gevel van de te realiseren woning is vanwege de Streekweg hoger dan de ten hoogste toelaatbare maximale 48 dB. Hiervoor dienen Burgemeester en Wethouders van de gemeente Drechterland een hogere waarde vast te stellen. Dit traject zal in het kader van de verdere procedure in gang worden gezet.

### 4.3

# E c o l o g i e

Om de uitvoerbaarheid van onderhavig plan te toetsen, is een inventarisatie van natuurwaarden uitgevoerd. Het doel hiervan is om na te gaan of een vooronderzoek in het kader van de Flora- en faunawet (Ffw), een Voortoets in het kader van de Natuurbeschermingswet 1998 (Nbw 1998) of een analyse in het kader van het provinciaal ruimtelijk natuurbeleid noodzakelijk is.

Naast het raadplegen van bronnen is het plangebied ten behoeve van de inventarisatie op 19 juli 2016 bezocht door een ecoloog van BügelHajema Adviseurs. De ecologische inventarisatie3 is als bijlage aan deze herziening toegevoegd.

F i g u u r 4 P l a n g e b i e d b e z i e n v a n a f d e S t r e e k w e g r i c h t i n g h e t z u i d e n

<sup>2</sup> BügelHajema Adviseurs B.V. (2016) Akoestisch onderzoek Streekweg 82 – 84, Leeuwarden, 14 juli 2016.

<sup>3</sup> BügelHajema Adviseurs B.V. (2016) Ecologische inventarisatie Streekweg 82 – 84 te Hoogkarspel, Assen 19 juli 2016.

Op basis van de ecologische inventarisatie is een voldoende beeld ontstaan van de natuurwaarden in het plangebied. Uit de inventarisatie is naar voren gekomen dat een vooronderzoek in het kader van de Ffw, een Voortoets in het kader van de Nbw 1998 of een analyse in het kader van het provinciaal ruimtelijk natuurbeleid niet noodzakelijk is.

Vestiging van rugstreeppad tijdens werkzaamheden in het kader van de plannen dient te worden voorkomen. Verder moet bij de planning van werkzaamheden rekening worden gehouden met het broedseizoen van vogels. In dat geval is een ontheffing van de Ffw of een vergunning op grond van de Nbw 1998 voor de beoogde activiteiten op voorhand niet nodig. Het plan is daarnaast op het punt van provinciaal natuurbeleid niet in strijd met de Provinciale Omgevingsverordening.

Op voorhand kan in redelijkheid worden gesteld dat natuurwet en -regelgeving de uitvoerbaarheid van het plan niet in de weg staat. CONCLUSIE

# 4.4

# W a t e r

- Op grond van artikel 3.1.1 Bro is de watertoets verplicht voor bestemmingsplannen. In een hierover op te nemen paragraaf dient te worden aangegeven op welke wijze rekening is gehouden met de gevolgen van het plan voor de waterhuishoudkundige situatie. In die paragraaf dient uiteengezet te worden of en in welke mate het plan in kwestie gevolgen heeft voor de waterhuishouding, dat wil zeggen het grondwater en het oppervlaktewater. Het is de schriftelijke weerslag van de zogenaamde watertoets: 'het hele proces van vroegtijdig informeren, adviseren (door de waterbeheerder), afwegen en beoordelen van waterhuishoudkundige aspecten in ruimtelijke plannen en besluiten'. WET- EN REGELGEVING
	- Voor elk plan wordt in het kader van de watertoets bepaald wat het effect is op de waterhuishouding. Het desbetreffende plangebied ligt in het beheersgebied van het Hoogheemraadschap Hollands Noorderkwartier (HHNK). Het resultaat van deze watertoets is als bijlage aan deze toelichting toegevoegd. Uit deze watertoets komt naar voren dan het plan een beperkte invloed heeft op de waterhuishouding en dat hiermee de korte procedure gevolgd kan worden. In het plan dient rekening te worden gehouden met de standaardmaatregelen die het Hoogheemraadschap Hollands Noorderkwartier adviseert. ONDERZOEK
	- Op basis van voorgaande resultaten en met inachtneming van de adviezen van het waterschap kan het plan uitvoerbaar worden geacht. CONCLUSIE

# 4.5

# A r c h e o l o g i e

Begin 1992 ondertekende Nederland het Verdrag van Valletta/Malta. Daarmee heeft de zorg voor het archeologische erfgoed een prominentere plaats gekregen in het proces van de ruimtelijke planvorming. Uitgangspunten van het verdrag zijn het vroegtijdig betrekken van archeologische belangen in de planvorming, het behoud van archeologische waarden in situ (ter plaatse) en de introductie van het zogenaamde 'veroorzakerprincipe'. Dit principe houdt in dat degene die de ingreep pleegt, financieel verantwoordelijk is voor behoudsmaatregelen of een behoorlijk onderzoek van eventueel aanwezige archeologische waarden. Ondertussen is dit vertaald in de Wet op de archeologische monumentenzorg (Wamz) die op 1 september 2007 van kracht is geworden. Met name de Monumentenwet is door de Wamz aangepast en gaat concreet in op de bescherming van archeologische waarden in planologische procedures.

Op de gronden in het plangebied ligt een dubbelbestemming 'Waarde - Archeologie 2'. Voor deze gronden is in het vigerende bestemmingsplan vastgelegd dat aanvullend bodemonderzoek nodig is wanneer de voorgenomen bebouwing een grotere oppervlakte beslaat dan 500 m2 en de bodem dieper dan 0,40 meter onder het maaiveld wordt geroerd. De gewenste bebouwing in het plangebied omvat maximaal 300 m2 voor het bouwvlak en maximaal 150 m2 voor bijbehorende bijgebouwen. Tezamen is deze oppervlakte kleiner dan de oppervlakte waarvoor aanvullend archeologisch onderzoek nodig is.

Het aspect archeologie levert met het voorgaande geen belemmeringen op voor de uitvoerbaarheid van het planvoornemen. CONCLUSIE

# 4.6

# O v e r i g e a s p e c t e n

### **E x t er n e v ei li g h ei d**

Op 13 juni 2001 heeft de regering het vierde Nationale milieubeleidsplan (NMP4) vastgesteld. Hierin zet zij haar (nieuwe) externe veiligheidsbeleid uiteen. Dit beleid is gericht op het beheersen van de risico's in de omgeving vanwege het gebruik, de opslag en het vervoer van gevaarlijke stoffen. Ook op de risico's die samenhangen met het gebruik van luchthavens is het externe veiligheidsbeleid van toepassing.

Op 27 oktober 2004 is het Besluit externe veiligheid inrichtingen (Bevi) in werking getreden. De regelgeving zoals die in het Bevi is opgenomen, is gericht op het beperken van de risico's van een ongeval met gevaarlijke stoffen in inrichtingen (bedrijven) voor personen. De grenswaarde voor het plaatsgebonden ONDERZOEK

WET- EN REGELGEVING

risico en de oriënterende waarde voor het groepsrisico zijn in het Bevi vastgesteld.

Het externe veiligheidsbeleid met betrekking tot het vervoer van gevaarlijke stoffen is in de Nota risiconormering vervoer gevaarlijke stoffen (nota Rnvgs) opgenomen. In de circulaire Risiconormering vervoer gevaarlijke stoffen is dit beleid verder uiteengezet. Dit beleid is waar mogelijk overeenkomstig het Bevi.

Op 1 januari 2011 is het Besluit externe veiligheid buisleidingen (Bevb) in werking getreden. In het Bevb is bepaald dat er bij buisleidingen (veiligheids)zones aanwezig zijn.

- De provincie Noord-Holland heeft de zogenoemde risicokaart ontwikkeld. Hierop is onder andere informatie over risico's van ongevallen met gevaarlijke stoffen opgenomen. Op de kaart is ook informatie over voor risicogevoelige gebouwen opgenomen. Uit de kaart komen geen mogelijke externe risico's in de buurt van het plangebied voor. ONDERZOEK
- Het plan mag wat betreft de externe veiligheid als uitvoerbaar worden geacht. CONCLUSIE

#### **V e r k e er en pa r k er en**

Voor een ruimtelijk plan geldt dat de verkeerseffecten die optreden als gevolg van een planvoornemen in het kader van een goede ruimtelijke ordening moeten worden onderbouwd. De nadruk ligt daarbij op de effecten van de ontwikkeling op de verkeersafwikkeling en parkeren (bereikbaarheid), de verkeersveiligheid en de verkeershinder (leefbaarheid).

- Het planvoornemen maakt het mogelijk om één woning in het plangebied te realiseren. In de huidige situatie is het mogelijk om hier twee woningen te realiseren. Het planvoornemen zorgt hiermee voor een verbetering van de huidige verkeersituatie. Daarnaast zal het parkeren uitsluitend op eigen terrein plaatsvinden. ONDERZOEK
- De uitvoerbaarheid van het planvoornemen wordt niet door verkeer en parkeren belemmerd. CONCLUSIE

#### **L u ch t kw a li t ei t**

- Op 1 maart 1993 is de Wet Milieubeheer (Wm) in werking getreden. Onder andere de Europese regelgeving voor de luchtkwaliteit is met de inwerkingtreding van de wijziging van de Wm (onderdeel luchtkwaliteitseisen) op 15 november 2007 in de Nederlandse wet- en regelgeving verwerkt. Uitgangspunt van de Wm is het Nationaal Samenwerkingsprogramma Luchtkwaliteit (NSL). Het NSL is op 1 augustus 2009 in werking getreden. Hierin is bepaald wanneer en hoe overschrijdingen van de grenswaarden voor de luchtkwaliteit moeten worden behandeld. In het NSL worden ook nieuwe ontwikkelingen zoals plannen voor de bouw van woningen overwogen. Plannen die binnen het NSL pas-WET- EN REGELGEVING
sen, hoeven niet meer te worden beoordeeld aan de grenswaarden voor luchtkwaliteit. Ook plannen die niet "in betekenende mate" (nibm) gevolgen hebben voor de luchtkwaliteit hoeven niet meer aan deze grenswaarden te worden beoordeeld. De eisen om te kunnen beoordelen of bij een plan sprake is van nibm, zijn vastgesteld in de algemene maatregel van bestuur (AMvB)-nibm. In de AMvB-nibm is bepaald dat nadat het NSL of een programma voor de regio is vastgesteld een grenswaarde van 3% afname van de luchtkwaliteit als "nibm" kan worden aangeduid. Dit betekent een toename van ten hoogste 1,2 microgram per m3 NO2 of PM10.

In 2015 is door InfoMil een onderzoek uitgevoerd naar de verhouding tussen de concentratie PM10 en PM2,5 in de lucht. Uit de resultaten hiervan blijkt dat de concentratie PM10 en PM2,5 in de lucht sterk samenhangen. Op basis hiervan merkt InfoMil op dat "*wanneer wordt voldaan aan de maatgevende grenswaarde voor PM10, vrijwel altijd ook wordt voldaan aan de grenswaarde voor de jaargemiddelde concentratie PM2,5*". In overweging nemende dat er vanwege het plan of project sprake is van een NIBM-toename van PM10 wordt ook een overschrijding van de grenswaarde voor PM2,5 niet verwacht.

Met het planvoornemen is het aantal verwachte extra voertuigbewegingen dat hiermee gemoeid gaat nihil. Het planvoornemen zal ruimschoots onder de genoemde grenswaarden blijven.

ONDERZOEK

Het aspect luchtkwaliteit staat de uitvoerbaarheid van het planvoornemen dan ook niet in de weg.

#### **M . e . r .- b eo o r d e li n g**

Aan de hand van het Besluit milieueffectrapportage (Besluit m.e.r.) is vastgesteld dat er geen noodzaak bestaat voor het uitvoeren van een m.e.r. procedure, doch dient een vormvrije m.e.r.-beoordeling plaats te vinden. In de voorgaande subparagrafen zijn de relevante milieuaspecten voldoende aan de orde gesteld. Daaruit blijkt dat er geen sprake is van mogelijke belangrijke nadelige milieugevolgen die in het kader van een MER zouden moeten worden beoordeeld. Een m.e.r.-procedure wordt dan ook niet uitgevoerd in het kader van dit bestemmingsplan.

# 4.7

# C o n c l u s i e

De planologische randvoorwaarden die voortvloeien uit wet- en regelgeving uit bestaande beleidskaders, leveren geen belemmeringen op voor de uitvoerbaarheid van het planvoornemen.

# **5** 5 J u r i d i s c h e t o e l i c h t i n g

# 5.1

# A l g e m e e n

Het beleid en de planuitgangspunten, zoals verwoord in de vorige hoofdstukken, hebben in de regels van dit bestemmingsplan hun juridische vertaling gekregen in de vorm van bestemmingen. Het juridisch systeem en de voorkomende bestemmingen worden in dit hoofdstuk beschreven en toegelicht.

# 5.2

# J u r i d i s c h k a d e r

Het bestemmingsplan is opgezet volgens de verplichte landelijke Standaard Vergelijkbare Bestemmingsplannen (SVBP 2012). Het SVBP voorziet in een standaardopbouw van een bestemmingsplan. Bestemmingsplanregels zijn hierdoor altijd als volgt opgebouwd:

# **- H o o fd s tu k 1 : I n l ei d en d e r e g el s**

Dit hoofdstuk bestaat uit twee artikelen: de begrippen en de wijze van meten. Dit houdt in dat belangrijke begrippen worden omschreven en nader wordt toegelicht hoe precies wordt gemeten. Hierdoor wordt verzekerd dat uiteenlopende interpretaties de naleving van de regels niet in de weg staan.

# **- H o o fd s tu k 2 : b es t e m m i n g sr eg e l s**

In dit hoofdstuk zijn de regels terug te vinden die gelden voor de verschillende bestemmingen. De verbeelding en regels van een bestemmingsplan in samenhang bezien vertellen welke regels waar precies gelden.

# **- H o o fd s tu k 3 : a lg e m en e r eg e l s**

In aanvulling op de bestemmingsregels geven de algemene regels bepalingen die voor het totale plangebied gelden.

# **- H o o fd s tu k 4 : o v er g an g s - en s lo t r eg e ls**

De regels van het bestemmingsplan sluiten altijd af met regels met betrekking tot het overgangsrecht en de slotregel. Het overgangsrecht wordt wettelijk voorgeschreven in artikel 3.2.1 en 3.2.2 van het Besluit ruimtelijke ordening en bevat daardoor altijd exact dezelfde formulering. De slotregel vertelt hoe een bestemmingsplan mag worden geciteerd.

Nu duidelijkheid bestaat over de opbouw en opzet van het bestemmingsplan kan worden gekeken naar de regels die specifiek voor dit plangebied gelden.

# 5.3 T o e l i c h t i n g o p d e p l a n r e g e l s

Bij de vormgeving van de regels behorend bij deze bestemmingen is zoveel mogelijk aangesloten bij het "Bestemmingsplan Drechterland Noord 2011". Het is immers niet wenselijk dat ter plaatse van het plangebied een totaal verschillend ruimtelijk regime geldt ten opzichte van de omringende gronden. De bestemmingen die voorkomen zijn 'Tuin', 'Wonen – Lint 1' en 'Waarde – Archeologie 2'. Onderstaand wordt op elk van deze bestemmingen een korte toelichting gegeven.

# ' T ui n - 1 '

Om het onbebouwde karakter van voortuinen en bepalende zijtuinen te beschermen, is de afzonderlijke bestemming 'Tuin - 1' opgenomen. Daarachter begint het bij het woonhuis behorende erf, waarbinnen erfbebouwing mogelijk is.

#### ' T ui n - 2'

In geval van grote woonpercelen wordt gebruik gemaakt van de bestemming 'Tuin -2'. Omdat het niet wenselijk is dat deze volledig bebouwd worden is aan de achterste delen van deze percelen de bestemming 'Tuin – 2' gegeven. Binnen deze bestemming is de bestaande oppervlakte aan bijgebouwen toegestaan. Er mag dus niets nieuws bijgebouwd worden.

#### ' W o n e n – L i n t 1'

Binnen de bestemming 'Wonen - Lint 1' wordt een systematiek gehanteerd waarbij regels gegeven worden voor bouwen binnen en buiten het bouwvlak. Hierbij geldt dat een hoofdgebouw altijd binnen een bouwvlak moet worden gebouwd en dat bijgebouwen en overkappingen mogelijk zijn binnen en buiten het bouwvlak. In beide situaties worden regels gegeven ten aanzien van de karakteristieken van de bebouwing. Aan-huis-verbonden beroepen zijn toegestaan, zij het dat dit uitsluitend beroepen mogen zijn die worden genoemd in de lijst van beroepen in de bijlage bij de regels. In het kader van mantelzorg en de huisvesting van tijdelijke werknemers is het onder voorwaarden mogelijk om met een te verlenen omgevingsvergunning meerdere woningen in één woonhuis onder te brengen. Tot slot bestaat er de mogelijkheid voor het college van burgemeester en wethouders om de bestemming te wijzigen naar 'Wonen – Lint 2' uit het "Bestemmingsplan Drechterland Noord 2011". Om te voorkomen dat onduidelijkheid bestaat over de inhoud van deze regels, is dit artikel integraal opgenomen in de tweede bijlage bij de regels.

# ' W a a r d e – A r c he o l og i e 2 '

Op het plangebied ligt de dubbelbestemming 'Waarde – Archeologie 2'. Dit betekent dat er een verwachting bestaat dat eventueel archeologisch betekenisvolle vondsten kunnen worden gedaan binnen het plangebied. Om ervoor te zorgen dat deze archeologische vondsten niet worden beschadigd, stelt de dubbelbestemming 'Waarde – Archeologie 2' aanvullende bouwregels. Hierbij geldt dat archeologisch onderzoek vereist is zo gauw bouwwerken worden gebouwd waarbij de bodem dieper dan 0,40 m –Mv wordt geroerd en de oppervlakte van het bouwwerk groter is dan 500 m².

De Algemene regels, ten slotte, geven bepalingen omtrent het gebruik van de gronden in het plangebied en geven daarnaast regels ten aanzien van de wijze waarop van de bestemmingen kan worden afgeweken en de manieren waarop het plan kan worden gewijzigd. Deze afwijkings- en wijzigingsmogelijkheden zorgen ervoor dat het plan flexibel en in staat is wijzigende omstandigheden op te vangen zonder dat een nieuw bestemmingsplan moet worden vastgesteld.

# **6** 6 U i t v o e r b a a r h e i d

### 6.1

# M a a t s c h a p p e l i j k e u i t v o e r b a a r h e i d

Wanneer deze partiële herziening ter inzage heeft gelegen voor inspraak en overleg ex artikel 3.1.1 Bro, zal hier het resultaat worden vermeld.

# 6.2

# E c o n o m i s c h e u i t v o e r b a a r h e i d

Het voorliggende bestemmingsplan is opgesteld naar aanleiding van een verzoek van de initiatiefnemer. De uit het plan voortkomende kosten zullen door de initiatiefnemer worden gedragen. Met initiatiefnemer zal een planschadeovereenkomst en een anterieure overeenkomst worden afgesloten.

Op basis van deze overweging mag het voorliggende bestemmingsplan economisch uitvoerbaar worden geacht. De uitvoerbaarheid van het voorliggende bestemmingsplan zal niet door onvoldoende economische uitvoerbaarheid worden belemmerd.