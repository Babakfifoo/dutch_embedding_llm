ï»¿xml version\="1\.0" encoding\="UTF\-8"?

Vennewatersweg 13

Vennewatersweg 13

=================

Toelichting

-----------

| Type plan: | uitwerkingsplan |

| --- | --- |

| Naam van het plan: | Vennewatersweg 13 |

| Status: | vastgesteld |

| Plan identificatie: | NL.IMRO.0399\.uwpvennewaterswg13\-0401 |

* Toelichting

* Bijlagen bij toelichting

* Regels

* Bijlagen bij de regels

* Vaststellingsbesluit

#### Toelichting

##### 1 Inleiding

###### 1\.1 Aanleiding

In het gebied tussen Heiloo en Limmen wordt een nieuw woongebied ontwikkeld met 2\.000\-2\.400 woningen. Op het grondgebied van de gemeente Heiloo gaat het om circa 1\.800 woningen die tezamen de woongebieden Zuiderloo en Zandzoom vormen. Deze woongebieden worden aan de zuidzijde van Heiloo gerealiseerd.

Onderhavig plangebied ligt binnen het woongebied Zuiderloo. De ontwikkeling van Zuiderloo tot een woongebied is juridisch\-planologisch verankerd in het bestemmingsplan 'Zuiderloo'. Dit bestemmingsplan bevat voor de te ontwikkelen gebieden globale uit te werken bestemmingen, die voorzien in de ontwikkeling van onder meer woningen.

Het voorliggende uitwerkingsplan is opgesteld om in totaal 21 woningen, bestaande uit 9 rijwoningen en 12 rug\-aan\-rugwoningen, mogelijk te maken. Tevens worden er verkeers\-, parkeer\- en groenvoorzieningen mogelijk gemaakt. De planlocatie bevindt zich in de oksel van de Vennewatersweg en de spoorweg Uitgeest \- Alkmaar en staat bekend onder plannaam 'Vennewatersweg 13'.

Het uitwerkingsplan is een juridisch instrument en bestaat uit een toelichting, regels en een verbeelding. De regels en verbeelding leggen de bouw\- en gebruiksmogelijkheden vast van de gronden en opstallen en zijn juridisch bindend voor burger en overheid. Het voorliggende uitwerkingsplan is een op ontwikkeling gericht uitwerkingsplan. Het doel van het plan is een bouwtitel voor de realisatie en het geven van richtlijnen voor het beheer.

De beleidskaders, zoals beschreven in het geldende bestemmingsplan 'Zuiderloo', zijn op voorliggend uitwerkingsplan van toepassing. De voorgenomen ontwikkeling past binnen de gestelde kaders van het rijk, provincie en gemeente.

###### 1\.2 Ligging plangebied

Het voorliggende uitwerkingsplan heeft betrekking op de gronden in de oksel van de Vennewatersweg en de spoorweg Uitgeest \- Alkmaar, die in het zuidwesten van het in ontwikkeling zijnde woongebied Zuiderloo liggen. Het plangebied is kadastraal bekend onder de gemeente Heiloo, sectie E, percelen 1227 (deels), 1824, 1827, 1994 (deels), 2247, 2513 (deels) en 3276\.

De navolgende afbeeldingen tonen de globale ligging van het plangebied binnen het woongebied Zuiderloo en de globale begrenzing van het plangebied.

![](i_NL.IMRO.0399.uwpvennewaterswg13-0401_afbeelding13.jpg)*Zuiderloo (rood omkaderd) met aanduiding plangebied (rode druppel, bron: ruimtelijkeplannen.nl)*  ![](i_NL.IMRO.0399.uwpvennewaterswg13-0401_afbeelding14.jpg)*Globale begrenzing plangebied (rood omkaderd, bron: ruimtelijkeplannen.nl)*

###### 1\.3 Geldend bestemmingsplan

Voor de gronden in het plangebied geldt het bestemmingsplan 'Zuiderloo', vastgesteld door de raad van de gemeente Heiloo op 7 december 2015\. De navolgende afbeelding toont een uitsnede van de verbeelding van het geldende bestemmingsplan.

![](i_NL.IMRO.0399.uwpvennewaterswg13-0401_afbeelding15.jpg)*Uitsnede geldend bestemminsplanplan 'Zuiderloo' (plangebied rood omkaderd, bron: ruimtelijkeplannen.nl)*

De gronden van het plangebied zijn in het geldend bestemmingsplan voorzien van de bestemming 'Woongebied \- Uit te werken'. De voor deze bestemming aangewezen gronden zijn bestemd voor wonen, al dan niet in combinatie met de uitoefening van een aan\-huis\-verbonden beroep. Voor het hele plangebied geldt de dubbelbestemming 'Waarde \- Archeologie'. Bij het bouwen van een bouwwerk groter dan 50 mÂ², waarbij de bodemingrepen dieper gaan dan 0,50 m, dient er een archeologisch onderzoek te worden verricht waaruit blijkt of en in welke mate de archeologische waarden van de gronden worden verstoord.

Om de bestemming uit te kunnen werken moet aan de uitwerkingsregels uit artikel 16 lid 2\.1 van de geldende planregels worden voldaan. Op deze uitwerkingsregels en de toetsing daaraan wordt in toelichting hoofdstuk 4 nader ingegaan.

Naast het bestemmingsplan 'Zuiderloo' geldt voor de gronden in het plangebied het bestemmingsplan 'Parapluplan Parkeren' (vastgesteld op 7 oktober 2019\). Hierin is vastgelegd dat voldoende voorzieningen voor parkeren dienen te worden getroffen.

###### 1\.4 Leeswijzer

Na dit inleidende hoofdstuk wordt in hoofdstuk 2 het plan beschreven. In hoofdstuk 3 wordt dit plan getoetst aan de relevante omgevingsaspecten. In hoofdstuk 4 wordt het plan getoetst aan de uitwerkingsregels. Vervolgens bevat hoofdstuk 5 de juridische planbeschrijving. De economische en maatschappelijke uitvoerbaarheid komen tot slot in hoofdstuk 6 aan de orde.

##### 2 Planbeschrijving

###### 2\.1 Context

In 2005 hebben de gemeenten Alkmaar, Castricum en Heiloo en de provincie Noord\-Holland de bestuursovereenkomst 'Wonen in het Groen en aansluiting A9' ondertekend. In deze overeenkomst zijn afspraken gemaakt over woningbouw, een nieuwe aansluiting op de A9 en de ontwikkeling van natuur en recreatie in het gebied op de strandwal tussen Heiloo en Limmen. Na ondertekening van de Overeenkomst Nieuwe Strandwal op 12 maart 2014 heeft het project 'Wonen in het Groen' een vervolg gekregen onder de naam 'Programma Nieuwe Strandwal'. Het Programma Nieuwe Strandwal heeft als doel een samenhangend ruimtelijk programma te realiseren dat bijdraagt aan de ontwikkeling van het gebied, waarbij de aanleg van een woonwijk met groene allure samen gaat met de realisatie van natuur en recreatieve voorzieningen, het bedrijventerrein Boekelermeer en een aansluiting op de A9 en bijbehorende toegangswegen.

Om de samenhang in het gebied Zuiderloo vast te leggen zijn op 3 juni 2013 een stedenbouwkundig plan, een beeldregieplan en een inrichtingsplan openbare ruimte voor het gebied vastgesteld. In het stedenbouwkundig plan wordt de hoofdopzet van het gebied uitgelegd en vastgelegd. Bij de totstandkoming van de plannen is met name ingezet op behoud van de in het plangebied aanwezige natuurlijke en cultuurhistorische waarden als ook de aansluiting bij de bijzondere lintstructuren, die zo typerend zijn voor Heiloo.

###### 2\.2 Ontwikkeling Vennewatersweg 13

De initiatiefnemer is voornemens om woningen te ontwikkelen in de oksel van de Vennewatersweg en de spoorweg Uitgeest \- Alkmaar. In totaal worden er 21 woningen gerealiseerd, bestaande uit 9 rijwoningen en 12 rug\-aan\-rugwoningen. De rijwoningen zijn verdeeld over twee blokken met respectievelijk 6 en 3 woningen, met de voorgevel georiÃ«nteerd op de spoorweg. Ten westen hiervan bevinden zich twee blokken met elk 6 rug\-aan\-rugwoningen.

Langs de wegen worden rijen met bomen/houtwallen geplaatst. Daarnaast zijn er aan de zuidzijde velden met fruitbomen beoogd, die een groenvoorziening zijn en waar geen gewasbeschermingsmiddelen toegepast zullen worden. Het oude tracÃ© van de Krommelaan wordt hersteld in de vorm van een zichtlijn, maar fungeert niet voor de ontsluiting van de beoogde woningen. De paardenwei, zoals deze op de navolgende afbeelding is ingetekend, maakt geen onderdeel uit van het plangebied. Daarnaast gaat het hier om de compensatie van een bestaande paardenwei, waarop hobbymatig paarden worden gehouden.

Ten behoeve van de ontsluiting voor gemotoriseerd verkeer wordt een weg langs het spoor aangelegd. Deze weg sluit aan de noordzijde aan op de weg die dient voor de ontsluiting van de woningbouwontwikkeling nabij Westerweg 334\-342 en Ringelwikke 1\-12, waarvoor in 2018 het uitwerkingsplan 'Westerweg 340\-342' is vastgesteld. In het oostelijke gedeelte, langs het spoor, worden aan weerszijden van de weg parkeerplaatsen gerealiseerd. Langzaam verkeer kan het plangebied tevens bereiken via een aansluiting op de Vennewatersweg aan de zuidwestzijde.

De navolgende afbeelding toont een indicatieve inrichtingsschets van de beoogde situatie.

![](i_NL.IMRO.0399.uwpvennewaterswg13-0401_afbeelding16.jpg)*Indicatieve inrichtingsschets beoogde situatie (bron: HB Adviesbureau)*

##### 3 Omgevingsaspecten

###### 3\.1 Milieueffectrapportage

De milieueffectrapportage (m.e.r.) is een hulpmiddel om bij diverse procedures het milieubelang een volwaardige plaats in de besluitvorming te geven. Een m.e.r. is verplicht bij de voorbereiding van plannen en besluiten van de overheid over initiatieven en activiteiten van publieke en private partijen die belangrijke nadelige gevolgen voor het milieu kunnen hebben. De m.e.r. is wettelijk verankerd in hoofdstuk 7 van de Wet milieubeheer. Naast de Wet milieubeheer is het Besluit m.e.r. belangrijk om te kunnen bepalen of bij de voorbereiding van een plan of een besluit de m.e.r.\-procedure moet worden doorlopen. Bij toetsing aan het Besluit m.e.r. zijn er vier mogelijkheden: 1. het plan of besluit is direct m.e.r.\- plichtig;

2. het plan of besluit bevat activiteiten uit kolom 1 van onderdeel D, en ligt boven de (indicatieve) drempelwaarden, zoals beschreven in kolom 2 âgevallenâ, van onderdeel D. Het besluit moet eerst worden beoordeeld om na te gaan of er sprake is van m.e.r.\-plicht: het besluit is dan m.e.r.\-beoordelingsplichtig. Voor een plan in kolom 3 âplannenâ geldt geen m.e.r\-beoordelingsplicht, maar direct een (plan\-)m.e.r.\-plicht;

3. het plan of besluit bevat wel de activiteiten uit kolom 1, maar ligt beneden de drempelwaarden, zoals beschreven in kolom 2 âgevallenâ, van onderdeel D: er dient in overleg met de aanvrager van het bijbehorende plan of besluit beoordeeld te worden of er aanleiding is voor het uitvoeren van een m.e.r.\-beoordeling (als sprake is van een besluit) of het direct uitvoeren van een m.e.r. (als sprake is van een plan). Deze keuze wordt uiteindelijk in het bijbehorende plan of besluit gemotiveerd;

4. de activiteit(en) of het betreffende plan en/of besluit worden niet genoemd in het Besluit m.e.r.: er geldt geen m.e.r.\- (beoordelings)plicht.

Sinds 16 mei 2017 geldt er een directe werking van het Europees recht. Daarom is per 7 juli 2017 het gewijzigde Besluit m.e.r. in werking getreden. In het gewijzigde Besluit m.e.r. staat de nieuwe procedure voor de vormvrije m.e.r.\-beoordeling. Voor elke aanvraag, waarbij een vormvrije m.e.r.\-beoordeling aan de orde is, moet: * door de initiatiefnemer een aanmeldingsnotitie worden opgesteld;

* het bevoegd gezag binnen 6 weken een m.e.r.\-beoordelingsbesluit nemen. Dit besluit hoeft niet in de Staatscourant gepubliceerd te worden;

* de initiatiefnemer het (vormvrije) m.e.r.\-beoordelingsbesluit bij de vergunningaanvraag voegen (artikel 7\.28 Wet milieubeheer).

De artikelen 7\.16 tot en met 7\.20a Wm zijn in de nieuwe wetgeving voor alle in het Besluit m.e.r. genoemde activiteiten van de D\-lijst van toepassing.

**Planspecifiek**Uit toetsing aan het Besluit m.e.r. volgt dat het besluit tot vaststelling van dit uitwerkingsplan valt onder mogelijkheid c. Het besluit bevat namelijk wel een activiteit uit kolom 1 (de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen), maar er wordt niet voldaan aan de gegeven drempelwaarde van 2\.000 of meer woningen. De voorgenomen ontwikkeling bevat namelijk 21 woningen. Er kan daarmee worden afgezien van een m.e.r.\-beoordeling en volstaan kan worden met een vormvrije m.e.r.\-beoordeling. Deze vormvrije m.e.r.\-beoordeling kan tot twee conclusies leiden:1. belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

2. belangrijke nadelige gevolgen voor het milieu zijn niet uitgesloten: er moet toch een m.e.r.\-beoordeling plaatsvinden of er kan direct worden gekozen voor een m.e.r.

In het kader van de voorgenomen ontwikkeling zijn de belangrijkste milieuaspecten waaronder bodem, luchtkwaliteit, geluid, externe veiligheid en ecologie in beeld gebracht in hoofdstuk 3\. Tezamen met de overige hoofdstukken vormen deze paragrafen de zogenaamde aanmeldingsnotitie in het kader van het Besluit m.e.r. Geconcludeerd wordt dat er geen sprake is van een ontwikkeling die een forse invloed heeft op het milieu. Belangrijke milieugevolgen kunnen worden uitgesloten. De huidige onderzoeken geven voldoende inzicht in de milieugevolgen om een gewogen besluit omtrent dit uitwerkingsplan en een eventueel op te stellen m.e.r. Het opstellen van een milieueffectrapportage zal geen verder inzicht verschaffen op de relevante milieuaspecten.

Op basis van deze plantoelichting kan geconcludeerd worden dat een m.e.r.\-beoordeling niet vereist is. Volstaan wordt met een vormvrije m.e.r.\-beoordeling. Het bevoegd gezag kan op basis van deze plantoelichting een vormvrij m.e.r.\-beoordelingsbesluit nemen. Er is geen sprake van een aparte bezwaar\- en beroepsprocedure bij de beslissing over de m.e.r.\-plicht. Bezwaar en beroep is alleen mogelijk tegelijkertijd met de procedure voor het uitwerkingsplan.

###### 3\.2 Bodem

In het kader van een goede ruimtelijke ordening dient aangetoond te worden dat de kwaliteit van de bodem en het grondwater in het plangebied in overeenstemming zijn met het beoogde gebruik. Dit is geregeld in de Wet bodembescherming. Ontwikkelingen kunnen pas plaatsvinden als de bodem waarop deze ontwikkelingen plaatsvinden geschikt is of geschikt is gemaakt voor het beoogde doel.

**Planspecifiek** Om aan te tonen dat de kwaliteit van de grond en het grondwater geschikt is voor het beoogde gebruik is een verkennend bodemonderzoek uitgevoerd (Landview B.V., 15 april 2020, zie bijlagen bij toelichting bijlage 1\). Uit dit onderzoek zijn de volgende resultaten en conclusies naar voren gekomen.

In de bovengrond zijn lichte verhogingen van lood en/of som PAK geconstateerd. In de ondergrond zijn geen verhogingen van de onderzochte stoffen aangetroffen. In het grondwater is plaatselijk een lichte verhoging van molybdeen aangetroffen.

De aangetroffen verhogingen zijn echter dusdanig gering dat voor het instellen van een vervolgonderzoek geen aanleiding wordt gezien. Op de locatie bestaan, op grond van de resultaten van het onderzoek, geen risico's voor de volksgezondheid of de ecologie bij het beoogde gebruik (wonen met tuin).

Tijdens het onderzoek is zintuiglijk op het maaiveld en in de bodem geen asbestverdacht materiaal aangetroffen. De uitvoering van een asbestonderzoek conform NEN 5707 wordt niet noodzakelijk geacht.

Geconcludeerd kan worden dat het aspect bodem geen belemmeringen veroorzaakt voor de beoogde ontwikkeling.

###### 3\.3 Archeologie

In 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Per 1 juli 2016 is de Erfgoedwet ingegaan totdat de Omgevingswet in werking treedt. De Erfgoedwet bundelt bestaande wet\- en regelgeving voor behoud en beheer van het cultureel erfgoed in Nederland. Onder andere de Monumentenwet is hierin opgegaan. Op basis van de Erfgoedwet zijn mogelijke (toevals)vondsten bij het verrichten van werkzaamheden in de bodem altijd beschermd. Artikel 5\.10 lid 1 van de Erfgoedwet stelt namelijk: 'Degene die anders dan bij het verrichten van opgravingen een vondst doet waarvan hij weet dan wel redelijkerwijs moet vermoeden dat het een archeologische vondst betreft, meldt dit zo spoedig mogelijk bij Onze Minister'.

**Planspecifiek**Op 9 mei 2011 is de Nota Cultuurhistorie vastgesteld door de raad van de gemeente Heiloo. In de Nota Cultuurhistorie is ook het gemeentelijk beleid op het gebied van archeologie opgenomen. De archeologische waarde van een gebied wordt door de gemeente bepaald door het gebied te toetsen aan aspecten geomorfologie, historische wegen en bekende archeologische vindplaatsen. Het gehele plangebied Zuiderloo ligt op de strandwal. Het gebied is vanaf de prehistorie in gebruik genomen door nomaden. Op basis van deze feiten bezit het gehele gebied een zeer hoge archeologische verwachting. Aan deze waardering is de consequentie verbonden dat ontwikkelingen groter 50 mÂ² en dieper dan 50 cm vergunningplichtig zijn. Met het voorliggende plan worden deze normen overschreden. Om die reden is er een inventariserend veldonderzoek middels proefsleuven uitgevoerd (Hollandia archeologen, 24 september 2020, zie bijlagen bij toelichting bijlage 2\).

Grote delen van het terrein zijn als gevolg van de tuinbouw verstoord of geheel vergraven (zie gearceerde delen op de navolgende afbeelding). Echter is er ook nog een groot deel waar nog sporen en lagen uit de bronstijd aanwezig zijn. Deze delen zijn op de onderstaande afbeelding in het groen en rood omkaderd. Door de diepe ligging, goede conservering en de relatief grote hoeveelheid aardewerk uit deze periode wordt dit deel gezien als behoudenswaardig. Binnen het groen omkaderde deel wordt de aanwezigheid van deze laag en sporen verwacht. Het deel dat in het verlengde ligt van werkput 4 (grootste rode vlak) richting westen wordt gezien als potentieel het meest waardevol. Daarbuiten zal dit prehistorische niveau mogelijk deels vergraven zijn door moesbedden, maar nog wel aanwezig zijn. Sporen als sloten en greppels zijn daardoor wel in kaart te brengen. In de zone die omgeven is door een paarse stippellijn kan een extensiever onderzoek uitgevoerd worden door middel van kleine sleuven. Hierdoor kan de aan\- of afwezigheid van het prehistorisch niveau worden aangetoond. Door het verloop van deze laag te volgen lijkt de laag in oostelijke richting iets op te lopen. Hierdoor is het waarschijnlijk dat de laag ten oosten van werkput 4 niet meer aanwezig is. Het is niet uit te sluiten dat de laag verder oostelijk weer iets duikt, gezien de grilligheid van het duinlandschap op microniveau elders binnen Zuiderloo. Dit dient ook bevestigd of uitgesloten te worden door middel van enkele kleine proefsleuven.

![](i_NL.IMRO.0399.uwpvennewaterswg13-0401_afbeelding17.jpg)*Overzichtskaart archeologie (bron: Hollandia archeologen)*

Gelet op de resultaten van het proefsleuvenonderzoek is ter bescherming van de verwachte archeologische waarden de dubbelbestemming 'Waarde \- Archeologie' opgenomen.

###### 3\.4 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Daarbij wordt onderscheid gemaakt tussen gebiedsbescherming en soortenbescherming. Ter bescherming van de natuurwaarden is per 1 januari 2017 de Wet natuurbescherming (Wnb) van toepassing. Deze wet vervangt de Natuurbeschermingsweg 1998, de Boswet en de Flora\- en faunawet. Doel van de Wet natuurbescherming is drieledig:* bescherming van de biodiversiteit in Nederland;

* decentralisatie van verantwoordelijkheden;

* vereenvoudiging van regels.

*Gebiedsbescherming*Wat betreft de gebiedsbescherming richt de Wet natuurbescherming zich op de bescherming van Natura 2000\-gebieden. Per Natura 2000\-gebied zijn (instandhoudings)doelen (voor soorten en vegetatietypen) opgesteld. Iedereen die vermoedt of kan weten dat zijn handelen of nalaten, gelet op de instandhoudingdoelen, nadelige gevolgen voor een Natura 2000\-gebied kan hebben, is verplicht deze handelingen achterwege te laten of te beperken.

Naast de bescherming vanuit de Wet natuurbescherming is in hat kader van de gebiedsbescherming het Natuurnetwerk Nederland (NNN) van belang. Het NNN vormt een samenhangend netwerk van belangrijke natuurgebieden in Nederland en omvat bestaande natuurgebieden, nieuwe natuurgebieden en ecologische verbindingszones. Het NNN draagt bij aan het bereiken van de hoofddoelstelling van het Nederlandse natuurbeleid, namelijk: 'Natuur en landschap behouden, versterken en ontwikkelen, als bijdrage aan een leefbaar Nederland en een duurzame samenleving'. Hiertoe zijn de volgende uitgangspunten van belang: * vergroten: het areaal natuur uitbreiden en zorgen voor grotere aaneengesloten gebieden;

* verbinden: natuurgebieden zoveel mogelijk met elkaar verbinden;

* verbeteren: de omgeving zo beÃ¯nvloeden dat in natuurgebieden een zo hoog mogelijke natuurkwaliteit haalbaar is.

*Soortenbescherming*De Wet natuurbescherming is gericht op het bereiken of herstellen van een gunstige staat van instandhouding van beschermde soorten. Op basis van de wet zijn activiteiten die schadelijk zijn voor beschermde dier\- en plantsoorten verboden. Waar de voormalige Flora\- en faunawet echter uitging van drie beschermingsniveaus, verdeelt de Wet natuurbescherming beschermde soorten in twee groepen: * strikt beschermde soorten waaronder soorten uit de Vogel\- en Habitatrichtlijn;

* andere soorten, bijvoorbeeld uit de Rode Lijst.

Ten opzichte van de oude Flora\- en faunawet zijn circa 200 soorten (vooral vaatplanten en vissen) niet langer beschermd en zijn enkele bedreigde soorten (met name bepaalde vlinders en vaatplannen) toegevoegd.

**Planspecifiek***Soortenbescherming*Met de voorgenomen ontwikkeling bestaat de kans dat beschermde soorten en/of beschermde gebieden aangetast worden en er een overtreding van de Wet natuurbescherming plaatsvindt. Derhalve is voorafgaand aan de sloop van de bebouwing een quickscan flora en fauna uitgevoerd (Bureau Endemica, 17 september 2018, zie bijlagen bij toelichting bijlage 3\).

Op het voormalige BaZa\-terrein kunnen algemene (broed)vogels, vleermuizen en kleine marterachtigen voorkomen. Specifiek zijn struweel, graslanden en gebouwen geschikt voor algemene broedvogels aangetroffen.

Andere beschermde plant\- of diersoorten komen niet in het plangebied voor. Voor zowel vleermuizen als (kleine) marterachtigen geldt dat ze het plangebied alleen maar zullen passeren en waarschijnlijk ook foerageren. Vaste rust\- of verblijfplaatsen dan wel essentiÃ«le vliegroutes en/of essentieel foerageergebieden zijn niet aanwezig. Verder komen wel verschillende algemene plant\- en diersoorten voor waarvoor uitsluitend de zorgplicht van toepassing is.

Voor de sloop en de herinrichting van het voormalige BaZa\-terrein is dan ook geen aanvullend onderzoek faunaonderzoek nodig. Evenmin is het nodig om voor de uit te voeren werkzaamheden een ontheffing van de Wet natuurbescherming aan te vragen. Wel dient ervoor gezorgd te worden dat tijdens de uitvoer van de werkzaamheden geen broedende vogels worden verstoord en hun nesten (met eieren dan wel met jongen) worden vernield.

In juli 2020, nadat het merendeel van de bebouwing gesloopt is en het tijdelijke gebruik door de aannemer ten behoeve van de ondertunneling van de Vennewatersweg, is met veldbezoeken vastgesteld of er broedende vogels aanwezig zijn in het plangebied (Bureau Endemica, 13 juli 2020, zie bijlagen bij toelichting bijlage 4\). Hieruit kan geconcludeerd worden dat het BaZa\-terrein bouwrijp gemaakt kan worden zonder dat hierbij nesten van vogels verloren gaan. Enig behoud hierbij is dat de aan het spoor grenzende beplanting vÃ³Ã³r half augustus nog niet verwijderd kan worden. Onderdeel van het bouwrijp maken is het afschermen van het terrein met een paddenscherm. Dit conform de verleende ontheffing van de Wet natuurbescherming.  *Gebiedsbescherming*De planlocatie maakt geen onderdeel uit van een Natura 2000\-gebied, weidevogelgebied of het Natuurnetwerk Nederland. Ten aanzien van bij provinciale verordening beschermde natuurgebied is externe werking geen toetsingskader. De afstand tot het Natura 2000\-gebied Noordhollands Duinreservaat bedraagt minimaal 2,5 km. Gezien deze afstand en de aard en omvang van het plan, zijn effecten op Natura 2000\-gebieden, met uitzondering van stikstofdepositie, uitgesloten.

In de Wet natuurbescherming is voorgeschreven dat voor alle activiteiten die mogelijk een negatief effect hebben op Natura 2000\-gebieden een vergunning vereist is. Verzuring en vermesting is Ã©Ã©n van die mogelijk negatieve effecten. Voor ieder habitattype binnen een Natura 2000\-gebied dat gevoelig is voor verzuring en/of vermesting is een kritische depositiewaarde (KDW) vastgesteld. De KDW geeft de grens aan waarboven het risico bestaat dat de kwaliteit van het habitat significant wordt aangetast door de verzurende en/of vermestende invloed van atmosferische stikstofdepositie. Op 29 mei 2019 heeft de Afdeling bestuursrechtspraak Raad van State uitspraak gedaan omtrent de PAS. De PAS mag niet meer gebruikt worden als basis voor toestemming voor âactiviteitenâ. Hiermee is de PAS buiten werking gesteld. In de nieuwe AERIUS Calculator van oktober 2020 zijn de bezwaren van de Afdeling bestuursrechtspraak van de Raad van State zoals verwoord in de uitspraak van 29 mei 2019 weggenomen.

Voor de beoogde ontwikkeling is een stikstofdepositieberekening uitgevoerd (Antea Group, 23 augustus 2021, zie bijlagen bij toelichting bijlage 5\). De maximaal berekende stikstofdepositie op omliggende Natura 2000\-gebieden bedraagt niet meer dan 0,00 mol/ha/jaar tijdens de gebruiksfase. Op basis van deze resultaten en de ligging van het project kan tevens geconcludeerd worden dat er buiten 5 km geen effecten op Natura 2000\-gebieden optreden als gevolg van wegverkeer. Hierdoor kent dit voornemen geen vergunningplicht voor de Wet natuurbescherming.

*Conclusie*De beoogde ontwikkeling leidt, mits er rekening gehouden wordt met de mogelijke aanwezigheid van rugstreeppadden, algemene broedvogels en de algemene zorgplicht, niet tot overtreding van de Wet natuurbescherming. De conclusie is dan ook dat de beoogde ontwikkeling uitvoerbaar is.

###### 3\.5 Water

####### 3\.5\.1 Beleid

Het aspect water is van groot belang binnen de ruimtelijke ordening. Door verstandig om te gaan met het water kan de kans op verdroging en wateroverlast (waaronder ook risico van overstromingen e.d.) verkleind worden en de kwaliteit van het water hoog gehouden worden.

**Generiek beleid**Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijksten hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw*De Commissie Waterbeheer 21e eeuw heeft in augustus 2000 advies uitgebracht over het toekomstige waterbeleid in Nederland. De adviezen van de commissie staan in het rapport âAnders omgaan met water, Waterbeleid voor de 21e eeuwâ (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd: * vasthouden, bergen en afvoeren: dit houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan bod.

*Waterwet* Centraal in de Waterwet staat een integraal waterbeheer op basis van de âwatersysteembenaderingâ. Deze benadering gaat uit van het geheel van relaties binnen watersystemen. Denk hierbij aan de relaties tussen waterkwaliteit, \-kwantiteit, oppervlakte\- en grondwater, maar ook aan de samenhang tussen water, grondgebruik en watergebruikers. Het doel van de Waterwet is het integreren van acht bestaande wetten voor waterbeheer. Door middel van Ã©Ã©n watervergunning regelt de wet het beheer van oppervlaktewater en grondwater en de juridische implementatie van Europese richtlijnen, waaronder de Kaderrichtlijn Water. Via de Waterwet gelden verschillende algemene regels. Niet alles is onder algemene regels te vangen en daarom is er de integrale watervergunning. In deze integrale watervergunning zijn zes vergunningen uit eerdere wetten (inclusief keurvergunning) opgegaan in Ã©Ã©n aparte watervergunning.

*Nationaal Waterplan* Op basis van de Waterwet wordt elke zes jaar een Nationaal Waterplan vastgesteld. Het Nationaal Waterplan is het rijksplan voor het waterbeleid in Nederland. Op 22 december 2015 wordt het Nationaal Waterplan 2016\-2021 vastgesteld. Dit nieuwe Nationaal Waterplan geeft de hoofdlijnen, principes en richting van het nationale waterbeleid in de planperiode 2016\-2021, met een vooruitblik richting 2050\. Met dit Nationaal Waterplan zet het kabinet een volgende ambitieuze stap in het robuust en toekomstgericht inrichten van ons watersysteem, gericht op een goede bescherming tegen overstromingen, het voorkomen van wateroverlast en droogte en het bereiken van een goede waterkwaliteit en een gezond ecosysteem als basis voor welzijn en welvaart.  **Beleid Hoogheemraadschap Hollands Noorderkwartier***Waterprogramma 2016 \- 2021* In het waterprogramma 2016 \- 2021 presenteert het hoogheemraadschap het beleid, de maatregelen, de programma's en de projecten die in deze periode worden uitgevoerd. Met dit waterprogramma geeft het hoogheemraadschap richting aan het waterbeheer tussen 2016 en 2021\. Hierin wordt antwoord gegeven op de vragen: Hoe zorgt het hoogheemraadschap in de toekomst voor veilige dijken, droge voeten en voldoende schoon en gezond water in Hollands Noorderkwartier? Welke benaderingen worden daarvoor gekozen? En welke kosten en inzet gaan daarmee gepaard?

De klimaatverandering en de veranderende maatschappij dwingen tot aanscherping en heroverweging van keuzes in het waterbeleid. Door het veranderende klimaat wordt het waterbeheer steeds complexer. Veranderende patronen in communicatie en participatie in de maatschappij vragen van het hoogheemraadschap grotere betrokkenheid en intensievere dialoog met de partners en belanghebbenden. Bovendien zijn er steeds meer partijen betrokken bij het waterbeheer. Alleen door slim samen te werken is integraal en doelmatig waterbeheer mogelijk.

####### 3\.5\.2 Watertoets

De âwatertoetsâ is een instrument dat waterhuishoudkundige belangen expliciet en op evenwichtige wijze laat meewegen bij het opstellen van ruimtelijke plannen en besluiten. Het is geen technische toets maar een proces dat de initiatiefnemer van een ruimtelijk plan en de waterbeheerder met elkaar in gesprek brengt in een zo vroeg mogelijk stadium.

**Planspecifiek***Watercompensatie*Een ruimtelijke ontwikkeling moet voldoen aan de belangrijkste minimale voorwaarde: het 'standstill beginsel'. Dit beginsel houdt in dat, als gevolg van een ontwikkeling, geen verslechtering van de waterhuishouding mag ontstaan.

In artikel 20 lid 5 van de regels van het geldende bestemmingsplan 'Zuiderloo' is vastgelegd dat voor de berging en infiltratie van hemelwater, in het gehele gebied dat valt onder de uit te werken bestemmingen, een oppervlakte wordt ingericht die minimaal gelijk is aan 20% van het verharde oppervlak dat direct loost op het oppervlaktewater. Daarbij gaat het niet zozeer om het creÃ«ren van wateroppervlakken alswel het creÃ«ren van plaatsen waar het hemelwater kan infiltreren.

Tot 2019 was het plangebied deels verhard met bebouwing en verhard oppervlak. Daarnaast is een deel van het plangebied onverhard, bestaande uit weides. Met het voorliggende plan worden woningen, wegen en parkeerplaatsen gerealiseerd. De watergangen ten zuiden en oosten van het plangebied blijven behouden.

In de navolgende tabellen is de verhardingsbalans van de beoogde ontwikkeling weergegeven.

| **Bestaande situatie** | **Oppervlakte (mÂ²)** |

| --- | --- |

| Bebouwing | 1\.428 |

| Verharding | 1\.902 |

| *Subtotaal verhard* | *3\.330* |

| Onverhard | 4\.813 |

| *Totaal plangebied* | *8\.143* |

| **Beoogde situatie** | **Oppervlakte (mÂ²)** |

| --- | --- |

| Bebouwing (hoofdgebouwen) | 1\.075 |

| Verharding openbaar gebied (wegen en parkeren in openbaar gebied) | 2\.362 |

| Halfverharding openbaar gebied | 335 |

| *Subt**otaal verhard* | *3\.772* |

| Uitgeefbare kavels exclusief hoofdgebouwen | 950 |

| Openbaar groen | 3\.421 |

| Wateroppervlak | 0 |

| *Totaal plangebied* | *8\.143* |

De beoogde ontwikkeling leidt tot een verhardingstoename van 3\.772 \- 3\.330 \= 442 mÂ². Verder is het aannemelijk dat een deel van de uitgeefbare kavels verhard wordt. Wanneer deze voor 50% worden verhard bedraagt de verhardingstoename (950 / 2\) \+ 442 \= 917 mÂ².

Er is (950 / 2\) \+ 3\.421 \= 3\.896 mÂ² (overige 50% van de uitgeefbare kavels exclusief hoofdgebouwen \+ openbaar groen) geschikt voor het infiltreren van hemelwater in de bodem. Dit oppervlak betreft 103% van de berekende verhardingsoppervlakte binnen het plangebied.

Er is een 'Masterplan water Zuiderloo en Zandzoom, Heiloo' opgesteld. Hierin wordt onder andere beschreven hoe omgegaan wordt met de berging en infiltratie van hemelwater in Zuiderloo.

In de planregels is een voorwaardelijke verplichting opgenomen voor een voorziening voor waterberging. Deze dient een minimale waterbergende capaciteit van 54 mm in 12 uur en 63 mm in 24 uur te hebben.

*Waterafvoer* De bebouwing dient te voldoen aan het beleid van het hoogheemraadschap over de afvoer van hemelwater en vuilwater. Dit houdt in dat het hemelwater wordt afgekoppeld en het vuilwater via het riool afgevoerd wordt. De voordelen van het afkoppelen van hemelwater zijn:* de riolering wordt ontlast waardoor minder overstorten van ongezuiverd rioolwater optreden;

* de zuivering krijgt minder schoon water te verwerken waardoor het zuiveringsrendement verbetert;

* schoon hemelwater wordt geloosd in het gebied waar het valt, zodat er in droge tijden geen gebiedsvreemd water ingelaten hoeft te worden.

De woningen zullen voor de afvoer van afvalwater aangesloten worden op het rioolsysteem. Het hemelwater vanaf de nieuwe woningen wordt afgekoppeld van het riool en zal in de bodem infiltreren en/of afgevoerd worden naar de naastgelegen watergangen.

###### 3\.6 Externe veiligheid

Sommige activiteiten brengen risico's op zware ongevallen met mogelijk grote gevolgen voor de omgeving met zich mee. Externe veiligheid richt zich op het beheersen van deze risico's. Het gaat daarbij om onder meer de productie, opslag, transport en het gebruik van gevaarlijke stoffen. Dergelijke activiteiten kunnen een beperking opleggen aan de omgeving. Door voldoende afstand tot de risicovolle activiteiten aan te houden kan voldaan worden aan de normen. Aan de andere kant is de ruimte schaars en het rijksbeleid erop gericht de schaarse ruimte zo efficiÃ«nt mogelijk te benutten. Het ruimtelijk beleid en het externe veiligheidsbeleid moeten dus goed worden afgestemd. De wetgeving rond externe veiligheid richt zich op de volgende risicoâs:* risicovolle (Bevi\-)inrichtingen;

* vervoer gevaarlijke stoffen door buisleidingen;

* vervoer gevaarlijke stoffen over weg, water of spoor.

Daarnaast wordt er in de wetgeving onderscheid gemaakt tussen de begrippen kwetsbaar en beperkt kwetsbaar en plaatsgebonden risico en groepsrisico.

*Kwetsbaar en beperkt kwetsbaar*Kwetsbaar zijn onder meer woningen, onderwijs\- en gezondheidsinstellingen, kinderopvang\- en dagverblijven en grote kantoorgebouwen (\>1\.500 mÂ²). Beperkt kwetsbaar zijn onder meer kleine kantoren, winkels en horeca. De volledige lijst wat onder (beperkt) kwetsbaar wordt verstaan is in het Besluit externe veiligheid inrichtingen (Bevi) opgenomen.

*Plaatsgebonden risico en groepsrisico*Het plaatsgebonden risico wordt uitgedrukt in een contour van 10\-6 als grenswaarde. Het realiseren van kwetsbare objecten binnen deze contour is niet toegestaan. Het realiseren van beperkt kwetsbare objecten binnen deze contour is in principe ook niet toegestaan. Echter, voor beperkte kwetsbare objecten is deze 10\-6\-contour een richtwaarde. Mits goed gemotiveerd kan worden afgeweken van deze waarde tot de 10\-5\-contour.

Het groepsrisico is gedefinieerd als de cumulatieve kansen per jaar dat ten minste 10, 100 of 1\.000 personen overlijden als rechtstreeks gevolg van hun aanwezigheid in het invloedsgebied van een inrichting en een ongewoon voorval binnen die inrichting waarbij een gevaarlijke stof betrokken is. Het groepsrisico wordt niet in contouren vertaald, maar wordt weergegeven in een grafiek. In de grafiek wordt de groepsgrootte van aantallen slachtoffers (x\-as) uitgezet tegen de cumulatieve kans dat een dergelijke groep slachtoffer wordt van een ongeval (y\-as). Voor het groepsrisico geldt geen grenswaarde, maar een zogenaamde oriÃ«ntatiewaarde. Daarnaast geldt voor het groepsrisico een verantwoordingsplicht. Het bevoegd gezag moet aangeven welke mogelijkheden er zijn om het groepsrisico in de nabije toekomst te beperken, het moet aangeven op welke manier hulpverlening, zelfredzaamheid en bestrijdbaarheid zijn ingevuld. Het bevoegd gezag moet tevens aangeven waarom de risico's verantwoord zijn, en de veiligheidsregio moet in de gelegenheid zijn gesteld een brandweeradvies te geven. Hierbij geldt hoe hoger het groepsrisico, hoe groter het belang van een goede groepsrisicoverantwoording.

*Risicovolle (Bevi\-)inrichtingen*Voor (de omgeving van) de meest risicovolle bedrijven is het Besluit externe veiligheid inrichtingen (Bevi) van belang. Het Bevi legt veiligheidsnormen op aan bedrijven die een risico vormen voor mensen buiten de inrichting. Het Bevi is opgesteld om de risico's, waaraan burgers in hun leefomgeving worden blootgesteld vanwege risicovolle bedrijven, te beperken. Het besluit heeft tot doel zowel individuele als groepen burgers een minimaal (aanvaard) beschermingsniveau te bieden. Via een bijhorende ministeriÃ«le regeling (Revi) worden diverse veiligheidsafstanden tot kwetsbare en beperkt kwetsbare objecten gegeven. Aanvullend op het Bevi zijn in het Vuurwerkbesluit en het Activiteitenbesluit milieubeheer veiligheidsafstanden genoemd die rond minder risicovolle inrichtingen moeten worden aangehouden.

*Vervoer gevaarlijke stoffen door buisleidingen*Met betrekking tot het beleid en de regelgeving voor het vervoer van gevaarlijke stoffen door buisleidingen zijn er de afgelopen jaren verschillende ontwikkelingen geweest. Zo is er een nieuw Besluit externe veiligheid buisleidingen (Bevb) en een Structuurvisie buisleidingen. Deze structuurvisie bevat een lange termijnvisie op het buisleidingentransport van gevaarlijke stoffen.

Het Bevb en de bijbehorende Regeling externe veiligheid buisleidingen (Revb) zijn op 1 januari 2011 in werking getreden. Het Bevb regelt onder andere welke veiligheidsafstanden moeten worden aangehouden rond buisleidingen met gevaarlijke stoffen. Op basis van het Bevb wordt het voor gemeenten verplicht om bij de vaststelling van een ruimtelijk plan, op basis waarvan de aanleg van een buisleiding of een kwetsbaar object of een risicoverhogend object mogelijk is, de grenswaarde voor het plaatsgebonden risico in acht te nemen en het groepsrisico te verantwoorden.

*Vervoer gevaarlijke stoffen over weg, water en spoor*Het Besluit externe veiligheid transportroutes (Bevt) stelt regels aan transportroutes en de omgeving daarvan. Zo moet een basisveiligheidsniveau rond transportassen (plaatsgebonden risico) en een transparante afweging van het groepsrisico worden gewaarborgd.

Als onderdeel van het Bevt is op 1 april 2015 tevens het basisnet in werking getreden. Het basisnet verhoogt de veiligheid van mensen die wonen of werken in de buurt van rijksinfrastructuur (auto\-, spoor\- en vaarwegen) waarover gevaarlijke stoffen worden vervoerd. In de regeling ligt vast wat de maximale risicoâs voor omwonenden mogen zijn. Die begrenzing was er tot nu toe niet. Bovendien zorgt het basisnet ervoor dat gevaarlijke stoffen tussen de belangrijkste industriÃ«le locaties in Nederland en het buitenland vervoerd kunnen blijven worden.

Indien een ruimtelijk plan betrekking heeft op een gebied dat geheel of gedeeltelijk gelegen is binnen 200 m van een (basisnet)transportroute voor gevaarlijke stoffen, moet in de toelichting ingegaan worden op de dichtheid van personen in het invloedsgebied van de transportroute op het tijdstip waarop het plan wordt vastgesteld. Hierbij moet rekening worden gehouden met de personen die a) in dat gebied reeds aanwezig zijn, b) in dat gebied op grond van het geldende bestemmingsplan redelijkerwijs te verwachten zijn en c) de redelijkerwijs te verwachten verandering van de dichtheid van personen in het gebied waarop dat plan betrekking heeft.

**Planspecifiek** Om aan te tonen of in de omgeving van het plangebied risicovolle inrichting, transportroutes voor gevaarlijke stoffen en/of buisleidingen aanwezig zijn is de risicokaart externe veiligheid geraadpleegd. De navolgende afbeelding toont een uitsnede van de risicokaart.

![](i_NL.IMRO.0399.uwpvennewaterswg13-0401_afbeelding18.jpg)    *Uitsnede risicokaart (**plangebied zwart omkaderd,* *bron: risicokaart.nl)*

Uit de voorgaande afbeelding blijkt dat in de omgeving van het plangebied (binnen een straal van circa 550 m) geen risicovolle inrichtingen, transportroutes voor gevaarlijke stoffen of buisleidingen aanwezig zijn. Het aspect externe veiligheid vormt derhalve geen belemmering voor de voorgenomen ontwikkeling.

###### 3\.7 Luchtkwaliteit

In de Wet milieubeheer gaat paragraaf 5\.2 over luchtkwaliteit en staat ook wel bekend als de âWet luchtkwaliteitâ. Deze wet maakt onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan de verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in een de algemene maatregel van bestuur âNiet in betekenende mate bijdragenâ (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 % bijdragen aan de jaargemiddelde norm voor fijn stof (PM10) en stikstofdioxide (NO2) (1,2 Âµg/mÂ³) een 'betekenend' negatief effect hebben op de luchtkwaliteit. 'Kleine' projecten die minder dan 3 % bijdragen, kunnen doorgaan zonder toetsing. Dat betekent bijvoorbeeld dat lokale overheden een woonwijk van minder dan 1\.500 woningen niet hoeven te toetsen aan de normen voor luchtkwaliteit. Deze kwantitatieve vertaling naar verschillende functies is neergelegd in de 'Regeling niet in betekenende mate bijdragen'.

Een belangrijk onderdeel voor de verbetering van de luchtkwaliteit is het Nationale Samenwerkingsprogramma Luchtkwaliteit (NSL). Binnen dit NSL, dat sinds 1 augustus 2009 in werking is, werken het Rijk, de provincies en gemeenten samen om de Europese eisen voor luchtkwaliteit te realiseren.

Vanaf 1 januari 2015 geldt er ook een grenswaarde voor een kleinere fractie van fijn stof namelijk PM2,5. De grenswaarde voor PM2,5 bedraagt 25 Âµg/mÂ³. Gezien het grote verschil tussen de grenswaarde en de achtergrondconcentratie zullen overschrijdingen van deze grenswaarde niet vaak voorkomen. Het blijkt dat als de grenswaarde voor PM10 niet wordt overschreden, er geen overschrijding van de grenswaarde voor PM2,5 zal zijn. Het is de verwachting dat door het schoner worden van de autotechniek de concentratie van met name stikstofdioxide in de toekomst nog verder afneemt.

In het kader van het opstellen van een bestemmingsplan moeten er twee aspecten in beeld gebracht worden. Ten eerste of de luchtkwaliteit de nieuwe functie toelaat. Ten tweede moet bekeken worden of het plan de luchtkwaliteit âniet in betekenende mateâ verslechtert. Indien het plan wel âin betekenende mateâ bijdraagt aan verslechtering van de luchtkwaliteit, is het van belang om te toetsen of de grenswaarden niet overschreden worden. Indien geen overschrijding van de grenswaarden plaatsvindt, kan het plan alsnog gerealiseerd worden.

**Planspecifiek** In het kader van het geldende bestemmingsplan 'Zuiderloo' is onderzoek gedaan naar de effecten van de gehele ontwikkeling van Zuiderloo (en Zandzoom) op het gebied van luchtkwaliteit. Uit dit onderzoek volgt dat:* Er geen sprake is van een 'gevoelige bestemming'. Toetsing aan de grenswaarden in het plangebied is op grond van de Wm niet noodzakelijk.

* De verkeersemissies leiden 'niet in betekenende mate' tot een verslechtering van de luchtkwaliteit. Toetsing aan de grenswaarden is derhalve niet nodig.

In het kader van een goede ruimtelijke ordening is met behulp van de 'Atlas Leefomgeving' gekeken naar de luchtkwaliteit in en rondom het plangebied. De achtergrondconcentraties over 2019 van fijnstof (PM10 en PM2,5) en stikstofdioxide (NO2) nabij het plangebied bedragen respectievelijk maximaal 16 Î¼g/mÂ³, 8 Î¼g/mÂ³ en 12 Î¼g/mÂ³. Daarmee wordt ruimschoots voldaan aan de wettelijke grenswaarden van 40 Î¼g/mÂ³ voor fijnstof PM10 en stikstofdioxide en 25 Î¼g/mÂ³ voor fijnstof PM2,5\.

Gezien voorgaande vormt het aspect luchtkwaliteit geen belemmering voor de voorgenomen ontwikkeling.

###### 3\.8 Geluid

De mate waarin het geluid het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. Het beschermen van geluidsgevoelige objecten gebeurt aan de hand van vastgestelde zoneringen. Indien nieuwe geluidgevoelige objecten binnen deze zone worden toegestaan stelt de Wgh de verplichting akoestisch onderzoek te verrichten naar de geluidbelasting. De Wgh stelt daarnaast ook dat bij de realisatie van nieuwe geluidsbronnen onderzocht moet worden of er geen nadelige effecten optreden voor geluidsgevoelige objecten.

De belangrijkste geluidsbronnen die in de Wgh worden geregeld zijn industrielawaai, wegverkeerslawaai en spoorweglawaai. Verder gaat deze wet onder meer ook in op geluidwerende voorzieningen en geluidbelastingkaarten en actieplannen.

**Planspecifiek** Met het voorliggende uitwerkingsplan worden nieuwe geluidgevoelig objecten als bedoeld in de Wet geluidhinder (Wgh) mogelijk gemaakt. De ontwikkeling is gelegen binnen de bebouwde kom van Heiloo op 28 m uit de wegas van de Vennewatersweg en 58 m uit de as van de Westerweg. In oktober 2018 heeft het bevoegd gezag een verkeersbesluit genomen dat de Westerweg een 30 km weg zonder geluidzone wordt. Tevens ligt de locatie binnen de geluidzone van de spoorweg Uitgeest \- Alkmaar, op 36 m uit het spoor. Om die reden is een akoestisch onderzoek naar wegverkeer\- en railverkeerlawaai uitgevoerd (Adviesburo Van der Boom, 14 december 2020, zie bijlagen bij toelichting bijlage 6\).

De geluidbelasting door wegverkeer op de Vennewatersweg bedraagt ten hoogste 54 dB na aftrek van 5 dB ex artikel 110 Wgh. De voorkeursgrenswaarde van 48 dB wordt overschreden op 6 rekenpunten. De maximale hogere waarde van 63 dB wordt niet overschreden. Maatregelen aan de bron zijn financieel niet haalbaar of niet haalbaar gezien het karakter van de weg. Maatregelen in de overdracht zijn stedenbouwkundig niet haalbaar. Voor de woningen met een geluidbelasting van meer dan 48 dB door wegverkeer op de Vennewatersweg zijn hogere waarden benodigd.

De hoogste geluidbelasting door railverkeer op de ontwikkeling bedraagt ten hoogste 68 dB. De voorkeursgrenswaarde van 55 dB wordt op nagenoeg alle woningen overschreden. De maximale hogere waarde van 68 dB wordt niet overschreden. Er zijn hogere waarden voor railverkeer op deze locatie nodig. In de toekomst wordt mogelijk een afscherming gerealiseerd langs het spoor ter hoogte van de locatie. Omdat daarover nog geen besluitvorming is genomen, wordt daarmee geen rekening gehouden. Er zijn voor de woningen met een geluidbelasting van meer dan 55 dB hogere waarde benodigd.

De woningen ondervinden een geluidbelasting van ten hoogste 68 dB zonder aftrek door railverkeer en van 59 dB zonder aftrek door wegverkeer. De gecumuleerde geluidbelasting in rekenpunten met een overschrijding van de voorkeursgrenswaarde voor zowel weg\- als railverkeer bedraagt ten hoogste 63 dB zonder aftrek. Voor gevels met een geluidbelasting van meer dan 53 dB zijn, conform het Bouwbesluit, geluidwerende voorzieningen nodig. Voor de gevels met zowel een geluidbelasting door wegverkeer als door railverkeer kan daarbij worden uitgegaan van de gecumuleerde geluidbelasting zoals aangegeven in het akoestisch onderzoek.

Voor de planlocatie zijn hogere waarden vastgesteld. Echter is de geluidsbelasting voor zowel wegverkeer\- als railverkeerlawaai hoger dan de vastgestelde hogere waarden van 52 dB Lden voor wegverkeerlawaai en 65 dB Lden voor railverkeerlawaai. Als gevolg hiervan dienen hogere waarden te worden vastgesteld voor de woningen waarbij de geluidsbelasting als gevolg van wegverkeer tussen de 52 dB Lden en de 54 dB Lden en als gevolg van railverkeer tussen de 65 dB Lden en de 68 Lden ligt.

###### 3\.9 Trillingen

Voor trillingen bestaan geen wettelijke normen. Wel is door de Stichting Bouwresearch (SBR Richtlijn) een richtlijn opgesteld die een handvat biedt voor de vaststelling en beoordeling van trillingen. In het kader van een goede ruimtelijke ordening heeft de Afdeling bestuursrechtspraak van de Raad van State geoordeeld dat trillingen en mogelijke trillingshinder meegewogen dient te worden.

**Planspecifiek**Er is een onderzoek naar trillingen ten gevolge van railverkeer uitgevoerd (Peutz, 3 juli 2018, zie bijlagen bij toelichting bijlage 7\). Uit het onderzoek blijkt dat trillingshinder niet op voorhand uitgesloten kan worden op de mogelijke woningbouwlocaties in Zuiderloo. Op meerdere locaties overschrijden de trillingsniveaus in de bodem de grenswaarden uit de SBR\-B, waaronder in het plangebied. Wel kan er worden gesteld dat middels een goed gedimensioneerde fundering voldaan kan worden aan de grenswaarden voor nieuwe situaties uit de Richtlijn B âHinder voor personen in gebouwen door trillingen, Meet\- en beoordelingsrichtlijnâ van de Stichting Bouwresearch (SBR Richtlijn B). Geadviseerd wordt om het bouwplan door te rekenen op trillingseffecten om eventuele hinder uit te sluiten.

In de planregels is een voorwaardelijke verplichting voor het bouwen van bouwwerken voor wonen opgenomen. Hierin wordt verwezen naar Richtlijn B van Stichting Bouwresearch.

###### 3\.10 Bedrijven en milieuzonering

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Bij een ruimtelijke ontwikkeling kan sprake zijn van reeds aanwezige bedrijvigheid en van nieuwe bedrijvigheid. Milieuzonering zorgt er voor dat nieuwe bedrijven een juiste plek in de nabijheid van de gevoelige functie krijgen en dat de (nieuwe) gevoelige functie op een verantwoorde afstand van bedrijven komen te staan. Doel hiervan is het waarborgen van de veiligheid en het garanderen van de continuÃ¯teit van de bedrijven als ook een goed klimaat voor de gevoelige functie.

Milieuzonering beperkt zich tot milieuaspecten met een ruimtelijke dimensie zoals: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten' (VNG) geeft sinds 1986 de publicatie 'Bedrijven en Milieuzonering' uit. In deze publicatie is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie gegeven te worden waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen: * het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van voldoende zekerheid aan de milieubelastende activiteiten (bijvoorbeeld bedrijven) zodat zij de activiteiten duurzaam, en binnen aanvaardbare voorwaarden, kunnen uitoefenen.

**Planspecifiek** Voorliggend uitwerkingsplan voorziet in de uitwerking van de bestemming 'Woongebied \- Uit te werken' uit het geldende bestemmingsplan 'Zuiderloo'. In de toelichting van dit bestemmingsplan is op het aspect bedrijven en milieuzonering. Hieruit blijkt dat er voldaan wordt aan de richtafstanden tot bedrijven of andere milieubelastende activiteiten binnen het ontwikkelgebied Zuiderloo.

In aanvulling op het voorgaande bevinden zich direct ten noordwesten van het plangebied, achter de woningen aan de Westerweg 346, 348 en 350, (paarden)weiden en een paardenbak. Thans worden alleen op Westerweg 350 dieren gehouden, te weten vier paarden en twee pony's. Er wordt niet met de dieren gefokt en er is ook niet meer stalruimte beschikbaar dan voor dit aantal dieren. Er zijn twee paardenbakken direct achter de gebouwen. Achter de paardenbakken ligt weiland, begroeid met gras. âs Winters krijgen de dieren hooi gevoerd, wat van elders wordt aangevoerd. De paardenmest wordt op een ommuurde mestplaat opgeslagen en wordt regelmatig afgevoerd, zodat nooit veel mest aanwezig is. De hoeveelheid vaste mest bestaat hoofdzakelijk uit zaagsel/gehakseld stro met enige mest en overstijgt een omvang van 10 mÂ³ niet.

Het houden van dieren aan de Westerweg 350 op de genoemde wijze wordt, gezien de omvang, de continuÃ¯teit en het doel, niet beschouwd als een inrichting in het kader van de Wet milieubeheer. Ook aan de Westerweg 346 en 348 is geen sprake van een inrichting voor het houden van dieren. Hier worden immers geen dieren gehouden. Bovendien is de afstand van de beoogde woningen tot deze percelen ten minste circa 50 m. Gelet op de specifieke omstandigheden wordt verwacht dat bewoners van de beoogde woningen geen geur of stofoverlast zullen ervaren van het houden van dieren in de omgeving. Specifiek voor de paardenweide die direct aan het plangebied grenst wordt, gezien het kleine aantal paarden, het niet uitrijden van mest en de overwegend zuidwestelijke windrichting, tevens geen overlast verwacht. Bij zomers weer, wanneer bewoners buiten zitten, is de windrichting overwegend vanuit het oosten/zuidoosten, zodat ook dan geen overlast door geur of stof valt te verwachten.

Buiten het plangebied van het bestemmingsplan 'Zuiderloo' zijn volgens het bestemmingsplan 'Bestemmingsplan Zuid West' (vastgesteld op 8 november 2010\) en het bestemmingsplan 'Westerweg 391' (vastgesteld op 5 oktober 2020\)  ten (noord)westen van het plangebied, aan de overzijde van de Westerweg, milieubelastende activiteiten toegestaan. Dit gaat om persoonlijke dienstverlening, een zorginstelling, maatschappelijke voorzieningen, een tuincentrum en een hoveniersbedrijf. Dit zijn activiteiten van ten hoogste milieucategorie 3\.1\. Hiervoor geldt een richtafstand van 50 m. De afstand van de beoogde woningen tot milieubelastende activiteiten bedraagt minimaal 75 m, waarmee aan de richtafstand wordt voldaan.

Het aspect bedrijven en milieuzonering vormt gezien het voorgaande geen belemmering voor de voorgenomen ontwikkeling.

###### 3\.11 Verkeer en parkeren

Onderdeel van een goede ruimtelijke ordening is het effect van een beoogd project op de verkeersstructuur en het parkeren in en rondom het plangebied.

####### 3\.11\.1 Verkeer

Voor het maken van een inschatting van de hoeveelheid autoverkeer dat wordt gegenereerd bij ruimtelijke ontwikkelingen, zijn kencijfers verkeersgeneratie ontwikkeld. Onder verkeersgeneratie wordt hierbij verstaan de totale hoeveelheid gemotoriseerd verkeer (exclusief openbaar vervoer) die gedurende een gekozen tijdsperiode naar de beoogde ontwikkeling toe rijdt en hiervan wegrijdt.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 381 'Toekomstbestendig parkeren, van parkeerkencijfers naar parkeernormen' kencijfers voor verkeersgeneratie. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen wat de totale verkeersaantrekkende werking bedraagt.

**Planspecifiek**Met het voorliggende uitwerkingsplan worden 21 woningen mogelijk gemaakt, bestaande uit 9 rijwoningen en 12 rug\-aan\-rug\-woningen. Voor het bepalen van de verkeersgeneratie is de CROW\-publicatie 381 'Toekomstbestendig parkeren, van parkeercijfers naar parkeernormen' geraadpleegd. Voor de stedelijkheidsgraad wordt 'weinig stedelijk' en 'rest bebouwde kom' aangehouden. In de navolgende tabel staat de verkeersgeneratie weergegeven.

Voor zowel de rijwoningen als de rug\-aan\-rugwoningen wordt uitgegaan van de categorie 'koop, huis, tussen/hoek'. Per woning geldt er een gemiddelde verkeersgeneratie van 7,4 verkeersbewegingen per etmaal. In totaal brengen de 21 woningen een verkeersgeneratie van ca. 155,4 verkeersbewegingen per etmaal met zich mee.

Het plangebied wordt voor gemotoriseerd verkeer ontsloten met de aan te leggen weg langs de spoorweg (noordoostzijde). Verder in noordelijke richting sluit deze weg via de Ringelwikke aan op de Westerweg. Deze wegen zijn geschikt voor het verwerken van de beperkte toename van de verkeersgeneratie.

Voor de ontsluiting van langzaam verkeer wordt er een aansluiting op de Vennewatersweg gerealiseerd.

In het kader van het geldende bestemmingsplan 'Zuiderloo' is onderzoek gedaan naar de effecten van de gehele ontwikkeling van Zuiderloo (en Zandzoom) op het gebied van verkeersgeneratie. Uit dit onderzoek volgt dat de groei op de overige wegen, zeker in absolute zin, geen directe aanleiding geeft voor nadere analyses. De verkeersintensiteiten blijven (in veel gevallen ruim) binnen de richtlijnen.

Gezien het voorgaande dient geconcludeerd te worden dat het aspect verkeer geen belemmeringen veroorzaakt voor de beoogde ontwikkeling.

####### 3\.11\.2 Parkeren

Het benodigde of gewenste aantal parkeerplaatsen bij ruimtelijke ontwikkelingen kan worden bepaald op basis van parkeerkencijfers of op basis van parkeernormen. Parkeerkencijfers zijn op de praktijk gebaseerde cijfers van de verwachte parkeerbehoefte. Parkeernormen staan voor het aantal vereiste parkeerplaatsen per type bestemming. Op basis van deze parkeernormen wordt parkeerbeleid veelal vormgegeven.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 381 'Toekomstbestendig parkeren, van parkeerkencijfers naar parkeernormen' richtlijnen voor parkeernormen. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen of voorzien wordt in voldoende (auto)parkeerplaatsen. Voorts voorziet de publicatie in minimale voorwaarden voor parkeervoorzieningen.

Op 10 maart 2010 heeft de gemeente Heiloo het Parkeerbeleidsplan Heiloo 2010 vastgesteld. Volgens deze publicatie valt de gemeente Heiloo in de klasse 'weinig stedelijk gebied'. Bij de berekening voor het aantal benodigde parkeerplaatsen is hier van uitgegaan.

**Planspecifiek**Conform het Parkeerbeleidsplan Heiloo 2010 is de parkeerbehoefte van de 21 woningen bepaald. Het plangebied is gelegen in de 'rest bebouwde kom'. Voor de rug\-aan\-rugwoningen wordt de categorie 'woning goedkoop (cat. 1\-2\)' gehanteerd, waarvoor een parkeernorm van 1,55 parkeerplaatsen per woning geldt. Voor de rijwoningen wordt uitgegaan van de categorie 'woning midden (cat. 3\)', waarvoor een parkeernorm van 1,85 parkeerplaatsen per woning geldt. Er dienen afgerond 36 parkeerplaatsen gerealiseerd te worden.

In totaal worden er aan de oostzijde van het plangebied 44 parkeerplaatsen aangelegd. Daarmee wordt er voldaan aan het benodigde aantal parkeerplaatsen. Geconcludeerd kan worden dat het aspect parkeren geen belemmeringen veroorzaakt voor de beoogde ontwikkeling.

In het voorliggende uitwerkingsplan is de regeling ten aanzien van parkeren uit het bestemmingsplan 'Parapluplan Parkeren' (vastgesteld op 7 oktober 2019\) overgenomen. In deze regeling wordt verwezen naar het gemeentelijk parkeerbeleid, te weten het Parkeerbeleidsplan Heiloo 2010 of de opvolger daarvan.

###### 3\.12 Duurzaamheid

*Nederland in 2050 vrij van aardgas*Maar liefst 95% van de 7,7 miljoen huishoudens in Nederland gebruikt aardgas voor verwarming, warm water en om mee te koken. Stoppen met het gebruik van aardgas zorgt dus voor een flinke afname van onze CO2\-uitstoot. En hoe minder CO2 in de lucht, hoe beter dat is voor het klimaat en de biodiversiteit

Door de toenemende onzekerheid over het aardgas, de effecten van aardgaswinning in Groningen, de toenemende afhankelijkheid van geÃ¯mporteerd aardgas en de klimaatdiscussie kiezen projectontwikkelaars, overheden en netbeheerders vaker voor wijken en andere ontwikkelingen zonder gasleidingen.

Gasleidingen gaan ongeveer 45 jaar mee, daarna zijn ze verouderd en minder veilig. Elk jaar zijn er dan ook grote stukken van het gasnet die aan vervanging toe zijn. Er kan in dit geval ook gekozen worden om de leidingen te verwijderen. De keuze om ze te verwijderen of te vervangen hangt vooral af van de plannen om aardgas in het gebied te behouden of niet.

*Energiebesparing en duurzame energiebronnen*Tot 1 januari 2021 geldt conform het Bouwbesluit 2012 een EPC\-norm van 0,4\. Vanaf 1 januari 2021 moeten alle vergunningaanvragen voor nieuwbouw voldoen aan de BENG\-eisen. De BENG\-eisen vervangen de energieprestatiecoÃ«fficiÃ«nt (EPC). De BENG\-eisen komen voort uit de Europese richtlijn energieprestatie van gebouwen en het Energieakkoord voor duurzame groei. Strategisch gezien is het raadzaam om energieneutraal te bouwen. Indien dit niet haalbaar is, wordt aangeraden om aan de BENG\-eisen te voldoen. Deze eisen zijn:1. de maximale energiebehoefte is 25 kWh/mÂ² bvo;

2. het maximale primaire energieverbruik is 25 kWh/mÂ² bvo;

3. het minimale aandeel van 50 % hernieuwbare energie.

Om aan deze eisen te voldoen kan gebruik gemaakt worden van warmtepompen, zonnecollectoren en PV\-panelen.

*Gemeentelijk beleid*Op september 2020 is het Ambitiedocument Programma Klimaat 2021\-2025 vastgesteld. Dit document heeft de gemeente Heiloo samen met de gemeente Bergen, Uitgeest en Castricum opgesteld. Het overkoepelende doel van het Programma Klimaat is om bij te dragen aan de CO2\-reductiedoelstellingen uit het Klimaatakkoord (49% reductie in 2030 ten opzichte van 1990\), de leefomgeving klimaatbestendig in te richten zoals omschreven is in het Deltaplan Ruimtelijke adaptatie en toe te werken naar een Circulaire Economie in 2050\. De gemeenten werken hieraan vanuit de vijf pijlers die onderling verbonden zijn: Energietransitie, Duurzame mobiliteit, Klimaatadaptatie, Circulaire Economie en Duurzame bedrijfsvoering.

De gemeenten werken aan het klimaat vanuit de visie: Samen met inwoners, ondernemers, publiek/private instellingen en regionale partners worden de (inter)nationale duurzaamheidsopdrachten zoals omschreven in het Klimaatakkoord gerealiseerd, waaronder het terugbrengen van CO2\-uitstoot en het toewerken naar een Circulaire Economie in 2050\. Tevens is in 2050 de gebouwde omgeving klimaatbestendig ingericht. De gemeenten nemen regie waar nodig, werken zoveel mogelijk vanuit de lokale kleur en geven zelf het goede voorbeeld. Er zijn noodzakelijke keuzes nodig om de planeet leefbaar te houden voor toekomstige generaties. Inwoners en ondernemers hebben daarin ook een grote eigen verantwoordelijkheid. We leren de komende jaren met elkaar door te doen en door goed bij te houden welke maatregelen en projecten het meest effectief zijn in het behalen van de doelstellingen.

Bij de uitvoering van het programma Klimaat vinden de gemeente vijf uitgangspunten belangrijk. Deze uitgangspunten vormen de manier van werken om de klimaatopgaven waar te maken.1. Draagvlak creÃ«ren voor het probleem en de oplossing.

2. Lokale initiatieven van inwoners en ondernemers te stimuleren.

3. Oog hebben voor de haalbaarheid en betaalbaarheid van de maatregelen die wij als gemeenten soms verplicht zijn om te nemen.

4. We zetten in op de versnellingsfase die nodig is om de doelstellingen op tijd te bereiken. We kunnen alleen een duurzame leefomgeving creÃ«ren als we pijlers en opgaven op een logische manier met elkaar verbinden. Daarvoor is integrale samenwerking nodig, waarin de inbedding en borging van beleid in de Omgevingsvisie en \-plannen essentieel is.

##### 4 Toetsing aan de uitwerkingsregels

Zoals reeds aangegeven in toelichting paragraaf 1\.3 heeft het plangebied de bestemming 'Woongebied \- Uit te werken'. Om de bestemming uit te kunnen werken naar 'Wonen' moet aan de uitwerkingsregels uit artikel 16 lid 2\.1 van de geldende planregels worden voldaan. Navolgend worden deze uitwerkingsregels en een toetsing aan de betreffende regels, weergegeven.

**Uitwerkingsregels**1. het uitwerkingsplan moet in hoofdlijnen passend zijn binnen de uitgangspunten zoals opgenomen in het stedenbouwkundige plan, beeldregieplan en het inrichtingsplan openbare ruimte (IPOR);

2. het gemiddeld aantal woningen per hectare mag niet meer bedragen dan 25;

3. in afwijking van het bepaalde onder b mag het aantal woningen niet meer bedragen dan aangeduid op de verbeelding;

4. zelfstandig wonen, waaronder begrepen beroepen en bedrijven aan huis, is toegestaan, met dien verstande dat:

1. de bouwwijze van de woningen mag vrijstaand, twee\-aaneengebouwd, aaneengebouwd en gestapeld zijn;

2. de goot\- en bouwhoogte van een grondgebonden woning maximaal respectievelijk 7,5 m en 10 m mogen bedragen;

3. de bouwhoogte van een gestapelde woning maximaal 12 m mag bedragen;

4. voor wat betreft de bijbehorende bouwwerken en overige bouwwerken geen gebouw zijnde, de regels van toepassing zijn, als genoemd in artikel 15 lid 2\.3;

5. wegen en parkeervoorzieningen zijn toegestaan, met dien verstande dat:

1. de wegen bij voorkeur dienen te worden ingericht als woonerf dan wel als een 30 km/u\-gebied als bedoeld in artikel 74 lid 2 van de Wet geluidhinder, zoals deze luidt op het tijdstip van het vaststellen van het plan;

2. voorzien dient te worden in voldoende parkeergelegenheid voor de woningen;

6. overeenkomstig de keur een onderhoudstrook van minimaal 3 m opgenomen kan worden naast watergangen en/of (watervoerende) greppels;

7. er dient een aanvaardbaar woon\- en leefmilieu te kunnen worden gegarandeerd;

8. de uitvoerbaarheid van het uitwerkingsplan moet zijn gewaarborgd, in verband waarmee in elk geval moet worden aangetoond:

1. dat de bodemkwaliteit geschikt is voor het beoogde gebruik;

2. dat er geen archeologische waarden worden verstoord;

3. dat vanuit de Wet geluidhinder geen belemmeringen zijn tegen de realisatie van woningen;

4. dat met de wijze van uitwerking rekening is gehouden met bestaande bedrijvigheid;

5. dat het uitwerkingsplan financieel uitvoerbaar is.

**Toetsing aan de uitwerkingsvoorwaarden**1. Het voorliggende uitwerkingsplan maakt in totaal 21 grondgebonden woningen, groenvoorzieningen, parkeervoorzieningen en een nieuwe weg mogelijk. Hiermee wordt aangesloten op de groen\- en verkeersstructuur van Zuiderloo. De nieuwe weg loopt langs het spoor met aan weerszijden parkeerplaatsen. De rijwoningen zijn met de voorgevels georiÃ«nteerd op deze nieuwe weg. Ten westen van deze rijwoningen worden twee bouwblokken met rug\-aan\-rugwoningen gerealiseerd in een groene openbare ruimte. Tevens wordt er een bijdrage geleverd aan de groene uitstraling van het gebied. Voor wat betreft de woningen, architectuur en openbare (groen)inrichting wordt aangesloten bij het beeldregieplan en het inrichtingsplan openbare ruimte.

2. Het gemiddeld aantal woningen per hectare in het bestemmingsplan 'Zuiderloo' mag niet meer bedragen dan 25, waaraan voldaan wordt.

3. Er is voor de gronden in het plangebied in het geldende bestemmingsplan geen aanduiding op de verbeelding opgenomen waarmee het maximum aantal woningen is vastgelegd.

4. Met het voorliggende plan worden aaneengebouwde (grondgebonden) woningen mogelijk gemaakt. De maximale goot\- en bouwhoogte van de woningen bedraagt niet meer dan respectievelijk 7,5 m en 10 m. Voor wat betreft overige bijbehorende bouwwerken en overige bouwwerken, geen gebouwen zijnde, is aangesloten op artikel 15 lid 2\.3 van het bestemmingsplan 'Zuiderloo'.

5. Er wordt langs het spoor een nieuwe weg met aan weerszijden voldoende parkeerplaatsen voor de woningen aangelegd (zie toelichting paragraaf 3\.11\.2) aangelegd. De nieuwe weg wordt ingericht als een 30 km/uur weg als bedoeld in artikel 74 lid 2 van de Wet geluidhinder (Wgh).

6. Ten zuiden en oosten van het plangebied liggen sloten. Langs deze sloten is voldoende ruimte vrijgehouden voor de onderhoudstrook van minimaal 3 m.

7. In toelichting paragraaf 3\.8 en toelichting paragraaf 3\.10 wordt op de aspecten geluid en bedrijven en milieuzonering in relatie tot de voorgenomen ontwikkeling ingegaan. Conclusie van deze paragrafen is dat de verschillende aspecten geen belemmering vormen voor de ontwikkeling. Derhalve kan gesteld worden dat ter plaatse van het plangebied sprake is van een aanvaardbaar woon\- en leefmilieu.

8. In toelichting hoofdstuk 3 wordt ingegaan op de relevante omgevingsaspecten. In toelichting paragraaf 6\.1 wordt ingegaan op de financiÃ«le haalbaarheid van dit uitwerkingsplan. Uit de conclusies van deze paragrafen blijkt dat het plan uitvoerbaar is.

##### 5 Juridische planbeschrijving

###### 5\.1 Algemeen

Het uitwerkingsplan bestaat uit een verbeelding en regels en is voorzien van een toelichting. De regels en verbeelding vormen het juridisch bindende deel, terwijl de toelichting geen juridische binding heeft, maar moet worden beschouwd als handvat voor de uitleg en de onderbouwing van de opgenomen bestemmingen. De regels bevatten het juridische instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De verbeelding heeft een rol voor toepassing van de regels, alsmede de functie van visualisering van de bestemmingen.

###### 5\.2 Nadere toelichting regels

In deze paragraaf wordt de systematiek van de regels en de wijze waarop de regels gehanteerd dienen te worden uiteengezet.

De regels van het plan bestaan uit vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs\- en slotregels aan de orde komen. Voor de systematiek is aangesloten op de SVBP2012, de Wabo, het Bor en het 'moederplan', bestemmingsplan 'Zuiderloo' van de gemeente Heiloo.

**Hoofdstuk 1: Inleidende regels** *Artikel 1 Begrippen* In deze bepaling zijn omschrijvingen gegeven van de in het bestemmingsplan gebruikte begrippen. Deze worden opgenomen om interpretatieverschillen te voorkomen. Begripsbepalingen zijn alleen nodig voor begrippen die gebruikt worden in de regels en die tot verwarring kunnen leiden of voor meerdere uitleg vatbaar zijn.

*Artikel 2 Wijze van meten* Om op een eenduidige manier afstanden, oppervlakten en inhoud van gebouwen en/of bouwwerken, geen gebouwen zijnde, te bepalen wordt in de wijze van meten uitleg gegeven wat onder de diverse begrippen wordt verstaan. Ten aanzien van de wijze van meten op de plankaart geldt steeds dat het hart van een lijn moet worden aangehouden.

**Hoofdstuk 2: Bestemmingsregels** In het tweede hoofdstuk komen de bestemmingen aan de orde. De bestemmingsregels zijn zoveel als mogelijk overgenomen uit het bestemmingsplan 'Zuiderloo'. Op enkele plaatsen zijn de regels aangepast of aangevuld, zodat ze aansluiten bij de uitwerkingsregels uit het bestemmingsplan of bij de in ontwikkeling zijnde bouwplannen. Zodoende is een regeling ontstaan die zoveel mogelijk overeenkomt met het bestemmingsplan 'Zuiderloo' en die uiteraard past binnen het juridische kader van dat plan. In het uitwerkingsplan komen de volgende (dubbel)bestemmingen voor:* Groen (artikel 3\);

* Tuin (artikel 4\);

* Verkeer \- Verblijfsgebied (artikel 5\);

* Wonen \- 1 (artikel 6\);

* Waarde \- Archeologie (artikel 7\).

*Artikel 3 Groen*De openbare groenvoorzieningen, de fiets\- en voetpaden en de calamiteitenontsluiting zijn voorzien van de bestemming 'Groen'. Deze gronden zijn bestemd voor groenvoorzieningen, water en voorzieningen ten behoeve van de waterhuishouding, fiets\- en voetpaden, calamiteitenontsluiting, speelvoorzieningen, wegverbredingen en openbare nutsvoorzieningen. De houtwallen zijn aangeduid op de verbeelding. Er mogen geen gebouwen worden gebouwd, met uitzondering van gebouwen ten behoeve van openbare nutsvoorzieningen.

*Artikel 4 Tuin* Ten behoeve van een aantrekkelijk dorpsbeeld acht de gemeente het wenselijk om op delen van de erven geen bebouwing toe te staan. Over het algemeen betreft dit het deel van het erf bij een woning tussen de voorgevel en het openbaar gebied. Aan deze gronden is de bestemming 'Tuin' toegekend. Binnen deze bestemming mogen geen gebouwen worden gebouwd.

*Artikel 5 Verkeer \- Verblijfsgebied*De gronden aan de oostzijde van het plangebied, waar de ontsluitingsweg en de parkeervoorzieningen zijn beoogd, en de toegangspaden tot de woningen zijn voorzien van de bestemming 'Verkeer \- Verblijfsgebied. Deze gronden zijn bestemd voor verkeersdoeleinden, verblijfsdoeleinden, fiets\- en voetpaden, parkeervoorzieningen, speelvoorzieningen, groenvoorzieningen, water en voorzieningen ten behoeve van de waterhuishouding en openbare nutsvoorzieningen. Er mogen geen gebouwen worden gebouwd, met uitzondering van gebouwen ten behoeve van openbare nutsvoorzieningen.

*Artikel 6 Wonen \- 1*Voor de woonpercelen is de bestemming 'Wonen \- 1' opgenomen. Op basis van deze bestemming mogen binnen de bouwvlakken woningen gerealiseerd worden. Het maximum aantal woningen en de maximale goot\- en bouwhoogte zijn per bouwvlak aangeduid op de verbeelding. Bijbehorende bouwwerken mogen ook buiten het bouwvlak worden gebouwd.

*Artikel 7 Waarde \- Archeologie*De voor âWaarde \- Archeologieâ aangewezen gronden zijn behalve voor de daar voorkomende bestemmingen mede bestemd voor de bescherming van de aan de grond eigen zijnde archeologische waarden.

**Hoofdstuk 3: Algemene regels***Artikel 8* *Anti\-dubbeltelregel* Deze bepaling is opgenomen om te voorkomen dat, wanneer volgens een bestemmingsplan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

*Artikel 9* *Algemene gebruiksregels* De bepaling bevat algemene regels omtrent strijdigheid met het bestemmingsplan, aan\-huis\-verbonden beroepen en een voorwaardelijke verplichting voor waterberging.

*Artikel 10* *Algemene afwijkingsregels*In dit artikel is in aanvulling op de afwijkingsmogelijkheden uit de bestemmingen een aantal algemene afwijkingen opgenomen. Het betreft hier een algemene regeling die het mogelijk maakt om bij de uitvoering van bouwplannen beperkte afwijkingen van het plan mogelijk te maken. Daarnaast zijn er afwijkingsmogelijkheden voor een aan\-huis\-verbonden bedrijf en het bouwen van kelder buiten het buitenwerk van het bovengronds gelegen gebouw.

*Artikel 11* *Algemene wijzigingsregels* In dit artikel is, in aanvulling op de afwijkingsmogelijkheden uit de bestemmingen en het artikel âAlgemene afwijkingsregelsâ, een aantal wijzigingsmogelijkheden opgenomen. Het betreft de oprichting van wat grotere nutsvoorzieningen een enigszins andere situering en/of begrenzing van in het plan opgenomen grenzen.

*Artikel 12 Overige regels*In dit artikel is de regeling ten aanzien van parkeren uit het bestemmingsplan 'Parapluplan Parkeren' overgenomen. In deze regeling wordt verwezen naar het Parkeerbeleidsplan Heiloo 2010\.   **Hoofdstuk 4: Overgangs\- en slotregels** In het laatste hoofdstuk âOvergangs\- en slotregelsâ is een regeling opgenomen voor bebouwing en gebruik dat al bestond bij het opstellen van het plan, maar dat strijdig is met de in dit bestemmingsplan opgenomen planregels. Onder bepaalde voorwaarden mag deze strijdige bebouwing en/of strijdig gebruik worden voortgezet of gewijzigd. In de slotbepaling is de officiÃ«le naam van de planregels bepaald. Onder deze naam kunnen de planregels van het bestemmingsplan aangehaald worden.

##### 6 Uitvoerbaarheid

###### 6\.1 Economische uitvoerbaarheid

Bij de voorbereiding van een ruimtelijk plan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van 'afdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien: * het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**Het kostenverhaal is geregeld middels een privaatrechtelijke overeenkomst tussen initiatiefnemers en gemeente. Als gevolg van de plannen zal het exploitatieplan Zuiderloo structureel worden herzien. De herziening van het exploitatieplan kent zijn eigen procedure.

###### 6\.2 Maatschappelijke uitvoerbaarheid

Bij de voorbereiding van een ontwerp uitwerkingsplan dient op grond van artikel 3\.1\.6 lid 1 sub c van het Bro overleg te worden gevoerd als bedoeld in artikel 3\.1\.1 van het Bro. Op basis van het eerste lid van dit artikel wordt overleg gevoerd met waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg.

Een ontwerp uitwerkingsplan dient conform afdeling 3\.4 Awb gedurende 6 weken ter inzage gelegd worden. Hierbij is er de mogelijkheid voor een ieder om zienswijzen in te dienen op het plan. Na vaststelling door het college van burgemeester en wethouders wordt het vaststellingsbesluit bekend gemaakt. Het uitwerkingsplan ligt na bekendmaking 6 weken ter inzage. Gedurende deze termijn is er de mogelijkheid beroep in te dienen bij de Afdeling bestuursrechtspraak van de Raad van State. Het uitwerkingsplan treedt vervolgens de dag na afloop van de tervisielegging in werking als er geen beroep is ingesteld. Is er wel beroep ingesteld dan treedt het uitwerkingsplan ook in werking, tenzij naast het indienen van een beroepschrift ook om een voorlopige voorziening is gevraagd. De schorsing van de inwerkingtreding eindigt indien de voorlopige voorziening wordt afgewezen. De procedure eindigt met de uitspraak van de Afdeling bestuursrechtspraak van de Raad van State.

####### 6\.2\.1 Vooroverleg

In het kader van het vooroverleg ex artikel 3\.1\.1 van het Bro is het ontwerp uitwerkingsplan voorgelegd aan de vooroverlegpartners. Er zijn reacties ontvangen van de Omgevingsdienst Noord\-Holland Noord (ODNHN) en de Veiligheidsregio Noord\-Holland Noord (VRNHN). De reacties worden onderstaand behandeld.

*Omgevingsdienst Noord\-Holland Noord (ODNHN)*De ODNHN heeft op 4 oktober 2021 een advies voor het ontwerp uitwerkingsplan 'Vennewatersweg 13' uitgebracht. De omgevingsdienst geeft aan dat er hogere waarde aangevraagd moeten worden voor railverkeer (65 dB Lden) en wegverkeer (54 dB Lden). Op het gebied van stikstofdepositie is de gebruiksfase op de juiste wijze berekend. Wel dient verduidelijkt te worden dat de paardenwei geen onderdeel uitmaakt van het plangebied.

*Paragraaf 3\.8 is aangepast. In de paragraaf is opgenomen dat er voor een aantal woningen een hogere waarde nodig is voor wegverkeer\- en railverkeerlawaai.**In paragraaf 2\.2 is aangegeven dat de paardenwei geen onderdeel is van het plangebied en dat het hier gaat om een bestaande paardenwei.*

*Veiligheidsregio Noord\-Holland Noord*Op 2 september 2021 heeft de Veiligheidsregio Noord\-Holland Noord gereageerd op het ontwerp uitwerkingsplan 'Vennewatersweg 13' en geeft het volgende aan. Het plangebied is niet gelegen in het invloedsgebied van risicovolle inrichtingen, hogedruk aardgastransportleidingen en/of transportroutes voor gevaarlijke stoffen. Derhalve is er voor de besluitvorming, in het kader van externe veiligheid, geen advies van de veiligheidsregio nodig om inzicht te geven in het gevaar en de mogelijkheden voor de hulpverlening.

*De reactie van de Veiligheidsregio Noord\-Holland Noord geeft geen aanleiding tot aanpassingen.*

####### 6\.2\.2 Zienswijzen

Het ontwerp uitwerkingsplan âVennewatersweg 13â heeft vanaf donderdag 26 augustus tot en met woensdag 6 oktober 2021 gedurende een termijn van zes weken ter inzage gelegen voor zienswijzen. In deze periode zijn geen zienswijzen ingediend.  Ten opzichte van het ontwerp uitwerkingsplan zijn in de vast te stellen versie van het uitwerkingsplan een aantal ambtshalve wijzigingen doorgevoerd. Deze wijzigingen zijn samengevat in de Nota beantwoording zienswijzen en ambtshalve wijzigingen uitwerkingsplan 'Vennewatersweg' te Zuiderloo (zie bijlagen bij toelichting bijlage 8\).