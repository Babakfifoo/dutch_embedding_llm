xml version\="1\.0" encoding\="UTF\-8"?

Dammekant tussen 19 en 21, Bodegraven: Toelichting

direct naar inhoud van Toelichting

Dammekant tussen 19 en 21, Bodegraven

=====================================

Toelichting

-----------

| Plan: | Dammekant tussen 19 en 21, Bodegraven |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.1901\.Dammekant19\-WP80 |

* Toelichting

* Bijlagen bij Toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Vigerende bestemmingsplannen

+ 1\.4 Leeswijzer

* Hoofdstuk 2 Planbeschrijving

+ 2\.1 Ruimtelijke en functionele structuur plangebied en (directe omgeving)

+ 2\.2 Nieuwe situatie

+ 2\.3 Verkeer en parkeren

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Regionaal beleid

+ 3\.4 Gemeentelijk beleid

* Hoofdstuk 4 Omgevingsaspecten

+ 4\.1 Milieu

+ 4\.2 Waterparagraaf

+ 4\.3 Beleid hoogheemraadschap van Rijnland

+ 4\.4 Waterhuishouding

+ 4\.5 Archeologie en cultuurhistorie

+ 4\.6 Flora en fauna

* Hoofdstuk 5 Juridische planbeschrijving

+ 5\.1 Algemeen

+ 5\.2 Verbeelding

+ 5\.3 Regels

+ 5\.4 Handhaving wijzigingsplan

* Hoofdstuk 6 Uitvoerbaarheid en resultaten overleg

+ 6\.1 Economische uitvoerbaarheid

+ 6\.2 Resultaten overleg ex artikel 3\.1\.1 Bro

+ 6\.3 Communicatie

+ 6\.4 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

Tussen de Dammekant 19 en 21 staat een leegstaand bedrijfsgebouw met aan weerszijde woningen. De eigenaar is voornemens de bedrijfsbebouwing te slopen en hiervoor in de plaats een vrijstaande woning terug te bouwen. In het bestemmingsplan Rijnhoek is voor dit perceel een wijzigingsbevoegdheid opgenomen om de bestemming te wijzigen naar 'Wonen'. Het perceel is dusdanig groot dat het toevoegen van een woning passend is langs de Oude Rijn binnen de dorpsrand ten noorden van de woonkern. Om deze ontwikkeling mogelijk te maken is dit wijzigingsplan opgesteld.

#### 1\.2 Ligging plangebied

Het plangebied ligt ten noorden van de entree van Bodegraven, tussen de Dammekant en de Oude Rijn. Aan weerszijde staan woningen. Aan de overzijde van de Dammekant staan vrijstaande woningen. Ten westen hiervan ligt het bedrijventerrein Rijnhoek. In figuur 1 is het plangebied en omgeving aangeduid.

![afbeelding "i_NL.IMRO.1901.Dammekant19-WP80_0001.png"](i_NL.IMRO.1901.Dammekant19-WP80_0001.png)

*Figuur 1: Plattegrond plangebied en omgeving.*

#### 1\.3 Vigerende bestemmingsplannen

Voor het plangebied gelden de volgende bestemmingsplannen:

| **Bestemmingsplan**   Â | **Raadsbesluit**   Â | **Uitspraak Raad van State**   Â |

| --- | --- | --- |

| "Rijnhoek"   Â | 5 juli 2017   Â | n.v.t.   Â |

| "Parapluplan Parkeren Bodegraven\-Reeuwijk"   Â | 21 november 2018   Â | n.v.t.   Â |

In het bestemmingsplan 'Rijnhoek' zijn de gronden bestemd voor 'Bedrijf' met een bouwvlak. Voorts gelden de dubbelbestemmingen 'Waarde \- Archeologie 2' en 'Waterstaat \- Waterkering'. Daarnaast is gedeeltelijk de gebiedsaanduiding 'veiligheidszone \- leiding' van toepassing. Een uitsnede van de verbeelding is opgenomen in figuur 2\.

![afbeelding "i_NL.IMRO.1901.Dammekant19-WP80_0002.png"](i_NL.IMRO.1901.Dammekant19-WP80_0002.png)

*Figuur 2: Uitsnede plankaart bestemmingsplan Rijnhoek. Plangebied met rood gestippelde lijn*

*aangeduid.*

**Wijzigingsbevoegdheid vervolgfuncties**In het bestemmingsplan is de wijzigingsbevoegdheid 'Wetgevingszone \- wijzigingsgebied 3' opgenomen op grond waarvan burgemeester en wethouders het plan kunnen wijzigen in de bestemming 'Wonen', met dien verstande dat:

* a. ten hoogste vier woningen zijn toegestaan;

* b. gestapelde woningen niet zijn toegestaan;

* c. de goothoogte ten hoogste 5 m bedraagt;

* d. de bouwhoogte ten hoogste 10 m bedraagt;

* e. is aangetoond dat sprake is van een goede ruimtelijke ordening;

* f. geen onevenredige afbreuk wordt gedaan aan de gebruiksmogelijkheden van aangrenzende gronden;

* g. geen onevenredige afbreuk wordt gedaan aan de stedenbouwkundige kwaliteit van de omgeving;

* h. de woningen minimaal 5 meter uit de achterperceelsgrens gesitueerd worden;

* i. parkeren op eigen terrein en achter de voorgevelrooilijn dient plaats te vinden.

In dit wijzigingsplan wordt aangetoond dat aan de voorwaarden wordt voldaan om een woning mogelijk te maken.

#### 1\.4 Leeswijzer

Hoofdstuk 2 beschrijft de huidige situatie en geeft een planbeschrijving van de nieuwe toestand. In Hoofdstuk 3 wordt het beleidskader uiteengezet. Hierin wordt het voor dit wijzigingsplan relevante rijks\-, provinciaal, regionaal en gemeentelijk beleid beschreven. Hoofdstuk 4 omvat de omgevingsaspecten, te weten milieu, archeologie, natuur en de Waterparagraaf. In Hoofdstuk 5 wordt de keuze voor de planmethodiek nader toegelicht. Hoofdstuk 6 is gewijd aan de uitvoerbaarheid. Hier wordt met name ingegaan op de uitkomsten van de inspraak en het overleg ex artikel 3\.1\.1 van het Besluit ruimtelijke ordening.

### Hoofdstuk 2 Planbeschrijving

#### 2\.1 Ruimtelijke en functionele structuur plangebied en (directe omgeving)

De Dammekant is een oud lint langs de Oude Rijn. De rivier de Oude Rijn inclusief bijhorende oeverwallen is de meest belangrijke ruimtelijke structuur van Bodegraven. Het vormt de oorsprong van Bodegraven. Karakteristieke kwaliteiten van het lint tussen Bodegraven en Zwammerdam zijn de aanwezige doorzichten, de open ruimten en plaatselijke verdichtingen van de bebouwing. Het westelijke deel van de Dammekant bestaat uit (oorspronkelijke) boerderijen met een duidelijke relatie met het omliggende slagenlandschap. De boerderijen staan bijna allemaal op enige afstand van de Dammekant. Tussen deze boerderijen staat af en toe een woning. Al rijdend over de Dammekant ontstaat zo een wisselend beeld van de ene keer Ã©Ã©n of meerdere boerderijen en dan afgewisseld met een woning. In westelijke richting ligt achter het bebouwingslint het bedrijventerrein Rijnhoek.

Tussen de Dammekant en de Oude Rijn staan voornamelijk grondgebonden woningen met nog enkele bedrijven. Richting de woonkern is sprake van een dichtbebouwd gebied, waar de Oude Rijn nauwelijks nog zichtbaar is. Het plangebied ligt tussen bestaande woningen. De bestaande bedrijfsbebouwing wordt niet meer gebruikt.

De Dammekant was van oudsher de enige doorgaande verbindingsweg tussen Bodegraven en Alphen aan den Rijn en maakte onderdeel uit van de drukke route Utrecht\-Leiden, totdat de N11 is aangelegd.

*Naastgelegen woning Dammekant 19\. Woningen ten noorden van plangebied.*

![afbeelding "i_NL.IMRO.1901.Dammekant19-WP80_0003.png"](i_NL.IMRO.1901.Dammekant19-WP80_0003.png)

*Woningen aan overzijde van plangebied. De Oude Rijn.*

*Planspecifiek*De planlocatie is bestemd voor bedrijven in milieucategorie 1 en 2 van de Staat van Bedrijfsactiviteiten. Binnen het bouwvlak is een bedrijfsgebouw toegestaan met een goothoogte van 5 m en een bouwhoogte van 10 m.

*Bedrijfsgebouw met rechts Dammekant 19\. Te slopen bedrijfsgebouw.*

![afbeelding "i_NL.IMRO.1901.Dammekant19-WP80_0004.png"](i_NL.IMRO.1901.Dammekant19-WP80_0004.png)

*Twee foto's van plangebied gezien vanaf overkant van Oude Rijn.*

#### 2\.2 Nieuwe situatie

De bedrijfsbebouwing maakt plaats voor een nieuwe vrijstaande woning. Deze woning zorgt voor een verbetering van de ruimtelijke kwaliteit, omdat de bestaande bebouwing over de volle breedte van het perceel staat. Met de nieuwe woning ontstaan er nieuwe doorzichten vanaf de Dammekant naar de Oude Rijn, omdat tussen de nieuwe en bestaande woning op nummer 19 geen gebouwen zijn voorzien, maar alleen parkeerplaatsen voor twee auto's. Deze ontwikkeling speelt in op de gewenste ruimtelijke opbouw met behoud van het kleinschalige en transparante karakter dat wordt bepaald door de omvang van de nieuwe woning, de situering en de goot\-/bouwhoogte van respectievelijk maximaal 5 en 10 m met een aanbouw aan de noordwestzijde. De afstand met de woning op nummer 21 is minimaal 2 m. Een situatietekening is opgenomen in figuur 3\. In figuur 4 zijn enkele aanzichttekeningen opgenomen van de woning.

![afbeelding "i_NL.IMRO.1901.Dammekant19-WP80_0005.png"](i_NL.IMRO.1901.Dammekant19-WP80_0005.png)

*Figuur 3: Situatietekening nieuw van plangebied.*

![afbeelding "i_NL.IMRO.1901.Dammekant19-WP80_0006.png"](i_NL.IMRO.1901.Dammekant19-WP80_0006.png)

*Figuur 4: Enkele aanzichttekeningen van de woning.*

#### 2\.3 Verkeer en parkeren

**Verkeer**De Dammekant heeft de functie van wijkontsluitingsweg. De weg takt in zuidelijke richting via een rotonde aan op de N458 richting het centrum van Bodegraven en de N11 (Utrecht/Gouda \- Alphen aan den Rijn/Leiden). De maximum snelheid is ter plaatse 60 km/uur. De ontsluiting van het gebied voor het autoverkeer is goed. De woningen Dammekant 1 tot en met 19 (oneven) worden ontsloten via een ventweg, welke vanaf het plangebied aantakt op de hoofdweg. Aan de westzijde van de weg ligt een vrij liggend fietspad. De woning wordt ontsloten op de ventweg van de Dammekant via een bestaande uitrit.

*Dammekant. Ventweg ter hoogte van plangebied.*

![afbeelding "i_NL.IMRO.1901.Dammekant19-WP80_0007.png"](i_NL.IMRO.1901.Dammekant19-WP80_0007.png)

*Afslag vanaf Dammekant naar ventweg. Ventweg met woning op nr. 21 (links) en 19 (midden).*

**Parkeren**Uitgangspunt voor parkeren is de door het college op 10 mei 2016 vastgestelde Nota Parkeernormen, welke is gebaseerd op thans de CROW\-publicatie 381, zoals deze nadien is vastgesteld in het door de gemeenteraad vastgestelde 'Parapluplan Parkeren Bodegraven\-Reeuwijk' (2018\). Uitgangspunt is dat parkeren dient plaats te vinden op eigen terrein. De parkeernormen zijn gebaseerd op het gemiddelde van de kengetallen uit de CROW\-publicatie 381\. Hierbij kan voor de planlocatie worden uitgegaan van matig stedelijk in rest bebouwde kom. De parkeernormen zijn opgenomen in tabel 3\.1\.

*Tabel 3\.1 Parkeernormen.*

| **Functies**   Â | **Norm (gemiddeld); matig stedelijk in rest bebouwde kom**   Â | **Aantal woningen**   Â | **Aantal parkeerplaatsen**   Â |

| --- | --- | --- | --- |

| Woningen (koop, vrijstaand)   Â | 2,2 per woning   Â | 1   Â | 2,2 pp   Â |

| **Totaal**   Â | Â | Â | **2,2 pp**   Â |

Op het erf is voldoende plaats voor twee opstelplaatsen voor een auto. Dit betekent dat de parkeerbehoefte op eigen terrein kan worden gerealiseerd. In Artikel 10 wordt dit geborgd.

### Hoofdstuk 3 Beleidskader

#### 3\.1 Rijksbeleid

##### 3\.1\.1 Nationale Omgevingsvisie (2020\)

Op 11 september 2020 is de Nationale Omgevingsvisie 'Duurzaam perspectief voor onze leefomgeving' vastgesteld. De visie bevat hoofdzaken van het strategisch rijksbeleid voor de fysieke leefomgeving. Deze Omgevingsvisie vervangt de Structuurvisie Infrastructuur en Ruimte (2012\). De NOVI is een instrument van de nieuwe Omgevingswet en loopt vooruit op de inwerkingtreding van die wet. Vanwege het uitstel van de inwerkingtreding van de Omgevingswet komt de NOVI als structuurvisie uit onder de Wet ruimtelijke ordening (Wro). Zodra de Omgevingswet in werking is getreden, zal deze structuurvisie gelden als de Nationale Omgevingsvisie, zoals in de nieuwe wet bedoeld.

In de Nationale Omgevingsvisie (NOVI) wordt door het Rijk een langetermijnvisie gegeven op de toekomstige ontwikkeling van de leefomgeving in Nederland. De NOVI bestaat uit een visie, toelichting en uitvoeringsagenda. De combinatie van deze drie documenten zorgt voor een toetsing die leidt tot nationale strategische keuzes en gebiedsgericht maatwerk.

De NOVI beschrijft een toekomstperspectief met de ambities van het rijk. In de NOVI zijn 21 nationale belangen in de fysieke leefomgeving met bijbehorende opgaven geformuleerd. Die opgaven zijn in feite het verschil tussen de ambitie en de huidige situatie en verwachte ontwikkelingen.

*De vier prioriteiten*

De samenhang tussen opgaven manifesteert zich rond vier prioriteiten. Dat zijn complexe, omvangrijke en dringende opgaven die voortkomen uit of samenhangen met grote transities. Politieke en maatschappelijke keuzes zijn vooral daar nodig, om op deze prioriteiten voortgang te boeken op een manier die draagvlak heeft en bijdraagt aan de kwaliteit van de leefomgeving. Als een samenhangende, integrale aanpak nodig is, over de sectoren heen, vraagt dit een andere inzet. Het gaat hier om de volgende prioriteiten.

* 1\. Ruimte voor klimaatadaptatie en energietransitie

* 2\. Duurzaam economisch groeipotentieel

* 3\. Sterke en gezonde steden en regio's

* 4\. Toekomstbestendige ontwikkeling van het landelijk gebied

Voor de vier NOVI\-prioriteiten geldt steeds dat zowel voor de lange als de korte termijn maatregelen nodig zijn. Deze maatregelen dienen in de praktijk voortdurend op elkaar in te spelen. Bij de afweging van de belangen staat een evenwichtig gebruik van de fysieke leefomgeving centraal voor zowel de boven\- als de ondergrond.

*Drie afwegingsprincipes*

Doel van de Omgevingswet is het bereiken van een balans tussen: â(a) bereiken en in stand houden van een veilige en gezonde fysieke leefomgeving en een goede omgevingskwaliteit en (b) doelmatig beheren, gebruiken en ontwikkelen van de fysieke leefomgeving ter vervulling van maatschappelijke behoeftenâ. Deze dubbele doelstelling uit de Omgevingswet is vertaald in een omgevingsinclusieve benadering van de leefomgeving: ontwikkeling van de leefomgeving gaat samen met versterking van te beschermen waarden als gezondheid, landschap, waterveiligheid, natuur, cultureel erfgoed, leefomgevingskwaliteit en milieukwaliteit. Veiligheid, gezondheid en duurzaamheid zijn basale randvoorwaarden voor alle maatschappelijke activiteiten zoals bedrijfsmatige activiteiten, de energietransitie en de woningbouw. Om aan het afwegingsproces en de omgevingsinclusieve benadering richting te geven, gebruikt het rijk in het omgevingsbeleid drie afwegingsprincipes. Deze zijn:

* 1\. Combinaties van functies gaan voor enkelvoudige functies;

* 2\. Kenmerken en identiteit van een gebied staan centraal;

* 3\. Afwentelen wordt voorkomen.

*Relatie tot het wijzigingsplan*In de uitwerking van prioriteit 3 'Sterke en gezonde steden en regio's' is een aantal beleidskeuzes opgenomen. Er zijn vooral in steden en stedelijke regioâs nieuwe locaties nodig voor wonen en werken. Het liefst binnen de bestaande stadsgrenzen, zodat de open ruimten tussen stedelijke regioâs behouden blijven. Dit vraagt optimale afstemming op en investeringen in mobiliteit. Tegelijk wil het rijk de leefbaarheid en klimaatbestendigheid in steden en dorpen verbeteren. De voorgenomen ontwikkeling voorziet in de herontwikkeling van een perceel in bestaand stedelijk gebied met een woning.

##### 3\.1\.2 Besluit algemene regels ruimtelijke ordening

Het Besluit algemene regels ruimtelijke ordening (afgekort Barro) bevat een beperkt aantal beslissingen van wezenlijk belang uit de Structuurvisie. Deze algemene regels bewerkstelligen dat nationale ruimtelijke belangen doorwerken tot op lokaal niveau. Voor deze belangen is het Rijk verantwoordelijk en wil het resultaten boeken. Buiten deze belangen hebben decentrale overheden beleidsvrijheid. Het Besluit algemene regels ruimtelijke ordening en de hierbij behorende ministeriÃ«le regeling zijn op 30 december 2011 in werking getreden. Door de (thans 14\) nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte.

**Specifiek**De planlocatie maakt onderdeel uit van de Romeinse Limes, zoals aangegeven op de Kaart erfgoederen van uitzonderlijke universele waarden (figuur 5\). Provinciale Staten dienen de begrenzing van de erfgoederen bij Verordening nader uit te werken. Bij uitwerking van het bouwplan wordt rekening gehouden met het bepaalde in het Besluit algemene regels ruimtelijke ordening. Met inachtneming hiervan worden de rijksbelangen niet geschaad. Archeologie is verder beschreven in paragraaf 4\.5. Kortheidshalve wordt hiernaar verwezen.\|

![afbeelding "i_NL.IMRO.1901.Dammekant19-WP80_0008.png"](i_NL.IMRO.1901.Dammekant19-WP80_0008.png)

*Figuur 5: Uitsnede kaart erfgoederen van uitzonderlijke universele waarden.*

##### 3\.1\.3 Besluit ruimtelijke ordening (2017\)

**Ladder voor duurzame verstedelijking (artikel 3\.1\.6 Bro)**Om zorgvuldig ruimtegebruik te bevorderen neemt het Rijk enkel nog een 'Ladder' voor duurzame verstedelijking op. Hierdoor neemt de bestuurlijke drukte af en ontstaat er ruimte voor regionaal maatwerk. Dit betekent dat in de toelichting van een bestemmingsplan een beschrijving wordt opgenomen van de behoefte aan de voorgenomen stedelijke ontwikkeling. Indien blijkt dat de stedelijke ontwikkeling niet binnen het bestaand stedelijk gebied kan worden voorzien, bevat de toelichting een motivering daarvan en een beschrijving van de mogelijkheid om in die behoefte te voorzien op de gekozen locatie buiten het bestaand stedelijk gebied.

Doel van de ladder is een goede ruimtelijke ordening door een optimale benutting van de ruimte in stedelijke gebieden. De ladder is als een procesvereiste opgenomen in het Besluit ruimtelijke ordening. Hierna wordt de planontwikkeling getoetst aan de Ladder, zoals deze vanaf 1 juli 2017 geldt.

**Toetsing initiatief aan Ladder voor duurzame verstedelijking**De belangrijkste motiveringsplichten van de Ladder, namelijk dat de behoefte aan een nieuwe ontwikkeling moet worden aangetoond en dat moet worden toegelicht â als de ontwikkeling buiten het bestaand stedelijk gebied wordt gerealiseerd â waarom het bestaand stedelijk gebied niet geschikt is voor de nieuwe ontwikkeling, vloeien voort uit andere wettelijke normen en jurisprudentie. Ook in het geval er geen sprake is van een formele 'nieuwe stedelijke ontwikkeling', moet toch het nut en de noodzaak aan die ontwikkeling en de uitvoerbaarheid daarvan worden aangetoond.

In dit wijzigingsplan wordt het oprichten van een woning mogelijk gemaakt. Het begrip 'woningbouwlocatie', zoals opgenomen in de definitie in het Besluit ruimtelijke ordening is niet nader gedefinieerd in het Bro. Het moet echter gaan om een ruimtelijke ontwikkeling van enige omvang. Op grond van jurisprudentie is er geen sprake van een stedelijke ontwikkeling. Dit wordt toegelicht in 3\.2\.2.

##### 3\.1\.4 Conclusie Rijksbeleid

Het rijksbeleid laat zich niet specifiek uit over dergelijke kleinschalige ontwikkelingen. Het initiatief raakt geen rijksbelangen zoals opgenomen in de Nationale Omgevingsvisie en het Besluit algemene regels ruimtelijke ordening. De Ladder voor duurzame verstedelijking is niet van toepassing voor deze planontwikkeling. Vanuit rijksbeleid zijn er geen beperkingen aan deze planontwikkeling.

#### 3\.2 Provinciaal beleid

##### 3\.2\.1 Omgevingsvisie Zuid\-Holland

Op 20 februari 2019 hebben Provinciale Staten van Zuid\-Holland de Omgevingsvisie Zuid\-Holland en de Omgevingsverordening Zuid\-Holland vastgesteld. In het Omgevingsbeleid is al het bestaande provinciale beleid voor de fysieke leefomgeving samengevoegd in een Omgevingsvisie en Omgevingsverordening. Omdat onderdelen uit het Programma ruimte naar het visiedeel zijn omgezet, is het resterende deel hiervan nu onderdeel van het Omgevingsbeleid. Het gehele Omgevingsbeleid is alleen redactioneel gewijzigd, de beleidsinhoud is niet veranderd. Op 7 augustus 2021 is de geconsolideerde versie van de Omgevingsvisie in werking getreden.

De provincie ziet zes richtinggevende ambities in de fysieke leefomgeving. Deze nevengeschikte ambities staan niet op zichzelf. Ze zijn geworteld in de historie, ligging en economische structuur van Zuid\-Holland en gekoppeld aan de strategische uitdagingen waar deze regio voor staat. De ambities zijn de kaders waarbinnen de provincie ruimte geeft. Die ruimte kan per opgave verschillen. Door in te zetten op de zes ambities draagt de provincie bij aan het sterker maken van Zuid\-Holland. Bij de zes ambities is een aantal opgaven geÃ¯dentificeerd. De opgaven zijn vanuit provinciale optiek en op een zeker abstractieniveau geformuleerd zonder een beoogde eindsituatie te schetsen. Daarom omvat de Omgevingsvisie geen eindbeeld voor 2030 of 2050, maar wel ambities die voortkomen uit actuele maatschappelijke opgaven. Het betreft de volgende ambities:

* 1\. Naar een klimaatbestendige delta

* 2\. Naar een nieuwe economie: the next level

* 3\. Naar een levendige meerkernige metropool

* 4\. Energievernieuwing

* 5\. Best bereikbare provincie

* 6\. Gezonde en aantrekkelijke leefomgeving

In het programma Ruimte zijn de instrumenten opgenomen waarmee de doelen en ambities uit de Omgevingsvisie uitgevoerd gaan worden.

**Omgevingskwaliteit**

*Verbetering omgevingskwaliteit*Centraal doel van het integrale omgevingsbeleid is het verbeteren van de omgevingskwaliteit. Daarbij streeft de provincie naar een optimale wisselwerking tussen gewenste ruimtelijke ontwikkelingen en een goede leefomgevingskwaliteit. Met het provinciaal omgevingsbeleid wordt aangesloten op de maatschappelijke doelen van de Omgevingswet: het doelmatig benutten van de fysieke leefomgeving voor maatschappelijke opgaven en het bereiken en in stand houden van een goede omgevingskwaliteit. Met het samenvoegen van al het bestaande beleid voor de fysieke leefomgeving heeft de provincie een eerste stap gezet richting een meer integrale sturing op omgevingskwaliteit. Een nadere uitwerking van het provinciale beleid voor het verbeteren van de ruimtelijke kwaliteit is weergegeven in de 'kwaliteitskaart' en de 'richtpunten ruimtelijke kwaliteit', behorende bij zowel de Omgevingsvisie als de Omgevingsverordening.

Voor het realiseren van een goede omgevingskwaliteit werkt de provincie vanuit twaalf samenhangende opgaven van het omgevingsbeleid die zij van provinciaal belang acht. De 12 opgaven zijn: landschap en cultuurhistorie, gezondheid en veiligheid, natuur en recreatie, ruimte en verstedelijking, wonen, bodem en ondergrond, cultuurparticipatie en bibliotheken, klimaatadaptatie, zoetwater en drinkwater, bereikbaarheid, regionale economie en energievoorziening. Op kaart 59 van de Omgevingsvisie maakt het plangebied onderdeel uit van bestaand stads\- en dorpsgebied (figuur 6\).

*Kwaliteitskaart*Het ruimtelijk kwaliteitsbeleid bestaat uit een viertal kwaliteitskaarten, samengevat in Ã©Ã©n integrale kwaliteitskaart, bijbehorende richtpunten en een aantal bepalingen in de verordening. De kaart geeft een beschrijving van de gebiedskenmerken en kwaliteiten van Zuid\-Holland, waar rekening mee gehouden dient te worden in de planvorming. De provincie vraagt gemeenten om voor ontwikkelingen in en nabij het buitengebied de kwaliteitskaart te benutten en gebruik te maken van de opgestelde gebiedsprofielen. De Dammekant ligt in het gebiedsprofiel Gouwe Wiericke. In paragraaf 3\.2\.3 wordt hierop ingegaan. De kwaliteitskaart is voor de provincie een belangrijk instrument om ruimtelijke ontwikkelingen zodanig te sturen dat ze een bijdrage leveren aan de ruimtelijke kwaliteit.

De *Laag van de ondergrond* (eerste laag) wordt gevormd door bijzonder reliÃ«f en aardkundige waarden. De komgronden en oeverwalgebieden van het rivierengebied in Zuid\-Holland zijn opgebouwd uit rivierklei en liggen vooral in het oosten van de provincie. Ze zijn vermengd met de veenondergrond. De oeverwallen vormen plaatselijk hogere/drogere delen binnen het veengebied. Dit is terug te zien in het landschap. Richtpunt is onder andere dat ontwikkelingen de onregelmatige patronen en het reliÃ«f in het landschap herkenbaar en in stand houden.

In de *Laag van cultuur\- en natuurlandschappen* maakt het plangebied onderdeel uit van rivierdijken in het veen(weide)landschap. De structuur in de veengebieden is sterk bepaald door de rivieren en veenstromen, de op enige afstand daarvan aangelegde weteringen en andere ontginningsbasissen. Loodrecht daarop staan de (regelmatige) verkavelingspatronen. In het oosten van de provincie is het veengebied vermengd met oeverwallen en kommen van het rivierenlandschap. Als richtpunt wordt onder andere aangehouden dat ontwikkelingen rekening houden met het behoud van kenmerkende landschapselementen. Voorts dragen ontwikkelingen bij aan behoud van de maat en weidsheid van de poldereenheden. Nieuwe bebouwing en bouwwerken worden geplaatst binnen de bestaande structuren/ linten en niet in de veenweidepolders.

Daarnaast ligt het plangebied in een lint. Linten zijn lineaire, aangesloten bebouwing langs wegen, waterwegen of dijken met een sterke relatie met het omliggende landschap. Ze bepalen mede de kenmerken van het landschap en zijn daarvan niet los te zien. Om die reden worden linten beschouwd als onderdeel van de tweede laag. Het plangebied ligt in een dijklint: De bebouwing staat op of tegen de dijk. Bestaande linten kunnen worden verlengd met inachtneming van de uitgangspunten voor een lint, als dit bijdraagt aan de leesbaarheid van het landschap en dit de (verdere) verdichting en verdikking van hetzelfde lint voorkomt. Richtpunten zijn onder andere:

* Linten blijven linten als onderscheidende bebouwingsvorm in het gebied.

* Linten behouden hun lineaire karakter, waarbij de achterzijde van de bebouwing een direct contact met het landschap heeft en de voorzijde aan de openbare weg of waterloop grenst.

* Bij nieuwe ontwikkelingen zijn de huidige korrel, profiel, transparantie en respect voor historische gaafheid van een lint richtinggevend.

Op de *Laag van de stedelijke occupatie* maakt het plangebied onderdeel uit steden en dorpen in de dorpsrand (figuur 6\). Elk dorp ontwikkelt zijn eigen identiteit en bouwt voort op haar karakteristieke structuur en ligging aan en in het landschap. Het dorp is deel van het omringende landschap, doordat onderliggende patronen herkenbaar zijn in de structuur van het dorp.

Op de *Laag van de beleving* maakt het plangebied onderdeel uit van de Romeinse Limes. De Limes is de aanduiding van de noordgrens van het voormalige Romeinse rijk, die zich in Europa uitstrekt van de Balkan tot in Engeland. In Nederland vormt de Rijn de noordgrens. In Zuid\-Holland wordt de Limes gevormd door een zone langs de Oude Rijn, van de grens van Zuid\-Holland met Utrecht tot aan de kust bij Katwijk, en door een zone langs het Rijn\-Schiekanaal, vanaf Leiden naar Voorburg. Als richtpunt geldt dat ontwikkelingen bijdragen aan het behoud en de herkenbaarheid van de Limes en de elementen die daar deel van uitmaken.

*Toetsing aan kwaliteitskaarten*Het toevoegen van een woning versterkt het bebouwingslint langs de Oude Rijn, omdat de woning onderdeel gaat uitmaken van de bestaande en nieuw te bouwen woningen in het lint, waarbij de kwaliteit en beleefbaarheid van de Oude Rijn wordt versterkt, omdat bedrijfsbebouwing wordt gesloopt. Voldaan wordt aan in de Omgevingsvisie genoemde richtpunten, omdat de nieuwe bebouwing wordt gerealiseerd in de dorpsrand van bestaand stads\- en dorpsgebied 2018 (kaart 59\). De archeologische waarden worden niet aangetast. Dit is toegelicht in paragraaf 4\.5.

**Conclusie**De Omgevingsvisie is zelfbindend voor de provincie. Dit plan maakt een kleinschalige ontwikkeling mogelijk. De ontwikkeling is in overeenstemming met de opgaven wonen, ruimte en verstedelijking, omdat de woning binnen het bestaand stedelijk gebied wordt gerealiseerd. De planontwikkeling maakt onderdeel van de lokale woningbehoefte. De relevante richtpunten worden gerespecteerd. Het plan is niet in strijd met de provinciale Omgevingsvisie.

![afbeelding "i_NL.IMRO.1901.Dammekant19-WP80_0009.png"](i_NL.IMRO.1901.Dammekant19-WP80_0009.png)

*Figuur 6: Links uitsnede Kaart 59 van Omgevingsvisie en rechts uitsnede Kwaliteitskaart, 'Laag van de*

*stedelijke occupatie'.*

##### 3\.2\.2 Omgevingsverordening Zuid\-Holland

Provinciale Staten van Zuid\-Holland hebben op 20 februari 2019 de Omgevingsverordening Zuid\-Holland vastgesteld. In deze verordening zijn alle regels voor de fysieke leefomgeving van het bestaande provinciale omgevingsbeleid samengevoegd. Voor zover relevant worden deze hieronder toegelicht.

**Ladder voor duurzame verstedelijking**De in het Besluit ruimtelijke ordening opgenomen Ladder voor duurzame verstedelijking is opgenomen in artikel 6\.10 van de Omgevingsverordening. Op grond van dit artikel dient een bestemmingsplan waarin een nieuwe stedelijke ontwikkeling mogelijk wordt gemaakt te voldoen aan artikel 3\.1\.6 van het Besluit ruimtelijke ordening. Indien in de behoefte aan de stedelijke ontwikkeling niet binnen het bestaand stads\- en dorpsgebied kan worden voorzien en voor zover daarvoor een locatie groter dan 3 hectare nodig is, wordt gebruik gemaakt van locaties die zijn opgenomen in het Programma ruimte.

In lid 2 is bepaald dat Gedeputeerde Staten bij de aanvaarding van een regionale visie kunnen aangeven in hoeverre de ladder voor duurzame verstedelijking op regionaal niveau geheel of gedeeltelijk is doorlopen. In de toelichting van het bestemmingsplan als bedoeld in het eerste lid, kan in dat geval worden verwezen naar de regionale visie als motivering of gedeeltelijke motivering dat de stedelijke ontwikkeling voldoet aan het eerste lid.

*Toetsing aan ladder voor duurzame verstedelijking*Dit wijzigingsplan maakt het oprichten van een woning mogelijk. Het begrip 'woningbouwlocatie', zoals opgenomen in de definitie in het Besluit ruimtelijke ordening is niet nader gedefinieerd in het Bro. Het moet echter gaan om een ruimtelijke ontwikkeling van enige omvang. Het bouwen van Ã©Ã©n woning is geen stedelijke ontwikkeling in de zin van de ladder (ABRvS 14 januari 2014, nr. 201308263/2/R4\). Gesteld kan worden dat de gebruiksmogelijkheden te kleinschalig zijn om onder het regime van artikel 3\.1\.6 lid 2 Bro te vallen, waarin de Ladder voor duurzame verstedelijking is opgenomen. Toetsing aan de ladder is derhalve niet nodig.

**Ruimtelijke kwaliteit**

Op grond van artikel 6\.9, lid 1 van de Omgevingsverordening (Ruimtelijke kwaliteit) kan een bestemmingsplan voorzien in een nieuwe ruimtelijke ontwikkeling, onder de volgende voorwaarden ten aanzien van ruimtelijke kwaliteit:

* a. de ruimtelijke ontwikkeling past binnen de bestaande gebiedsidentiteit, voorziet geen wijziging op structuurniveau, past bij de aard en schaal van het gebied en voldoet aan de relevante richtpunten van de kwaliteitskaart (inpassen);

* b. als de ruimtelijke ontwikkeling past binnen de bestaande gebiedsidentiteit, maar wijziging op structuurniveau voorziet (aanpassen), wordt deze uitsluitend toegestaan mits de ruimtelijke kwaliteit per saldo ten minste gelijk blijft door:

+ 1\. zorgvuldige inbedding van de ontwikkeling in de omgeving, rekening houdend met de relevante richtpunten van de kwaliteitskaart, en

+ 2\. het zo nodig treffen van aanvullende ruimtelijke maatregelen als bedoeld in het derde lid;

* c. als de ruimtelijke ontwikkeling niet past bij de bestaande gebiedsidentiteit (transformeren), wordt deze uitsluitend toegestaan mits de ruimtelijke kwaliteit van de nieuwe ontwikkeling is gewaarborgd door:

+ 1\. een integraal ontwerp, waarin behalve aan de ruimtelijke kwaliteit van het gehele gebied ook aandacht is besteed aan de fysieke en visuele overgang naar de omgeving en de fasering in ruimte en tijd, alsmede rekening is gehouden met de relevante richtpunten van de kwaliteitskaart, en

+ 2\. het zo nodig treffen van aanvullende ruimtelijke maatregelen als bedoeld in het derde lid.

*Toetsing aan ruimtelijke kwaliteit*Gelet op het uitgangspunt dat de ruimtelijke kwaliteit als gevolg van ontwikkeling per saldo niet afneemt, dient de toetsing aan ruimtelijke kwaliteit een integraal onderdeel te vormen van de planvorming en afweging. Voor ruimtelijke ontwikkelingen die niet passen bij de aard en/of de schaal van het gebied zijn ontwerpoptimalisaties, inpassingsmaatregelen of aanvullende ruimtelijke maatregelen nodig om de ruimtelijke kwaliteit te behouden of te verbeteren.

Op de Kwaliteitskaart is het plangebied aangeduid als 'steden en dorpen' en 'lint' in de dorpsrand. Met de nieuwbouw van een woning aan de Dammekant wordt het bebouwingslint versterkt, omdat de woning aansluiting krijgt met de aan weerszijde gelegen woningen. Het toevoegen van een woning is passend, temeer daar voor het plangebied al een wijzigingsbevoegdheid is opgenomen naar 'Wonen', waarmee Gedeputeerde Staten eerder hebben ingestemd. Gelet op de kleinschaligheid is deze woning ruimtelijk inpasbaar zonder dat de stedenbouwkundige structuur wordt aangetast. Deze planontwikkeling past binnen de bestaande gebiedsidentiteit en past qua aard en schaal bij wat er al is en komt in de directe omgeving van het plangebied. Gesteld kan worden dat hier sprake is van 'inpassing', zodat aanvullende maatregelen op het vlak van ruimtelijke kwaliteit niet nodig zijn voor dit plan.

**Vrijwaringszones provinciale Vaarwegen**In artikel 6\.19 zijn op Kaart 2 de vrijwaringszones opgenomen van provinciale vaarwegen. De Oude Rijn maakt hiervan onderdeel uit. De breedte van de vrijwaringszone, gemeten vanuit de oever van de Oude Rijn bedraagt 10 m aan weerszijden van een recht vaarstuk. De nieuwe ontwikkeling vindt plaats binnen een kleinere afstand, te weten minimaal 7 m. In verband hiermede is advies ingewonnen bij de provinciale vaarwegbeheerder.

Per e\-mail van 5 mei 2021 heeft de provinciaal vaarwegbeheerder medegedeeld dat tegen het ontwikkelen van bebouwing op het perceel tussen Dammekant 19 en 21 te Bodegraven geen bezwaren bestaan, omdat de voorgelegde sloop\- en bouwplannen zorgen voor een verbeterde afstand van de bebouwing tot de oever, uitgaande van een nieuwe afstand van de bebouwing tot de oever van circa 7 meter in plaats van de huidige afstand van 2 m van de bestaande, te slopen, bedrijfsbebouwing. De te beschermen belangen van:

* zichtlijnen voor scheepsbemanning en navigatieapparatuur,

* het contact van scheepvaart met bedienings\- en begeleidingsobjecten,

* de toegankelijkheid van de provinciale vaarweg voor hulpdiensten en

* het uitvoeren van beheer en onderhoud,

worden niet noemenswaardig belemmerd, zodat een positief advies is gegeven.

**Conclusie**

Dit wijzigingsplan maakt een woning mogelijk binnen het bestaand dorpsgebied aan een bebouwingslint in de dorpsrand. Deze ruimtelijke ontwikkeling valt onder de noemer 'inpassing', waarbij de ruimtelijke kwaliteit tenminste gelijk blijft. Over deze ontwikkeling heeft regionale afstemming plaatsgevonden met de Regio Midden\-Holland. De planontwikkeling zal worden opgenomen in de Regionale Agenda Wonen (zie paragraaf 3\.3\.2). Voldaan wordt aan de Ladder voor duurzame verstedelijking. Resumerend kan worden geconcludeerd dat:

* het plan in overeenstemming is met artikel 6\.10 van de Omgevingsverordening Zuid\-Holland (Ladder);

* het plan in overeenstemming is met artikel 6\.9, lid 1 sub a (inpassen) en lid 4 van de Omgevingsverordening Zuid\-Holland (ruimtelijke kwaliteit);

* het plan voldoende rekening houdt met de vrijwaringszone provinciale vaarwegen, zoals genoemd in artikel 6\.19 van de Omgevingsverordening Zuid\-Holland (vrijwaringszone provinciale vaarwegen).

Mitsdien is deze ontwikkeling in overeenstemming is met de provinciale belangen.

##### 3\.2\.3 Gebiedsprofiel Gouwe Wiericke

Gedeputeerde Staten van Zuid\-Holland hebben voor Gouwe Wiericke op 16 december 2014 een gebiedsprofiel vastgesteld. Een gebiedsprofiel omvat een beschrijving van karakteristieken (wat is er), ontwikkeling (wat speelt er), kwaliteiten (wat is waardevol) en ambitie (wat willen we) van het landschap van het betreffende gebied. Het gebiedsprofiel is in samenwerking met gemeenten en andere overheden en gebiedspartners opgesteld als gezamenlijke basis voor de ruimtelijke kwaliteit van dit gebied.

Het gebiedsprofiel is een handreiking om de kwaliteit van plannen en ontwikkelingen te stimuleren om zo de ruimtelijke kwaliteit te behouden of te versterken. Het gebiedsprofiel bevat een schat aan informatie die gebruikt kan worden om te bepalen met welke kwaliteiten het wenselijk is rekening te houden bij ruimtelijke ontwikkelingen. Het gebiedsprofiel is de basis voor het plannen met kwaliteit. Elke ontwikkeling vraagt uiteindelijk om maatwerk.

De meeste bebouwing in het gebied is geconcentreerd in de zone langs de Oude Rijn. Verreweg het grootste dorp is Bodegraven. Het dorp ligt aan weerszijden van de Oude Rijn, met in het midden een sluis. Ontwikkelingen dienen bij te dragen aan de karakteristieke kenmerken/identiteit van stad, kern of dorp. Bij nieuwe ontwikkelingen dient de historische lintstructuur intact te blijven. Voor de bestaande woonkern zijn in het gebiedsprofiel (onderdeel Kwaliteit in stads\- en dorpsgebied) geen overige specifieke ambities geformuleerd.

**Conclusie**Onderhavige planontwikkeling maakt het oprichten van een woning mogelijk. Deze ontwikkeling voldoet aan het provinciale belang met betrekking tot Ruimtelijke kwaliteit zoals is vastgelegd in artikel 6\.9, lid 4 van de Omgevingsverordening. De richtpunten zijn niet in het geding, zodat voldaan wordt aan het provinciale belang met betrekking tot dit wijzigingsplan.

#### 3\.3 Regionaal beleid

##### 3\.3\.1 Transformatievisie Oude Rijnzone

De Stuurgroep Oude Rijnzone heeft op 22 februari 2007 Transformatievisie âFocus Oude Rijn 2020â vastgesteld. Het doel van de Transformatievisie is het verbeteren van de ruimtelijke kwaliteit van de Oude Rijnzone door herstructurering, het creÃ«ren van een hoogwaardige en duurzame omgeving voor wonen, werken en leven en het realiseren van ecologische en recreatieve verbindingszones.

Ten opzichte van de eerdere versie van juli 2005 zijn beleidswijzigingen aangebracht, waarbij de stuurgroep Oude Rijnzone zich bij het opstellen van de Transformatievisie heeft laten leiden door de resultaten uit de gebiedsateliers die in drie deelgebieden hebben plaatsgevonden. De gewijzigde visie kan als volgt worden samengevat, voor zover relevant voor dit wijzigingsplan.

Deelgebied Bodegraven Oost en Nieuwerbrug

In de Transformatievisie worden vier deelgebieden onderscheiden, waaronder het gebied tussen Bodegraven\-Oost en Nieuwerbrug tot aan de provinciegrens. Het plangebied maakt hier onderdeel uit van een bebouwingslint. Binnenstedelijk zet de Stuurgroep naast inbreiding in op locaties die wonen en werken combineren.

Visiekaart

Op de visiekaart (zie figuur 7\) ligt het plangebied binnen de bebouwing aan een rivieroever met de aanduiding âversterken kwaliteit oeversâ. Ten westen hiervan zijn de gronden aangeduid als 'nieuwe werklandschappenâ.

**Conclusie**De nieuwbouw van een woning draagt bij tot een opwaardering van het bebouwingslint. Doorzichten naar de Oude Rijn worden verbeterd, omdat de bestaande bedrijfsbebouwing wordt gesloopt. Hiermee wordt een kwaliteitsverbetering bereikt en verrommeling tegengegaan. Dit wijzigingsplan is in overeenstemming met de uitgangspunten van de Transformatievisie.

![afbeelding "i_NL.IMRO.1901.Dammekant19-WP80_0010.png"](i_NL.IMRO.1901.Dammekant19-WP80_0010.png)

*Figuur 7: uitsnede visiekaart Oude Rijnzone 2020\.*

##### 3\.3\.2 Regionale Agenda Wonen

Midden\-Holland is een aantrekkelijke woonregio waar belangrijke waarden met betrekking tot wonen, werken, ondernemen en recreÃ«ren van groot belang worden geacht voor de ontwikkeling van de Randstad als geheel. Met een centrale ligging in het (internationale) handelsnetwerk en bedrijvigheid is de regio een goede vestigingsplek voor huishoudens. Ook door de ligging nabij de regioâs Utrecht, Holland Rijnland en de metropoolregio Rotterdam â Den Haag. De kwaliteiten van de centrale ligging worden versterkt doordat de regio goed bereikbaar is met zowel openbaar vervoer als auto, bijvoorbeeld dankzij het Hoogwaardig Openbaar Vervoersnetwerk (HOV) in combinatie met de A12 en de A20\. Het unieke landschap en het erfgoed in de regio maakt Midden\-Holland tot een fijne plek om te wonen. Ook door een variatie in woonmilieus zoals stedelijke of dorps/landelijk wonen. Mensen hebben wat te kiezen.

Regionale samenwerking rond wonen in de regio Midden\-Holland is wenselijk vanwege de sterke samenhang in de woningmarkten in dit gebied. De samenwerkende gemeenten ambiÃ«ren een actuele, kwalitatieve en toekomstbestendige woonagenda voor een goed functionerende woningmarkt op lokaal en regionaal niveau. Die ambities zijn verwoord in de Regionale Agenda Wonen Midden\-Holland 2019\. Deze agenda beoogt bij te dragen aan versterking van de kwaliteiten van de woonmilieus in de verschillende delen van de regio, aansluitend bij de behoefte aan woningen.

De woonagenda is ook bedoeld om ontwikkelende partijen duidelijkheid te geven over wat de gewenste soorten woningen zijn en zo te stimuleren dat de juiste plannen gerealiseerd worden. Dit in goede samenwerking met ontwikkelende partijen zoals woningcorporaties, commerciÃ«le marktpartijen en zorgpartijen. In de Regionale Agenda Wonen Midden\-Holland 2019 is een vijftal belangrijke gezamenlijke themaâs geformuleerd:

* gevarieerd woon\- en leefklimaat

* duurzaamheid

* wonen en zorg

* betaalbaarheid/toegankelijkheid

* beschikbaarheid.

Per thema is de regionale ambitie beschreven, aangevuld met een actielijst als eerste aanzet voor een uitvoeringsprogramma. De praktijk van de woningmarkt vraagt flexibiliteit en bewegingsruimte binnen gedeelde kaders en drie opgaven die prioriteit moeten krijgen. In de Regionale Agenda Wonen Midden\-Holland 2019 leggen de gemeenten de nadruk op tempoversnelling in de productie, een knellende mismatch tussen vraag en aanbod voor een aantal groepen op de woningmarkt. De derde opgave is die van onderscheidende woonmilieus. Elk woongebied in de regio kent een eigen karakter. De profielen tezamen geven de breedte van het aanbod van woningen in de regio Midden\-Holland weer. De Regionale Agenda Wonen vormt het vertrekpunt voor een nieuwe, flexibeler methodiek voor de regionale afstemming van woningprogrammering en uitvoeringsprogramma. De Regionale Agenda Wonen is complementair aan lokale woonvisies.

*Bodegraven\-Reeuwijk*Omdat in Bodegraven\-Reeuwijk een toename van het aantal huishoudens te verwachten is, kent de gemeente weinig echt kwetsbare voorraad: er is geen voorraad met een negatieve toekomstwaarde. Bodegraven is met de A12 en Hoogwaardig Openbaar Vervoer goed ontsloten en dus interessant voor nieuwe inwoners. Strategische toevoegingen aan de bestaande voorraad zijn meergezinswoningen en huureengezinswoningen, in het woonmilieu laag\- en hoogbouw. Reeuwijk kent een sterke positie, zowel ten opzichte van Gouda als in de regio Midden\-Holland.

**Conclusie**In het plangebied wordt een woning mogelijk gemaakt. Deze nieuwbouw levert een bijdrage aan de woningvraag in Bodegraven voor de doelgroep doorstromers waaraan in Bodegraven ook behoefte is. Volgens de afspraken hoeft dit plan gezien de omvang (1 woning) niet te worden afgestemd met de regio, maar alleen te worden gemeld voor de regionale monitor. Het plan past binnen de regionale woningbouwafspraken en de Regionale Agenda Wonen.

#### 3\.4 Gemeentelijk beleid

##### 3\.4\.1 Structuurvisie 'Vitaliteit op een knooppunt'

De gemeenteraad van Bodegraven\-Reeuwijk heeft op 15 juni 2011 de geactualiseerde structuurvisie Bodegraven 2010\-2020 met de titel âVitaliteit op een knooppuntâ vastgesteld. Deze visie geeft de ambities en beleidsuitgangspunten weer op de ruimtelijke ontwikkeling van de gemeente tot 2020 met een doorkijk naar 2030\. Met het opstellen van deze visie is zoveel mogelijk aansluiting gezocht bij beleidskaders van het rijk, de Provinciale Structuurvisie (2010\), en de bestuursovereenkomst Oude Rijnzone. Waar het accent in de vorige structuurvisie (2004\) lag op het initiÃ«ren en aanjagen van nieuwe ruimtelijke ontwikkelingen ligt in de nieuwe structuurvisie de focus daarnaast ook op ruimtelijke kwaliteit, herontwikkeling en vernieuwing.

Bodegraven is een unieke gemeente met veel ruimtelijke kwaliteit in het hart van Nationaal Landschap het Groene Hart. De centrale ligging in een groene omgeving is dan ook een belangrijke kwaliteit voor het woon\- en werkklimaat en de gezondheid van mens en dier. Het grondgebied van de gemeente kenmerkt zich als open polderlandschap waarin de kernen Bodegraven, Nieuwerbrug en Meije zich hebben ontwikkeld langs de structurerende waterlopen de Oude Rijn en de Meije.

De gemeente heeft de ambitie om de Bodegraafse huishoudens en huishoudens die zich van buiten de gemeente in een van de kernen willen vestigen nog beter te bedienen met een kwalitatief goed woningaanbod. Dat wil de gemeente bereiken met een strategische woningbouwprogrammering voor de in\- en uitbreidingslocaties. De gemeente wil zich de komende jaren actief bemoeien met ontwikkelingen op de woningmarkt en een actieve rol vervullen bij nieuwbouw, herstructurering en transformatie. Het doel is om te voorzien in de kwalitatieve behoefte en om \- mede daardoor \- de doorstroming op de woningmarkt zoveel mogelijk te stimuleren.

Het is van groot belang dat het aanbod van nieuwe woningen op de woningbouwlocaties goed aansluit bij de lokale behoefte en bovenlokale vraag. Er ligt de uitdaging op het kwalitatieve vlak die bovendien de doorstroming in de gemeente moet bevorderen. Dit is vertaald in een woningbouwprogramma tot 2030, met daarin opgenomen de grote woningbouwlocaties en de beoogde strategie en kwaliteit.

Uitbreiding, transformatie en herstructurering

Waar de focus de afgelopen decennia met name op uitbreidingslocaties lag, wil de gemeente nu in Bodegraven de komende jaren een kwalitatieve slag maken in de bestaande kernen, onder andere door middel van revitalisering van een aantal binnenstedelijke locaties. Op die manier wil de gemeente niet alleen de kwaliteit van het wonen in de kern en in het Groene Hart een impuls geven, maar tevens tegemoet komen aan de woonwensen van de groeiende groep kleine huishoudens die voor een belangrijk deel graag in de buurt van voorzieningen willen wonen. Grofweg de helft van het woningbouwprogramma tot 2030 (850\-1\.350 woningen) is dan ook gesitueerd in de kern van Bodegraven. Het overige deel van het woningbouwprogramma (circa 1\.150 woningen) wordt gefaseerd gerealiseerd op de uitbreidingslocaties Weideveld (Bodegraven), De Wijde Wiericke (Nieuwerbrug) en Noordzijde (Bodegraven, na 2020\).

**Conclusie**Onderhavig plangebied ligt ten noorden van de woonkern aan een lokale weg en 'bedrijventerrein in ontwikkeling' (Rijnhoek). Een uitsnede van de plankaart is opgenomen in figuur 8\. De woning draagt bij aan een opwaardering van het bebouwingslint langs de Oude Rijn, omdat verouderde bedrijfsbebouwing tussen bestaande woningen wordt gesloopt. Hiermee wordt een kwaliteitsverbetering bereikt met een aantrekkelijke woonlocatie.

![afbeelding "i_NL.IMRO.1901.Dammekant19-WP80_0011.png"](i_NL.IMRO.1901.Dammekant19-WP80_0011.png)

*Figuur 8: Ruimtelijke structuurvisie Bodegraven.*

##### 3\.4\.2 Woonvisie Bodegraven\-Reeuwijk 2021 \- 2025

De gemeenteraad van Bodegraven\-Reeuwijk heeft op 25 november 2020 de Woonvisie Bodegraven\-Reeuwijk 2021\-2025 vastgesteld. Deze visie legt het woonbeleid van de gemeente vast voor de periode 2021 tot 2025\. De Woonvisie van 2015 is geactualiseerd, omdat:

* 1\. De woningmarkt sterk is veranderd.

* 2\. De woonvisie uit 2015 geen onderscheid maakt naar dorpen.

* 3\. De nieuwe woonvisie een bouwsteen is voor de toekomstvisie en de dorpsvisies.

De rode draad van de Woonvisie is proberen de groepen met een zwakke positie op de woningmarkt een zetje te geven. Samen met de inwoners wil de gemeente er voor zorgen dat:

* de kwaliteit van de woningen en woonomgeving op peil blijft en klaar is voor de toekomst wat betreft wooncomfort, verduurzaming, klimaatbestendigheid etc;

* voor jongeren en starters een passende en betaalbare woning te vinden is zodat de vitaliteit van de dorpen behouden blijft;

* rekening houdend met de vergrijzing er ook voor ouder en hulpbehoevender wordende bewoners plek is.

De Woonvisie gaat uit van vier hoofdlijnen van het woonbeleid:

* 1\. Hoofdlijn 1, bouwen aansluitend op de verschillen: een meer dorpsgericht woonbeleid

* 2\. Hoofdlijn 2, de juiste woningâ¦ een eigen stek: meer regie op het woningbouwprogramma en meer aandacht voor specifieke doelgroepen

* 3\. Hoofdlijn 3, verbouwen \= bouwen: meer aandacht voor de bestaande voorraad

* 4\. Hoofdlijn 4, meer dan alleen wonen: meer integratie van wonen, zorg, welzijn en leefbaarheid.

Uit deze vier hoofdlijnen volgen 22 actiepunten die zijn samengevat in de Woonvisie en zijn uitgewerkt in een actieprogramma. In de Woonvisie ligt verder de nadruk bij het onderwerp duurzaamheid op het verduurzamen van de bestaande koopwoningvoorraad. De visie vormt tevens de basis voor de woningbouwprogrammering en de invulling daarvan in de komende 10 jaar.

**Conclusie**Het toevoegen van een woning in de dure koopsector bevordert de doorstroming en betekent een toevoeging van een segment, waaraan veel behoefte is. De planontwikkeling wordt door herprioritering opgenomen in het woningbouwprogramma overeenkomstig hoofdlijn 1, actiepunt 1 van de Woonvisie. Daarmee is de planontwikkeling in overeenstemming met de gemeentelijke volkshuisvestelijke uitgangspunten.

##### 3\.4\.3 Welstandsbeleid

De gemeenteraad van Bodegraven\-Reeuwijk heeft op 15 februari 2017 een nieuwe Welstandsnota vastgesteld. Deze is op 15 augustus 2017 in werking getreden. Voor elk welstandsgebied is het gewenste welstandsniveau aangegeven om met een minimum aan regels de kwaliteit van de omgeving te regelen. Hierbij is onderscheid gemaakt tussen verschillende niveaus van welstand.

* *soepel welstandsniveau*De meeste bebouwing heeft een soepel welstandsniveau. Het betreft hier de woongebieden, bedrijventerreinen en groen en parken. Bouwplannen in deze gebieden doen in principe geen afbreuk aan de basiskwaliteit van de openbare ruimte. Dit betekent dat bouwplannen aan achterkanten als deze beperkt zichtbaar zijn vanuit de openbare ruimte, zeer beperkt worden getoetst.

* *Gewoon welstandsniveau*Het landelijk gebied van Bodegraven\-Reeuwijk heeft een gewoon welstandsniveau. Hier ligt de lat vanwege de landschappelijke kwaliteit en het belang voor het aanzien van de gemeente wat hoger dan in de gebieden met een soepel welstandsniveau. Het uiterlijk van de bebouwing mag geen obstakel zijn voor de beleving van het gebied.

* *Bijzonder welstandsniveau*Het oude centrum van Bodegraven, de oude dorpskernen, de linten langs de Oude Rijn en het plassengebied hebben een bijzonder welstandsniveau. Hier is inspanning ten behoeve van het behoud en de versterking van de ruimtelijke kwaliteit op zijn plaats.

* *Vrij*Gezien het karakter van volkstuinen en de beperkte invloed van de aanwezige bebouwing op de omgeving zijn volkstuincomplexen welstandvrij.

Het plangebied maakt onderdeel uit van een bijzonder welstandsniveau in de linten langs de Oude Rijn. Uitgangspunt is dat bouwplannen een positieve bijdrage leveren aan het traditionele bebouwingsbeeld met individuele panden, waarvan een aanzienlijk deel cultuurhistorisch waardevol is. Aan de in de Welstandsnota opgenomen criteria betreffende ligging in de omgeving, massa en detaillering zal worden voldaan. Het definitieve bouwplan zal aan de welstandscommissie (de stichting Dorp, Stad en Land) om advies worden voorgelegd.

**Conclusie**Bij uitwerking van het bouwplan zal rekening wordt gehouden met de criteria uit de Welstandsnota Bodegraven\-Reeuwijk 2017\.

##### 3\.4\.4 Duurzaamheid

De gemeenteraad van Bodegraven\-Reeuwijk heeft op 19 april 2017 het 'Actieplan 2017\-2021 klimaatneutraal Bodegraven\-Reeuwijk 2035' vastgesteld; een nadere uitwerking van de 'Routekaart Klimaatneutraal Bodegraven\-Reeuwijk 2035'.

De uitdaging om klimaatneutraal te zijn is veelomvattend en moet zijn weerklank krijgen in de keuzes die de gemeente wil maken. De routekaart en het actieplan worden daarom gekenmerkt door de brede, samenhangende aanpak. Daarbij is er oog voor de vele facetten die duurzaamheid raakt. In de routekaart is een tiental thema's opgenomen die in samenhang met elkaar een evenwichtige keuze vinden. De thema's zijn duurzame energie, water, afval, transport, wonen, maatschappelijk vastgoed, economie, voedsel, leefbaarheid en recreatie.

De gemeente heeft in kaart gebracht welke prioriteiten en acties er zijn per thema, die het aannemelijk maken dat zij de komende periode de juiste route volgt om in 2035 klimaatneutraal te zijn. De gemeente focust zich de komende jaren op deze punten, maar sluit niet uit dat additionele onderwerpen ook aandacht vergen. Het is daarbij van belang dat er een balans is tussen effectiviteit en sociaal draagvlak. Bij het kiezen voor de maatregelen is daarom gelet op maatschappelijke, financiÃ«le en duurzame overwegingen. Allereerst gaat het er om dat er sociaal draagvlak is en een maatregel een maatschappelijk draagwijdte heeft. Er is daarom gekeken naar de lokale gemeenschap en de mogelijke kansen en belemmeringen. Er is voor deze brede, maar ook lokale aanpak gekozen om zoveel mogelijk aan te sluiten bij de beweging in de samenleving. Op deze manier is er aandacht voor lokale initiatieven en oog voor wat er regionaal gebeurt. Daarnaast moet er steeds een balans zijn tussen de bijdrage aan duurzaamheid, de financiÃ«le haalbaarheid en kosteneffectiviteit en het beste moment om een actie te ondernemen.

Niet alle acties die nodig zijn op het gebied van duurzaamheid heeft gemeente in de hand. Klimaatverandering is immers een wereldwijde uitdaging. Een aantal actiepunten ligt in haar invloedssfeer en door in gesprek te zijn met de gemeenschap en de regio, samen te werken met ondernemers en andere partners en initiatieven te faciliteren kan de gemeente soms toch ook op andere gebieden een rol spelen. De uitwerking van de overwegingen over de acties zijn opgenomen in het actieplan.

*Klimatadaptatie*

De gemeenteraad heeft in 2020 de strategie en ambities ten aanzien van klimaatadaptatie vastgesteld. In dit kader is al een stresstest uitgevoerd die risico's en kansen in kaart brengt. Het volgende kan hieruit worden afgeleid.

Kaart wateroverlast: in het plangebied is er geen knelpunt voor wateroverlast. Er zijn geen maatregelen nodig om wateroverlast tegen te gaan.

Kaart overstromingen: op deze locatie is de overstromingsdiepte van primaire keringen 0 \- 0,2 meter. Bij het doorbreken van een regionale kering, ofwel het regionale watersysteem, levert dit geen gevaar op. Kaart droogte: de kaart laat zien dat in het plangebied geen sprake is van extra bodemdaling door droogte. Er zijn uit dien hoofde geen beperkingen.

Kaart hitte: de kwetsbaarheden en kansen voor hitte zijn in kaart gebracht door stakeholders. Op de kaart is het plangebied niet aangeduid als locatie die in tijden van hitte problemen kan geven.

**Conclusie**De woning wordt overeenkomstig de eisen van Bijna Energieneutrale Gebouwen (BENG) gerealiseerd. Bij uitwerking van het bouwplan zal rekening worden gehouden met de gemeentelijke uitgangspunten zoals verwoord in het 'Actieplan 2017\-2021 klimaatneutraal Bodegraven\-Reeuwijk 2035'. Zo zal de woning zo energieneutraal mogelijk worden uitgevoerd. De woning wordt voorzien van zonnepanelen. Ook wordt de woning niet meer aangesloten op het aardgasnetwerk. Overige nader te onderzoeken maatregelen zijn onder andere: warmteopslag in de grond of warmtepomp via de lucht, warmteterugwinning vanuit ventilatie en vanuit douchewater en opvang en recyclen van regenwater.

### Hoofdstuk 4 Omgevingsaspecten

De beleidsvelden milieu en ruimtelijke ordening groeien de laatste decennia steeds meer naar elkaar toe. Ook op rijksniveau wordt steeds meer aandacht gevraagd voor de wisselwerking tussen milieu en ruimtelijke ordening. Milieubeleid kan beperkingen opleggen aan de gewenste ruimtelijke ontwikkelingen maar is primair bedoeld om een zo optimaal mogelijke leefomgeving te realiseren. In dit hoofdstuk wordt ingegaan op de omgevingsaspecten die een rol spelen bij de ruimtelijke ontwikkeling van dit plan voor zover dat relevant is voor het planologisch mogelijk maken van een woning.

#### 4\.1 Milieu

De te behandelen thema's die vanuit een oogpunt van milieu van belang zijn voor deze planontwikkeling zijn M.E.R., Milieuzonering, Geluid, Bodem, Luchtkwaliteit en Externe veiligheid.

##### 4\.1\.1 M.E.R.

**Wettelijk kader**

In het Besluit milieueffectrapportage is bepaald dat een milieueffectbeoordeling ook uitgevoerd moet worden als een project, dat wordt genoemd in de bijlage onder D van het Besluit m.e.r., nadelige gevolgen heeft voor het milieu. Omdat dit project wordt genoemd in de D\-lijst (categorie D 11\.2, stedelijk ontwikkelingsproject), maar de omvang onder de drempelwaarde van 2\.000 woningen ligt, kan worden volstaan met een vormvrije m.e.r.\-beoordeling, die onderdeel moet zijn van deze ruimtelijke onderbouwing.

De centrale doelstelling van het instrument milieueffectrapportage is het milieubelang een volwaardige plaats te geven in de besluitvorming over activiteiten met mogelijk belangrijke nadelige gevolgen voor het milieu. De basis van de milieueffectrapportage wordt gevormd door de EU Richtlijn m.e.r. De richtlijn is van toepassing op de milieueffectbeoordeling van openbare en particuliere projecten die aanzienlijke gevolgen voor het milieu kunnen hebben. De Europese regelgeving is in de Nederlandse wetgeving onder andere geÃ¯mplementeerd in de Wet milieubeheer (verder Wm) en in het Besluit milieueffectrapportage 1994\. In de bijlagen behorende bij het Besluit m.e.r. zijn de m.e.r.\-plichtige activiteiten (de C\-lijst) en de m.e.r.\-beoordelingsplichtige activiteiten (de D\-lijst) beschreven.

**Onderzoek/ beoordeling**Met dit wijzigingsplan wordt het oprichten van Ã©Ã©n woning mogelijk gemaakt. Er is geen m.e.r. beoordeling nodig, omdat het toevoegen van Ã©Ã©n woning volgens het Besluit m.e.r. niet wordt gezien als stedelijke ontwikkeling. Indien een ontwikkeling niet voorkomt op de C en D lijst van het Besluit m.e.r kan een m.e.r. beoordeling achterwege worden gelaten.

**Conclusie**Dit wijzigingsplan is niet m.e.r.\-beoordelingsplichtig, en dus ook niet m.e.r.\-plichtig. Deze fysieke wijziging is beperkt, omdat alleen een leegstand bedrijfspand in het plangebied wordt gesloopt, waarna er Ã©Ã©n woning wordt toegevoegd in het bestaand dorpsgebied aan een de dorpsrand.

Zoals de hieronder beschreven milieuparagrafen en \-onderzoeken aantonen heeft het wijzigingsplan ook om andere redenen dan de omvang (zoals bijvoorbeeld de aard van de ontwikkeling of een ligging nabij een gevoelig gebied) geen significante nadelige gevolgen voor het milieu.

##### 4\.1\.2 Milieuzonering

**Wettelijk kader**Bedrijvigheid is een milieubelastende activiteit. Ten gevolge van aanwezige bedrijvigheid kan mogelijk hinder voor de omgeving optreden met betrekking tot de milieuaspecten geluid, geur, stof en gevaar. Nieuwe situaties, waarin milieubelastende activiteiten en milieugevoelige functies met elkaar worden gecombineerd, moeten worden beoordeeld op mogelijke hindersituaties. Daarbij wordt getoetst aan de Wet milieubeheer, Algemene Maatregelen van Bestuur onder de Wet milieubeheer en de brochure Bedrijven en Milieuzonering (VNG, 2009\).

De richtafstanden in Bedrijven en Milieuzonering gelden ten opzichte van een milieugevoelige functie, zoals bedoeld tot de omgevingstypen rustige woonwijk of rustig buitengebied. In het geval de milieugevoelige functies zijn gelokaliseerd in omgevingstype gemengd gebied kan een afwijkende systematiek worden toegepast, die meer ruimte biedt aan bedrijven. De richtafstanden uit de VNG\-publicatie voor de omgevingstypen bij verschillende hindercategorieÃ«n zijn in tabel 4\.1 vermeld.

*Tabel 4\.1: Richtafstanden en omgevingstype.*

| **Milieucategorie**   Â | **Richtafstand tot omgevingstype rustig woongebied**   Â | **Richtafstand tot omgevingstype gemengd gebied**   Â |

| --- | --- | --- |

| 1   Â | 10 m   Â | 0 m   Â |

| 2   Â | 30 m   Â | 10 m   Â |

| 3\.1   Â | 50 m   Â | 30 m   Â |

| 3\.2   Â | 100 m   Â | 50 m   Â |

**Onderzoek/ beoordeling**Het plangebied maakt onderdeel uit van een bebouwingslint langs een gebiedsontsluitingsweg. Ten westen van het plangebied ligt achter het bebouwingslint bedrijventerrein Rijnhoek. Aan weerszijde van het plangebied staan alleen woningen. Gesteld kan worden dat hier sprake is van een gemengd gebied. Hier kan de verhoogde milieubelasting voor geluid de toepassing van kleinere richtafstanden rechtvaardigen. Dit betekent dat de richtafstanden met Ã©Ã©n afstandstap kunnen worden verminderd (zie tabel 4\.1\).

*Bedrijventerrein Rijnhoek*Op meer dan 100 m afstand van het bouwvlak ligt het bedrijventerrein Rijnhoek. Dit deel van het terrein is bestemd voor bedrijven uit ten hoogste milieucategorie 3\.1 met een richtafstand van 30 m in gemengd gebied. De woning ligt ruim buiten deze richtafstand, zodat de bedrijfsvoering niet wordt beperkt door deze woning. Deze functie is vanuit milieuzonering niet relevant. Het woon\- en leefklimaat in het plangebied kan voldoende worden gegarandeerd.

**Conclusie**In deze situatie is er sprake van een aanvaardbaar woon\- en leefklimaat, omdat de minimale afstand tussen verderop gelegen bedrijfsmatige activiteiten en de nieuw te bouwen woning in acht wordt genomen. De planontwikkeling geeft vanuit milieuzonering geen beperkingen voor aanwezige milieubelastende activiteiten.

##### 4\.1\.3 Geluid

**Wettelijk kader wegverkeerslawaai**Ter bepaling van de geluidsbelasting dient op grond van artikel 74 van de Wet geluidhinder (Wgh) iedere weg in beschouwing te worden genomen, tenzij deze binnen een woonerf gelegen is of voor de weg een maximum rijsnelheid van 30 km/uur geldt. Deze wegen hebben een zone. Dit is een aandachtsgebied waarbinnen een akoestisch onderzoek dient plaats te vinden, voor zover sprake is van wonen. De grootte van de zones is afhankelijk van het aantal rijstroken en de definitie van het gebied (buitenstedelijk of binnenstedelijk). Buitenstedelijk is het gebied dat buiten de bebouwde kom is gelegen en het gebied binnen de bebouwde kom voor zover liggend langs een autosnelweg. Het overige gebied is binnenstedelijk.

**Wettelijk kader spoorweglawaai**

Op 1 juli 2012 zijn de 'spelregels' voor hoofdspoorwegen gewijzigd. Middels de vaststelling van geluidproductieplafonds (gppâs) is een grens voor de maximale optredende geluidniveaus voor langs Rijksinfrastructuur vastgelegd. De bij vaststelling gehanteerde gegevens zijn vastgelegd in het bronregister. Voor de beoordeling van een plan blijft de Wgh van toepassing maar dient gebruik te worden gemaakt van de brongegevens uit het register.

**Wettelijk kader Industrielawaai**Industrielawaai kan de leefkwaliteit van een gebied sterk beÃ¯nvloeden. Mensen die veelvuldig worden blootgesteld aan een hoog niveau van industrielawaai kunnen hier lichamelijke en psychische klachten door oplopen. De Wet geluidhinder (Wgh) verplicht ertoe een industrieterrein te zoneren, indien het bestemmingsplan de vestiging van zogenaamde grote lawaaimakers (conform artikel 2\.4, Inrichtingen en Vergunningenbesluit) toestaat (artikel 40 Wgh). Dat betekent dat de maximale geluiduitstraling van het industrieterrein wordt vastgelegd middels het opnemen van een 50 dB(A)\-contour voorkeursgrenswaarde in het wijzigingsplan voor realisatie van nieuwe geluidgevoelige bestemmingen binnen de zone voor industrielawaai.

**Onderzoek/ beoordeling**

*Wegverkeerslawaai*De relevante wegen in de directe omgeving van het plangebied zijn de Dammekant en Buitenkerk. In deze situatie is sprake van bestaande wegen en een nieuwe woning. De voorkeursgrenswaarde voor nieuwe woningen bedraagt (inclusief aftrek) 48 (dB) Lden met een maximale ontheffingswaarde van 63 (dB) Lden. Indien de berekende belasting genoemde waarde overschrijdt, dient in eerste instantie onderzocht te worden of maatregelen mogelijk zijn die de geluidsbelasting verlagen tot de voorkeursgrenswaarde of minder.

In verband met het vorenstaande is een akoestisch onderzoek wegverkeerslawaai uitgevoerd door Cauberg Huygen B.V. te Rotterdam (rapport van 12 mei 2021, rapportnummer 07756\-54744\-02, Bijlage

1). Uit de uitgevoerde berekeningen blijkt dat de voorkeursgrenswaarde van 48 (dB) Lden voor de woning ten gevolge van de Dammekant wordt overschreden.

De optredende geluidsbelasting (na aftrek ingevolge artikel 110g Wgh) vanwege de Dammekant bedraagt maximaal 57 dB op de voorgevel (west) van de woning. Maatregelen aan de bron en in de overdracht zijn niet financieel doelmatig voor Ã©Ã©n woning. De woning heeft een geluidluwe zijde en buitenruimte aan de oostzijde. De woning voldoet aan de eisen uit het hogere waarden beleid van de gemeente.

In het kader van het Bouwbesluit zal nog een onderzoek plaatsvinden naar de geluidwering van de gevels van de woning. Bij dit onderzoek dient uitgegaan te worden van de cumulatieve geluidsbelasting van alle wegen zonder aftrek op grond van artikel 110 Wet geluidhinder. Dit onderzoek zal om advies worden voorgelegd aan de Omgevingsdienst Midden\-Holland.

*Spoorweglawaai*De spoorlijn Utrecht \- Leiden is een hoofdspoorweg waar een geluidproductieplafond van toepassing is. De zonebreedtes langs een spoorweg worden bepaald door de waarden van de geldende geluidproductieplafonds op referentiepunten. Indien de referentiepunten achter een geluidscherm zijn gelegen, worden de geluidproductieplafonds ervan niet beschouwd, wel die van de eerste voorkomende referentiepunten voorbij de beÃ«indigingen van het geluidscherm.

Het referentiepunt met het hoogste geluidproductieplafond, niet achter een scherm gelegen, heeft een geluidproductieplafond van 56,9 dB. Op basis van deze geluidproductieplafondwaarde wordt de zonebreedte bepaald, deze bedraagt 200 m, gemeten vanuit de buitenste spoorstaaf. De planlocatie valt buiten de zone van het spoortracÃ©, zodat een akoestisch onderzoek achterwege kan worden gelaten.

*Industrielawaai*Het plangebied ligt niet binnen een geluidszone van een (gezoneerd) industrieterrein. Voor de woning is er sprake van een goed woon\- en leefklimaat.

**Conclusie**Vanuit de Wet geluidhinder bestaan er geen beperkingen tegen onderhavige planontwikkeling, nadat een procedure hogere grenswaarde wegverkeerslawaai is doorlopen. Deze procedure wordt gelijktijdig opgestart met de tervisielegging van het ontwerp wijzigingsplan.

##### 4\.1\.4 Bodem

**Wettelijk kader**Een verontreinigde bodem kan zorgen voor gezondheidsproblemen en tast de kwaliteit van het natuurlijk leefmilieu aan. Daarom is het belangrijk om bij ruimtelijke plannen de bodemkwaliteit mee te nemen in de overwegingen. De Wet bodembescherming (Wbb), het Besluit bodemkwaliteit en de Woningwet stellen grenzen aan de aanvaardbaarheid van verontreinigingen. Indien bij planvorming blijkt dat (ernstige) verontreinigingen in het plangebied aanwezig zijn, wordt op basis van de aard en omvang van de verontreiniging Ã©n de aard van de ruimtelijke plannen beoordeeld welke gevolgen dit heeft.

**Onderzoek/ beoordeling**De Omgevingsdienst Midden\-Holland heeft in oktober 2013 het beleid voor het uitvoeren van bodemonderzoeken in het kader van de aanvraag omgevingsvergunning voor de activiteit bouwen geactualiseerd. Het nieuwe beleid is vastgelegd in de Nota 'Bodemkwaliteit bij bouwen' (oktober 2013\). Dankzij het Bodem Informatie Systeem en de bodemkwaliteitskaart Midden\-Holland is al veel bekend van de bodemkwaliteit. Door gebruik te maken van deze kennis kan in veel gevallen worden volstaan met een verminderde onderzoeksinspanning, wat een lastenverlichting voor burgers en bedrijven oplevert. In de beleidsnota worden veleÂ raakvlakken concreet uitgewerkt en het beleid vormt hierdoor een goed handvat bij de beoordeling van bodemonderzoeken voor omgevingsvergunningen. De beleidsregels hebben burgemeester en wethouders van Bodegraven\-Reeuwijk op 28 januari 2014 vastgesteld.

In verband hiermee heeft Geofoxx te Gouda een verkennend bodemonderzoek overeenkomstig NEN 5740 uitgevoerd om de milieuhygiÃ«nische bodemkwaliteit ter plaatse van de onderzoekslocatie vast stellen (rapport van 3 juli 2018, projectnummer 20180318/PVIA, Bijlage 2). Hieruit kan het volgende worden afgeleid (overgenomen uit rapport).

Op de locatie is plaatselijk een sterke verontreiniging aangetoond met zware metalen in de grond en plaatselijk matig met lood en PAK. Vooralsnog wordt ingeschat dat de omvang beperkt is en wordt aangenomen dat er geen sprake is van een geval van ernstige bodemverontreiniging. Voor het overige is de bodem licht verontreinigd met zware metalen en PAK en plaatselijk met olie. Gezien de historie en indeling van het terrein gaat het hier waarschijnlijk om historische verontreinigingen (van vÃ³Ã³r 1987\). De matige tot sterke verontreinigingen zijn waarschijnlijk gerelateerd aan de aanwezigheid van puin in de bodem en zijn niet het gevolg van de bedrijfsmatige activiteiten. De verontreinigingen zijn momenteel afgedekt met verharding, zodat geen contact mogelijk is en risicoâs beperkt zijn. Bij de huidige inrichting en bedrijfsmatig gebruik is er volgens ons geen directe noodzaak tot saneren.

De aangetoonde verontreinigingen hebben mogelijk wel consequenties voor een herinrichting. Bij het verlenen van een omgevingsvergunning kunnen eventueel aanvullende eisen worden gesteld om verontreiniging af te laten voeren of af te dekken.

**Conclusie**Voor het oprichten van een woning kan planologisch vergunning worden verleend, omdat er geen grootschalige bodemverontreiniging wordt verwacht. Sanering dient plaats te vinden aan de hand van een door bevoegd gezag Wet bodembescherming goedgekeurd saneringsplan of zogenaamde BUS\-Melding (categorie immobiel). Na afronding van de sanering zijn er geen risico's voor de volksgezondheid en het milieu aanwezig. Als er een goedgekeurd saneringsplan is of als is ingestemd met de BUS\-melding kan een omgevingsvergunning voor de activiteit bouwen worden afgegeven.

Wanneer grond van de locatie moet worden afgevoerd of ergens anders zal moeten worden toegepast zal initiatiefnemer de kwaliteit van de vrijkomende grond (waaronder ook op PFAS en GenX) laten onderzoeken conform de eisen van het Besluit bodemkwaliteit of hetgeen is gesteld in het grondstromenbeleid Midden\-Holland.

##### 4\.1\.5 Luchtkwaliteit

**Wet\- en regelgeving**De belangrijkste wet\- en regelgeving voor luchtkwaliteit is vanaf 15 november 2007 vastgelegd in hoofdstuk 5, Titel 5\.2 van de Wet milieubeheer (Luchtkwaliteitseisen).

In de wet zijn onder andere regels en grenswaarden opgenomen voor zwaveldioxide, stikstofdioxide en stikstofoxiden, fijn stof, lood, koolmonoxide en benzeen. De grenswaarden gelden voor de buitenlucht, met uitzondering van een werkplek in de zin van de Arbeidsomstandighedenwet. In tabel 4\.2 is een overzicht gegeven van de grenswaarden.

*Tabel 4\.2: Grenswaarden maatgevende stoffen Wet milieubeheer.*

| **stof**    Â | **jaargemiddelde**    Â | **uurgemiddelde**   Â | **24\-uursgemiddelde**   Â | **Opmerkingen**   Â |

| --- | --- | --- | --- | --- |

| NO2   Â | 40 Âµg/mÂ³   Â | 200 Âµg/mÂ³    Â | n.v.t.   Â | Uurgemiddelde mag 18x per jaar worden overschreden   Â |

| PM2,5   Â | 25 Âµg/mÂ³    Â | n.v.t.   Â | n.v.t.   Â | n.v.t.   Â |

| PM10   Â | 40 Âµg/mÂ³   Â | n.v.t.   Â | 50 Âµg/mÂ³   Â | mag 35x per jaar worden overschreden   Â |

De *Wet luchtkwaliteit* (artikel 5\.16, eerste lid, Wm) stelt dat een ruimtelijk plan doorgang kan vinden indien:

* a. een project niet tot het overschrijden van een grenswaarde leidt en

* b. de luchtkwaliteit ten gevolge van het project (per saldo) verbetert of ten minste gelijk blijft en

* c. een project âniet in betekenende mateâ (NIBM) bijdraagt aan de concentratie van relevante stoffen in de buitenlucht; (De NIBM bijdrage is gedefinieerd als een toename van de concentraties van zowel fijn stof (PM10, PM2,5) als stikstofdioxide (NO2) met minder dan 3% van de grenswaarde of wel 1,2 Âµg/mÂ³ PM10 of NO2 jaargemiddeld);

* d. een project is opgenomen of past binnen het Nationaal Samenwerkingsprogramma Lucht (NSL). Het programma bevat een pakket maatregelen dat erop gericht is om grote ruimtelijke projecten (projecten In Betekenende Mate of IBM\-projecten) tijdig aan de grenswaarden te laten voldoen.

Het Besluit NIBM heeft een aantal NIBM\-grenzen vastgesteld, waarvan met zekerheid kan worden gesteld dat de 3%\-grens niet zal worden overschreden. Onder andere voor woningbouw: \= 1500 woningen (netto) bij minimaal 1 ontsluitingsweg en \= 3000 woningen bij minimaal 2 ontsluitingswegen met een gelijkmatige verkeersverdeling.

**Onderzoek/ beoordeling**Voor de toetsing of het plan in betekenende mate bijdraagt aan de luchtkwaliteit is van belang met welke functies het plangebied wordt uitgebreid. In het gebied al aanwezige functies worden niet meegerekend bij het bepalen van de verkeersaantrekkende werking van het plan.

Het plan omvat alleen de nieuwbouw van 1 woning. Door de omvang van dit project is dit een project niet in betekenende mate, omdat sprake is van een woningbouwlocatie, die netto niet meer dan 1\.500 woningen omvat. Er behoeft dus niet getoetst te worden aan de grenswaarden. Niettemin is in verband met deze planontwikkeling de NSL monitoringstool, die behoort bij het Nationaal Samenwerkingsprogramma Luchtkwaliteit, geraadpleegd voor 2020 en het prognosejaar 2030 in de jaargemiddelde achtergrondconcentraties NO2, PM10 en PM2,5 langs de Dammekant. Volgens de NSL monitoringtool is de concentratie NO2, PM10 en PM2,5 op de rekenpunten ruim onder de grenswaarden. Geconcludeerd wordt dat de Wlk de uitvoering van het project niet in de weg staat. Vanuit het oogpunt van luchtkwaliteit ter hoogte van het plangebied is sprake van een aanvaardbaar woon\- en leefklimaat.

**Conclusie**De nieuwbouw van 1 woning valt onder de noemer âkleine projectenâ, zodat hoofdstuk 5, Titel 5\.2 van de Wet milieubeheer (Luchtkwaliteitseisen) deze planontwikkeling niet in de weg staat.

##### 4\.1\.6 Externe veiligheid

**Wettelijk kader**Bij Externe Veiligheid (EV) gaat het om de gevaren die de directe omgeving loopt in het geval er iets mis mocht gaan tijdens de opslag, productie of het transport van gevaarlijke stoffen. De daaraan verbonden risico's moeten aanvaardbaar blijven. Binnen de EV worden twee normstellingen gehanteerd:

* Het Plaatsgebonden risico (PR) richt zich vooral op de te realiseren basisveiligheid voor burgers.

* Het Groepsrisico (GR) stelt beperkingen aan de maatschappelijke ontwrichting als gevolg van calamiteiten met gevaarlijke stoffen.

Bebouwing is niet toegestaan binnen de zogenaamde 10\-6 contour van het PR:

* rond inrichtingen, waarin opslag/verwerking van gevaarlijke stoffen plaatsvindt;

* langs transportroutes (weg, spoor, water, buisleiding) waarover gevaarlijke stoffen worden vervoerd.

Risico's verbonden aan het transport van gevaarlijke stoffen zijn in kaart gebracht in de diverse risicoatlassen. In het Besluit externe veiligheid inrichtingen (BEVI) is opgenomen dat voor iedere toename van het GR een verantwoordingsplicht geldt, ook als de verandering geen overschrijding van de norm veroorzaakt.

**Onderzoek/ beoordeling**

Transport gevaarlijke stoffen

Gevaarlijke stoffen worden vervoerd over de modaliteiten binnenwater, spoor, weg en door buisleidingen. Indien een bestemming is gepland binnen het invloedsgebied van de transportas dient de toename van het GR berekend te worden en afhankelijk van de uitkomst van de berekening dient een verantwoording GR te worden opgesteld.

Op 1 april 2015 is het Basisnet voor het vervoer van gevaarlijke stoffen over water, weg en het spoor in werking getreden. Met de invoering van het Basisnet beoogt het Rijk een evenwicht tot stand te brengen tussen het vervoer van gevaarlijke stoffen, ruimtelijke ontwikkelingen en externe veiligheid.

Transport over water

In het Basisnet Water is de Oude Rijn als groene vaarweg aangemerkt. Dit betekent dat er geen beperkingen zijn. Evenmin geldt voor groene vaarwegen een plasbrandaandachtsgebied (veiligheidszone) voor kwetsbare bestemmingen. Er is dus geen beperking voor het plangebied.

Transport over spoor

Er ligt in de omgeving van het plangebied op circa 370 meter de spoorbaan (enkelbaans) tussen Utrecht en Leiden. Met betrekking tot het vervoer van gevaarlijke stoffen over het spoor geldt dat het afwegingsgebied voor het stellen van randvoorwaarden in de ruimtelijke ordening in principe is gemaximaliseerd op 200 meter van het spoor (aan beide zijden). Er vindt geen gevaarlijk transport plaats over het spoor. Er is geen beperking voor het plangebied.

Wegtransport

De zuidelijk gelegen Provincialeweg N458 heeft een invloedsgebied van 200 meter. Het plangebied ligt hier buiten. Over deze weg vindt transport plaats van gevaarlijke stoffen. Dit transport vindt echter met dusdanige lage intensiteit plaats dat de plaatsgebonden risicocontour PR 10\-6 op 0 meter is gelegen. De westelijk gelegen N11 ligt op 430 m afstand, dus ook buiten het invloedsgebied.

Het groepsrisico neemt niet significant toe door toevoegen van een woning. Bovendien ligt het GR langs deze wegen onder 0,1 keer de oriÃ«ntatiewaarde (Bron: rapport van ODMH 'Verantwoording groepsrisico bestemmingsplan Rijnhoek' van 7 september 2015\). Er is geen beperking voor het plangebied.

Transport per buisleiding

Voor zoneringsafstanden van hogedruk gasleidingen geldt het Besluit externe veiligheid buisleidingen. Bij de beoordeling hiervan dient te worden uitgegaan van de risico\-afstanden zoals aangegeven in het Besluit. Ten westen van het plangebied ligt op circa 365 m afstand een hogedruk gasleiding van de Gasunie (transportroutedeel A515\. De 100% letaalzone en het invloedsgebied zijn in tabel 4\.3 weergegeven. In figuur 9 is de ligging aangeduid.

*Tabel 4\.3: Hogedruk aardgasleiding.*

![afbeelding "i_NL.IMRO.1901.Dammekant19-WP80_0012.png"](i_NL.IMRO.1901.Dammekant19-WP80_0012.png)

![afbeelding "i_NL.IMRO.1901.Dammekant19-WP80_0013.png"](i_NL.IMRO.1901.Dammekant19-WP80_0013.png)

*Figuur 9: Zonering externe veiligheid gasleiding A\-515\.*

Voor het gehele traject van deze gasleiding (Leiderdorp\-Woerden) is een risicoanalyse opgesteld in verband met de bijzondere ligging van deze gasleiding. De leiding ligt namelijk deels in een zogenaamde âhalf\-half liggingâ (op maaiveld met laag grond erover heen), wat in het verleden nogal eens tot verschillende uitkomsten van risicoberekeningen heeft geleid. Met Ã©Ã©n risicoanalyse is op een uniforme wijze het risico langs de hele leiding berekend. Ter hoogte van het plangebied is de gasleiding in de âhalf\-half liggingâ gelegen.

Uit het definitieve rapport (âKwantitatieve Risicoanalyse Gastransportleiding A\-515â, DNVÂ·GL, rapportnr. GCS.74106766, 17 juni 2015\) blijkt dat er ter hoogte van het plangebied geen sprake is van een plaatsgebonden risicocontour 10\-6\. Het plaatsgebonden risico vormt dus geen belemmering voor het plangebied. Uit de rekenresultaten blijkt verder dat het groepsrisico ter hoogte van het plangebied kleiner is dan 0,1 maal de oriÃ«ntatiewaarde.

In het besluit moet het GR verantwoord worden aan de hand van de criteria uit de Visie Externe Veiligheid Bodegraven\-Reeuwijk 2013\. Het groepsrisico wordt verantwoord in paragraaf 4\.1\.6\.1.

Inrichtingen

Binnen de 10\-6 contour van een risicovolle inrichting mogen geen kwetsbare bestemmingen geplaatst worden. Indien een bestemming is gepland binnen het invloedsgebied van de EV relevante inrichtingen dient de toename van het GR berekend te worden en afhankelijk van de uitkomst van de berekening dient een verantwoording GR te worden opgesteld. In de nabijheid van het plangebied zijn geen EV\-relevante inrichtingen gevestigd, zodat het GR hier geen belemmering vormt.

Risicokaart

De Risicokaart geeft inzicht in de risico's in de woon\- en werkomgeving. Op de kaart staan meerdere soorten typen rampen, zoals ongevallen met brandbare, explosieve en giftige stoffen, grote branden of verstoring van de openbare orde. Deze gegevens zijn afkomstig van gemeenten, waterschappen, provincie en de rijksoverheid. Op de risicokaart (zie figuur 10\) zijn ter hoogte van het plangebied geen risicovolle bedrijven en/of activiteiten vermeld.

![afbeelding "i_NL.IMRO.1901.Dammekant19-WP80_0014.png"](i_NL.IMRO.1901.Dammekant19-WP80_0014.png)

*Figuur 10: Uitsnede Risicokaart. Plangebied zwart omlijnd aangeduid.*

###### 4\.1\.6\.1 Verantwoording groepsrisico

**Beperkte verantwoording van het groepsrisico**Conform de 'Visie Externe Veiligheid Bodegraven\-Reeuwijk 2013 (paragraaf 3\.6\) is het van belang dat nieuwe bouwwerken waar mensen verblijven, worden voorzien van de mogelijkheid om de mechanische ventilatie met Ã©Ã©n druk op de knop uit te schakelen. Dit geldt voor de gehele gemeente. Hiermee wordt voorkomen dat bij een incident toxische (rook)gassen naar binnen worden gezogen. Dit kan al bereikt worden door de stekker van de mechanische ventilatie op een makkelijk bereikbare plek te situeren.

Om het vluchten te optimaliseren zijn twee zaken noodzakelijk, ten eerste voldoende vluchtmogelijkheden en ten tweede mensen moeten zich bewust zijn van het risico en weten hoe men het beste kan handelen ten tijde van een incident. Deze informatie kan bijvoorbeeld deel uitmaken van informatie/ documentatie die gebruikers ontvangen. Hiermee wordt optimaal invulling gegeven aan eigen verantwoordelijkheid en het risicobewustzijn van de burger.

Er dient een verantwoording te worden opgesteld, omdat het plangebied binnen het invloedsgebied ligt van de gasleiding A\-515\. Een uitgebreide verantwoording van het groepsrisico is niet aan de orde gezien het groepsrisico ten gevolge van de nieuwbouw nagenoeg niet wijzigt. De hoogte van het groepsrisico moet worden onderzocht en bestuurlijk worden verantwoord. Door deze verantwoordingsplicht zijn betrokken partijen gedwongen om een goede ruimtelijke afweging te maken waarin de veiligheid in het plangebied in de omgeving voldoende is gewaarborgd. In het kader van het wettelijk vooroverleg wordt voor de verantwoording aanvullend advies gevraagd aan de Veiligheidsregio.

**Toetsing plan aan plaatsgebonden risico en verantwoordingsplicht groepsrisico**De ontvluchting vanuit het plangebied vanaf de risicobron is goed. Via de achterzijde van de woning kan in noordelijke en zuidelijke richting worden ontvlucht. Aangenomen wordt dat de mobiliteit van de aanwezigen goed is en dat deze goed in staat zijn om zichzelf in veiligheid te brengen. De bestrijdbaarheid wordt als goed beoordeeld. De Dammekant is goed bereikbaar en de bluswatervoorziening ter plaatse is voldoende om een incident met gevaarlijke stoffen effectief te bestrijden. Er kan vanuit de meerdere aanwezige sloten en de Oude Rijn water worden verkregen voor de bestrijding van een incident. Met inachtneming hiervan zijn er geen beperkingen voor het plangebied.

*Plaatsgebonden risico*Voor deze risicobronnen is geen sprake van een plaatsgebonden risicocontour PR\=10\-6 die over het plangebied ligt. Ook ligt het plangebied niet binnen de veiligheidszone en het plasbrandaandachtsgebied van de Oude Rijn.

*Verantwoordingsplicht groepsrisico*De risico's van de gasleiding ter hoogte van het plangebied ligt op maximaal 0,01\* oriÃ«ntatiewaarde voor het groepsrisico (OW). Er is geen sprake van een significante toename van het groepsrisico. Een uitgebreide verantwoording van het groepsrisico is dan ook niet nodig.

*Bestrijdbaarheid en bereikbaarheid*Zowel voor de bereikbaarheid en bestrijdbaarheid van 'dagelijkse incidenten', zoals brand of wateroverlast, als voor calamiteiten op het gebied van externe veiligheid, is het van belang dat de bereikbaarheid voor de hulpdiensten en bluswatervoorzieningen voldoende geborgd zijn. Het plangebied is goed bereikbaar voor hulpdiensten vanaf verschillende windrichtingen. Via het bestaande wegennetwerk kan ook van de bron af gevlucht worden.

*Zelfredzaamheid*De personen binnen het plangebied zijn hoofdzakelijk zelfredzaam. In het wijzigingsplan wordt de vestiging van âzeer kwetsbare groepenâ binnen de aanduiding 'Veiligheidszone \- leiding' ook niet mogelijk gemaakt Er wordt een woning gerealiseerd waar zelfredzame personen wonen. Het wijzigingsplan voorziet niet in functies die specifiek bedoeld zijn voor verminderd zelfredzame personen. Eventueel aanwezige kinderen, ouderen en gehandicapten worden wel beschouwd als verminderd zelfredzame personen. Hierbij wordt ervan uitgegaan dat de ouders/verzorgers de verminderd zelfredzame personen kunnen begeleiden.

*Mechanische ventilatie*Als maatregel dient te worden opgenomen dat ventilatieopeningen, ventilatiesystemen en luchtbehandelingsinstallaties in de woning door bewoners kunnen worden afgesloten en uitgeschakeld bij calamiteiten. Deze maatregel is geborgd in artikel 3\.3\.3 (Afsluiten mechanische ventilatie) van de regels.

**Verantwoording**Het college van burgemeester en wethouders van Bodegraven\-Reeuwijk heeft kennis genomen van de inhoud van deze rapportage en de gegeven adviezen en acht het groepsrisico, na het nemen van de voorgestelde maatregelen, aanvaardbaar.

**Conclusie**Bij externe veiligheid gaat het om de gevaren die in de directe omgeving aanwezig zijn in het geval er iets mis mocht gaan tijdens de productie, het behandelen of het vervoeren van gevaarlijke stoffen. De daaraan verbonden risico's moeten aanvaardbaar blijven. Het plangebied is gelegen binnen het invloedsgebied van gasleiding A\-515\. Met de voorgenomen ontwikkeling kan Ã©Ã©n woning worden opgericht. Dit leidt tot een zeer beperkte toename van het aantal personen waardoor de toename van het groepsrisico verwaarloosbaar is. Uit de beknopte verantwoording blijkt daarnaast dat de zelfredzaamheid, bestrijdbaarheid en bereikbaarheid van het plangebied als voldoende worden beschouwd. Het aspect externe veiligheid staat de vaststelling van dit wijzigingsplan dan ook niet in de weg.

#### 4\.2 Waterparagraaf

Water en ruimtelijke ordening hebben veel met elkaar te maken. Aan de ene kant is water Ã©Ã©n van de sturende principes in de ruimtelijke ordening en kan daarmee beperkingen opleggen aan het ruimtegebruik. Aan de andere kant kunnen ontwikkelingen in het ruimtegebruik ongewenste effecten hebben op de waterhuishouding.

Een Watertoets geeft aan wat de gevolgen zijn van een ruimtelijk plan voor de waterhuishouding in het betreffende gebied. Doel van de watertoets is de relatie tussen planvorming op het gebied van de ruimtelijke ordening en de waterhuishouding te versterken.

Op verschillende bestuursniveaus zijn de afgelopen jaren beleidsnota's verschenen aangaande de waterhuishouding. Deze paragraaf geeft een overzicht van de voor het plangebied relevante nota's.

##### 4\.2\.1 Rijk

Op 10 december 2015 hebben de minister van Infrastructuur en Milieu en de staatssecretaris van Economische Zaken het Nationaal Waterplan 2016 â 2021 (NWP2\) vastgesteld. Het NWP2 is het formele rijksplan voor het nationale waterbeleid en is, voor wat betreft de ruimtelijke aspecten, een structuurvisie zoals bedoeld in de Wet ruimtelijke ordening. In de Waterwet is vastgelegd dat het Rijk dit plan eens in de zes jaar actualiseert. Het NWP2 geeft op hoofdlijnen aan welk beleid het Rijk in de periode 2016 \- 2021 voert om te komen tot duurzaam waterbeheer. Het NWP2 richt zich op een goede bescherming tegen overstromingen, het voorkomen van wateroverlast en droogte en het bereiken van een goede waterkwaliteit, een duurzaam beheer en goede milieutoestand van de Noordzee en een gezond ecosysteem als basis voor welzijn en welvaart.

In het Nationaal Waterplan zijn de maatregelen benoemd die worden genomen om de verschillende doelen te bereiken. In het Nationaal Waterplan 2016\-2021 staan de volgende ambities centraal:

* Nederland blijft de veiligste delta in de wereld;

* Nederlandse wateren zijn schoon en gezond en er is genoeg zoetwater;

* Nederland is klimaatbestendig en waterrobuust ingericht;

* Nederland is en blijft een gidsland voor watermanagement;

* Nederlanders leven waterbewust.

Het waterbeleid zoals geformuleerd in het NWP2 werkt door op provinciaal en regionaal niveau, om zo te komen tot gebiedsgericht beleid. Via het provinciaal en gemeentelijk waterbeleid en het beleid van de waterschappen dient het rijksbeleid zoals geformuleerd in het NWP door te werken tot op bestemmingsplanniveau. De watertoets, die is geregeld in het Besluit ruimtelijke ordening, blijft een belangrijk instrument om de waterbeheerder vroegtijdig bij ruimtelijke planprocessen te betrekken. Daarnaast is in het NWP2 aangegeven dat aandacht moet worden geschonken aan de planologische borging van beschermingszones van primaire waterkeringen, door deze vast te leggen in bestemmingsplannen. EÃ©n en ander is op rijksniveau in het Barro vastgelegd.

##### 4\.2\.2 Beleid provincie

Op provinciaal niveau heeft de provincie Zuid\-Holland het beleid vertaald in het Regionaal waterplan Zuid\-Holland 2016\-2021\. Dit plan bepaalt het waterbeleid. Het gaat om waterveiligheid, waterkwantiteit, waterkwaliteit en een robuust en veerkrachtig watersysteem. In de Omgevingsvisie is veel ruimtelijk waterbeleid geÃ¯ntegreerd. De visie omvat onder andere het wettelijk verplichte regionale waterplan als genoemd in artikel 4\.4 van de Waterwet. Voor de provincie zijn naast de Waterwet (Omgevingswet in 2021\) en de Drinkwaterwet ook andere kaders en plannen bepalend en richtinggevend voor het beleid ten aanzien van de drinkwatervoorziening.

*Provinciaal Waterplan 2010 \- 2015*Een aantal onderdelen van het Provinciaal Waterplan 2010 â 2015 blijft ongewijzigd van kracht. Dit heeft betrekking op een onderdeel van waterveiligheid, water en natuur en vismigratie. In dit Plan staat uitgebreid beschreven hoe de provincie, samen met waterschappen en andere partners, een duurzame en klimaatbestendige delta zal realiseren en behouden, waar het veilig en aangenaam wonen, werken en recreÃ«ren is. In het Provinciaal Waterplan zijn de opgaven van de Europese Kaderrichtlijn Water, het Nationaal Bestuursakkoord Water en het Nationale waterplan vertaald naar strategische doelstellingen voor Zuid\-Holland. Het Waterplan heeft vier hoofdopgaven:

* 1\. Waarborgen waterveiligheid

* 2\. Zorgen voor mooi en schoon water

* 3\. Ontwikkelen duurzame zoetwatervoorziening

* 4\. Realiseren robuust en veerkrachtig watersysteem

In het plan zijn deze opgaven verder uitgewerkt in 19 thema's Ã©n voor drie gebieden, in samenhang met economische, milieu\- en maatschappelijke opgaven. Dit leidt tot een integrale visie op de ontwikkeling van de Zuid\-Hollandse Delta, het Groene Hart en de Zuidvleugel van de Randstad.

#### 4\.3 Beleid hoogheemraadschap van Rijnland

Het plangebied ligt binnen het beheersgebied van het Hoogheemraadschap van Rijnland. Dit schap is in het gebied verantwoordelijk voor de waterhuishouding: het waterkwaliteitsbeheer, het waterkwantiteitsbeheer en de zorg voor de waterkeringen. Voor elk bestemmingsplan wordt overleg gevoerd met de waterbeheerder over de effecten van de bouwmogelijkheden op het waterbeheer. De Watertoets heeft als doel het voorkomen dat nieuwe ruimtelijke ontwikkelingen plaatsvinden die in strijd zijn met duurzaam waterbeheer. De opmerkingen van de waterbeheerder worden verwerkt in deze waterparagraaf.

**Taken en bevoegdheden van Rijnland als waterbeheerder**Het Hoogheemraadschap van Rijnland is in het plangebied het bevoegd gezag voor het beheer van waterkeringen, oppervlaktewater en (ondiep) grondwater. De drie hoofddoelen van dit beheer zijn veiligheid tegen overstromingen, voldoende water en gezond water.

Wat betreft de veiligheid is het cruciaal dat de waterkeringen voldoende hoog en stevig zijn Ã©n blijven en dat rekening wordt gehouden met mogelijk toekomstige dijkverbeteringen. Voor voldoende water gaat het erom het complete watersysteem goed in te richten en te beheren. Daarbij wil Rijnland dat watergangen en kunstwerken, zoals gemalen, duikers en stuwen, op orde zijn en toekomstbestendig worden gemaakt, rekening houdend met klimaatverandering.

Rijnlands taken en bevoegdheden op het gebied van gezond water betreffen het zuiveren van afvalwater en het reguleren van lozingen op oppervlaktewater. Europese regelgeving (de Kaderrichtlijn Water) is hierbij kaderstellend. Het voorkÃ³men van verontreiniging en een goede inrichting van oppervlaktewateren dragen in belangrijke mate bij aan gezond water. Met het oog op het zuiveren van afvalwater beheert Rijnland rioolgemalen, persleidingen en zuiveringsinstallaties.

In het Waterbeheersplan (WBP5\) geeft Rijnland richting aan het waterbeheer in de periode 2016 â 2021\. Dit is een uitwerking van het coalitieakkoord (2015\), waarin het bestuur van Rijnland de koers voor de komende jaren heeft uitgezet. In maart 2016 is het WBP5 vastgesteld (zie http://www.rijnland.net/plannen/waterbeheerplan). In het proces van ruimtelijke planvorming heeft Rijnland een adviserende rol. In de uitvoerings\- en beheersfase van ruimtelijke plannen heeft Rijnland een regelgevende rol.

**Keur en beleidsregels**

Op grond van de Waterwet is Rijnland als waterschap bevoegd via een eigen verordening, de Keur, regels te stellen aan handelingen die het watersysteem beÃ¯nvloeden. Denk hierbij aan handelingen in of nabij:

* waterkeringen (onder andere duinen, dijken en kaden),

* watergangen (onder andere kanalen, rivieren, sloten, beken),

* andere waterstaatswerken (o.a. bruggen, duikers, stuwen, sluizen en gemalen),

* de bodem van kwelgevoelige gebieden,

maar ook aan:

* onttrekken en lozen van grondwater,

* het aanbrengen van verhard oppervlak.

Per 1 juli 2015 is een nieuwe Keur in werking getreden met daarbij horende uitvoeringsregels. De Keur gaat uit van een âja, tenzijâ benadering; handelingen met een klein risico vallen onder de zorgplicht en kunnen zonder vergunning of melding worden uitgevoerd. Voor handelingen met een groter risico of in expliciet benoemde situaties zijn er algemene regels met voorwaarden van kracht of is een watervergunning vereist (zie http://www.rijnland.net/regels/keur\-en\-uitvoeringsregels). De Keur vermeldt expliciet welke handelingen vergunningplichtig zijn en welke aan algemene regels of aan de zorgplicht moeten voldoen. Raadpleeg daarvoor de vergunningencheck via www.rijnland.net.

**Hemelwater**

Indien een toename van het verhard oppervlak plaats vindt, dient de initiatiefnemer een oppervlak ter grootte van minimaal 15% van het nieuw aan te leggen verhard oppervlak te reserveren voor extra open water. Het nieuwe open water moet aangesloten worden op het bestaande watersysteem. Uitgangspunt is dat de aanleg van verhard oppervlak geen negatieve gevolgen mag hebben op het watersysteem. In overleg met het hoogheemraadschap is het mogelijk om de compensatie\-eis voor verhard oppervlak te verminderen door alternatieve maatregelen toe te passen.

**Riolering en afkoppelen**

Voor zover het wijzigingsplan nieuwe ontwikkelingen mogelijk maakt, is het van belang dat er met Rijnland afstemming plaatsvindt over het omgaan met afvalwater en hemelwater. Overeenkomstig het rijksbeleid gaat Rijnland uit van een voorkeursvolgorde voor de omgang met deze waterstromen. Deze houdt in dat allereerst geprobeerd moet worden het ontstaan van (verontreinigd) afvalwater te voorkomen, bijv. door het toepassen van niet uitlogende bouwmaterialen en het vermijden van vervuilende activiteiten op straat zoals autoâs wassen en chemische onkruidbestrijding. Vervolgens is het streven vuil water te scheiden van schoon water, bijvoorbeeld door het afkoppelen van hemelwaterafvoeren van gemengde rioolstelsels. De laatste stap in de voorkeursvolgorde is het zuiveren van het afvalwater. De doelmatigheid daarvan wordt vergroot door het scheiden van de schone en de vuile stromen.

De gemeente kan gebruik maken van deze voorkeursvolgorde bij de totstandkoming van het gemeentelijk rioleringsplan (GRP), waarin de uiteindelijke afweging wordt gemaakt en waarbij doelmatigheid van de oplossing centraal staat.

#### 4\.4 Waterhuishouding

**Beschrijving watersysteem**Het plangebied is gelegen binnen het peilgebied van de Binnenpolder. Het winter\- en zomerpeil bedraagt hier NAP \-2,30 m respectievelijk \-2,24 m.

**Veiligheid en Waterkeringen**

Planologisch moeten de waterkeringen worden beschermd tegen ongewenste ontwikkelingen door de waterkeringen met een aparte dubbelbestemming te borgen. Concreet betekent dit dat op de verbeelding de beschermingszone wordt bestemd als 'Waterstaat \- Waterkering'. In de voorwaarden behorende bij deze dubbelbestemming geldt de bestemming 'Waterstaat \- Waterkering' als primaire bestemming. Daarnaast moet bij bouwplannen binnen de (dubbel)bestemming de waterkeringbeheerder worden geraadpleegd. Het verplicht opnemen van de waterkering in een wijzigingsplan is juridisch geregeld in de Provinciale Omgevingsverordening.

Het plangebied ligt op grond van de Legger regionale keringen in de beschermingszone van de waterkering (Waterstaatwerk) van de Dammekant (figuur 11\). Deze zone wordt opgenomen in het wijzigingsplan met de dubbelbestemming 'Waterstaat \- Waterkering'. Voor het bouwen in de beschermingszone zal een Watervergunning worden aangevraagd bij het Hoogheemraadschap.

![afbeelding "i_NL.IMRO.1901.Dammekant19-WP80_0015.png"](i_NL.IMRO.1901.Dammekant19-WP80_0015.png)

*Figuur 11: Legger regionale keringen. Plangebied zwart gestreept omlijnd.*

**Oppervlaktewateren**Â

Op de Legger oppervlaktewater is de Oude Rijn als 'primair oppervlaktewater' aangeduid met een beschermingszone van 5 meter. In figuur 12 is de Legger weergegeven. De woning wordt buiten de beschermingszone gerealiseerd.

![afbeelding "i_NL.IMRO.1901.Dammekant19-WP80_0016.png"](i_NL.IMRO.1901.Dammekant19-WP80_0016.png)

*Figuur 12: Legger oppervlaktewateren. Plangebied zwart gestreept omlijnd.*

**Beschrijving waterkwantiteit**

Dempen is graven

Ten eerste geldt dat als er bestaand oppervlaktewater wordt gedempt, dezelfde hoeveelheid mÂ³ die zich bevinden in het afvoerend nat profiel en de daarbovenop aanwezige vrije ruimte voor het bergen van water (de drooglegging, ofwel het verschil tussen het waterpeil en het maaiveld) binnen hetzelfde peilgebied terug moet worden aangelegd. Dit principe staat bekend als 'dempen is graven'.

Compenserende waterberging vanwege versnelde afvoer

Daarboven op komt de benodigde aanvullende hoeveelheid waterberging ter compensatie van de toename van verharding en/of een versnelde afvoersituatie. De minimale eis dat 15% van het nieuwe verharde oppervlak als retentiegebied moet worden gerealiseerd wanneer meer verhard oppervlak wordt gerealiseerd.

Toekomstige situatie en waterafvoer

Binnen het bouwvlak van het plangebied staat een bedrijfsgebouw. Het buitenterrein is verhard. De bebouwing wordt gesloopt en de verharding verwijderd ten behoeve van een woning met tuin. Per saldo neemt het verhard oppervlak af. Op grond van de richtlijnen van het hoogheemraadschap is geen watercompensatie nodig.

Waterkwaliteit (riolering en dubo)

Het hemelwater van het dak van de woning zal worden afgevoerd naar het oppervlaktewater. Het afvalwater van de nieuwbouw zal op de aan te leggen riolering worden aangesloten overeenkomstig de door de gemeente gestelde eisen. Geen gebruik wordt gemaakt van uitloogbare bouwmetalen. Voor vergunningplichtige activiteiten zal tijdig een Waterwetvergunning worden aangevraagd bij het hoogheemraadschap.

**Wateradvies**De Watertoets is via www.dewatertoets.nl op 31 mei 2021 (dossiercode 20210531\-13\-26635\) uitgevoerd. Op basis hiervan is geconcludeerd dat er een waterstaatkundig belang is. In verband hiermee wordt het plan ingediend bij ruimtelijkeplannen@rijnland.nl.

**Conclusie**De Watertoets is uitgevoerd. Op basis hiervan is geconcludeerd dat er een waterstaatkundig belang is. Het advies van het Hoogheemraadschap wordt verwerkt in het ontwerp wijzigingsplan. Met inachtneming hiervan bestaan er vanuit waterhuishoudkundige overwegingen geen bezwaren tegen de gevraagde planontwikkeling.

#### 4\.5 Archeologie en cultuurhistorie

**Wettelijk kader**In 1992 is het Verdrag van Malta tot stand gekomen en in 1998 door Nederland geratificeerd. Doelstelling van het verdrag is de bescherming en het behoud van archeologische waarden. Als gevolg van dit verdrag wordt in het kader van de ruimtelijke ordening het behoud van het archeologisch erfgoed meegewogen zoals alle andere belangen die bij de voorbereiding van het plan een rol spelen.

In het verdrag van Malta wordt gesteld dat archeologie van wezenlijk belang is voor de geschiedschrijving van de mensheid. Het verdrag is erop gericht deze waarden voor de toekomst te behouden. De gehanteerde uitgangspunten zijn:

* archeologische waarden zoveel mogelijk in de bodem bewaren (behoud in situ);

* in ruimtelijke ordening (planvorming) al rekening houden met archeologische waarden;

* de bodemverstoorder betaalt archeologisch vooronderzoek en mogelijke opgravingen.

Het verdrag is geÃ¯mplementeerd in thans de Erfgoedwet die per 1 juli 2016 in werking is getreden. Deze wet is in de plaats gekomen van 6 wetten en regelingen op het gebied van cultureel erfgoed. De gemeenten zijn verplicht om bij het vaststellen van ruimtelijke plannen rekening te houden met eventueel aanwezige archeologische waarden. Gemeenten zijn verplicht om bij het vaststellen van een ruimtelijk plan rekening te houden met de in de grond aanwezige dan wel te verwachten monumenten.

##### 4\.5\.1 Cultuurhistorische Hoofdstructuur Zuid\-Holland

In de Cultuurhistorische Hoofdstructuur Zuid\-Holland (provincie Zuid\-Holland) is het gebied niet specifiek aangeduid. Er is onderscheid gemaakt in drie kleuren categorieÃ«n (drie tinten bruin). De toekenning van een (zeer) grote, redelijke of lage kans op sporen (kleuren donker\-, middel\- en lichtbruin) heeft betrekking op de relatieve dichtheid van archeologische vondsten die in een bepaald gebied verwacht wordt. De witte gebieden hebben een lage trefkans. De plankaart laat zien dat het plangebied een hoge trefkans op archeologische sporen heeft in de formatie van Echteld. van het type afzetting: stroomgordels en geulafzettingen.

##### 4\.5\.2 Gemeentelijke beleidsnota archeologie

De gemeente Bodegraven\-Reeuwijk heeft het rapport âBewoning en ontginning rondom Rijn en Wierickeâ opgesteld. Dit rapport met bijbehorende vier kaartbijlagen heeft de gemeenteraad op 4 juli 2012 vastgesteld en dient als uitgangspunt voor de nog op te stellen ruimtelijke plannen. Naast deze documenten staan bepalingen aangaande archeologie in de Kadernota Erfgoed welke eveneens op 4 juli 2012 is vastgesteld door de gemeenteraad.

Op de gemeentelijke archeologische verwachtingenkaart is het plangebied aangeduid als "medebestemming Archeologische Waarden AW 2" (figuur 13\). Onderzoek is nodig bij grondbewerkingen van dieper dan 40 cm waarvan de totale grondoppervlakte gelijk of groter is dan 100 mÂ². In het nadien vastgestelde bestemmingsplan 'Rijnhoek' geldt voor het plangebied de vrijstellingsgrens voor AW2\. In verband hiermede is een onderzoek naar archeologie uitgevoerd.

![afbeelding "i_NL.IMRO.1901.Dammekant19-WP80_0017.png"](i_NL.IMRO.1901.Dammekant19-WP80_0017.png)

*Figuur 13: Uitsnede gemeentelijke archeologische verwachtingenkaart 2012, plangebied geel omlijnd.*

##### 4\.5\.3 Bureauonderzoek archeologie

ADC ArcheoProjecten te Amersfoort heeft een archeologisch bureauonderzoek uitgevoerd in verband met de nieuw te bouwen woning in het bebouwingslint (rapport van 2 december 2021, rapportnummer 5494, Bijlage 3). Op basis van dit onderzoek zijn de volgende conclusies en aanbevelingen getrokken (overgenomen uit het rapport).

Op basis van het bureauonderzoek is een gespecificeerde archeologische verwachting opgesteld. Het plangebied bevindt zich op de stroomrug van de Oude Rijn. Vanwege de relatief hoge ligging wordt deze landschappelijke eenheid in het algemeen als kansrijk beschouwd ten aanzien van de aanwezigheid van archeologische sporen en vondsten gerelateerd aan bewoning en andere menselijke activiteiten. Hoewel de stroomrug een bewoningsgeschiedenis kent die teruggaat tot in de Late IJzertijd/Romeinse tijd, geldt dit niet voor het deel van de stroomrug ter plaatse van het plangebied.

Uit gegevens van archeologische boringen die ten behoeve van bedrijvenpark Rijnhoek en Dammekant 17 (30 m ten zuiden van het plangebied) zijn verricht, is af te leiden dat onderhavig plangebied onderdeel was van een voormalige stroomgeul van de Oude Rijn. De geul ontstond gedurende de Romeinse tijd of in de Vroege Middeleeuwen toen zij zich in oostelijke richting had verlegd. Op basis van de landschappelijke ligging bestaat de bodemopbouw uit kleiige geulafzettingen en veen, dat kenmerkend is voor het verlandingsproces. Profielen van een in het plangebied uitgevoerd milieukundig verkennend bodemonderzoek bevestigen dit beeld.

De relatief lage ligging als gevolg van de aanwezigheid van een stroomgeul maakte het plangebied in het verleden weinig aantrekkelijk voor bewoning. De kans op de aanwezigheid van bewoningsresten uit de periode Romeinse tijd t/m Vroege Middeleeuwen wordt daarom als laag ingeschat. Wel kunnen op de bodem van de voormalige geul nederzettingsafval en aan scheepvaart gerelateerde vondsten uit genoemde perioden worden aangetroffen.

In de periode 1122 n.Chr. toen de stroomgeul bovenstrooms werd afgedamd, trad verlanding op. Door ophoging van het maaiveld kon het plangebied geschikt worden gemaakt als bewoningslocatie. Niettemin bieden oude kaarten geen aanknopingspunten voor bewoning. Deze bevindt zich hoofdzakelijk ten westen van de Rijndijk (voorloper van de huidige Dammekant). Het plangebied lijkt tot in de tweede helft van de 19e eeuw in gebruik te zijn geweest als weiland/hooiland en hakhoutbos.

Op basis van de beschikbare gegevens van de bodemopbouw kan worden gesteld dat het plangebied behoudens de in de ondergrond aanwezige beddingafzettingen een geringe archeologische potentie heeft. Indien nog resten van vroegere bebouwing aanwezig zijn, moeten deze hoofdzakelijk ter plaatse van de huidige woning gezocht worden. De woning blijft echter gehandhaafd.

Bij de aanleg van de funderingen van de nieuwbouw zullen beddingafzettingen niet worden aangesneden. Deze afzettingen zullen enkel ter plaatse van de heipalen worden verstoord. De omvang van deze verstoring zal niet meer dan 2 mÂ² bedragen. Gezien de specifieke archeologische verwachting wordt een veldtoets middels een inventariserend veldonderzoek (verkennend/karterend booronderzoek) niet als zinvol beschouwd. ADC ArcheoProjecten adviseert om op basis van de huidige plannen het plangebied vrij te geven voor de voorgenomen ontwikkeling.

Nu het plangebied een lage verwachting heeft kan conform het advies van de Omgevingsdienst Midden\-Holland de dubbelbestemming 'Waarde Archeologie 2' worden geschrapt.

Het is altijd mogelijk dat tijdens grondwerkzaamheden onverwacht archeologische vondsten aan het licht komen. Het verdient daarom aanbeveling om de uitvoerder van de grondwerkzaamheden te wijzen op de plicht zogenoemde toevalsvondsten te melden bij de bevoegde overheid, zoals aangegeven in artikel 5\.10 en 5\.11 van de Erfgoedwet. Deze melding dient behalve bij de Rijksdienst voor het Cultureel Erfgoed (RCE) tevens plaats te vinden bij de gemeente Bodegraven\-Reeuwijk.

**Conclusie**Het initiatief tast de archeologische waarden niet aan, zodat er vanuit dit gezichtspunt geen beperkingen worden gesteld aan deze planontwikkeling.

##### 4\.5\.4 Cultuurhistorie en monumenten

Met ingang van 1 januari 2012 is het gewijzigde Besluit ruimtelijke ordening (Bro) in werking getreden. Het voorstel tot wijziging is een uitvloeisel van de Beleidsbrief Modernisering Monumentenzorg (MoMo) uit 2009\. Op basis van artikel 3\.1\.6, vijfde lid, onderdeel a Bro moeten naast de in de grond aanwezige of te verwachten monumenten ook cultuurhistorische waarden worden meegewogen bij nieuwe ontwikkelingen. Het plangebied is in gebruik als bedrijfsdoeleinden. De bebouwing is van eenvoudige architectuur en heeft geen cultuurhistorische waarden.

**Conclusie**Het initiatief tast de cultuurhistorische waarden niet aan, zodat er vanuit dit gezichtspunt geen beperkingen worden gesteld aan deze planontwikkeling.

#### 4\.6 Flora en fauna

**Wettelijk kader**Op 1 januari 2017 is de Wet natuurbescherming (Wnb) in werking getreden. Deze wet vervangt 3 wetten: de Natuurbeschermingswet 1998, de Flora\- en faunawet en de Boswet. Doelen van de Wet natuurbescherming zijn het beschermen en ontwikkelen van de natuur, het behouden en herstellen van biologische diversiteit en het doelmatig beheren, gebruiken en ontwikkelen van de natuur en het verzekeren van een samenhangend beleid gericht op het behoud en beheer van waardevolle landschappen. De Wet Natuurbescherming zorgt voor bescherming van gebieden, diersoorten, plantensoorten en bossen. In de wet blijft de bescherming van Natura 2000\-gebieden vrijwel hetzelfde.

De bescherming van Beschermde Natuurmonumenten is komen te vervallen. Wel kunnen provincies ervoor kiezen om deze gebieden alsnog te beschermen via het provinciale beleid. De provincie voegt dan gebieden toe aan het Natuurnetwerk Nederland (NNN), voorheen de Ecologische hoofdstructuur (EHS) of wijst ze aan als bijzonder provinciaal natuurgebied of \-landschap.

**Onderzoek/ beoordeling**Het gebied Broekvelden/ Vettenbroek, bestaande uit plassen en graslandpolders, is aangewezen als Speciale BeschermingsZone (SBZ) in het kader van de Wnb. Dit aangewezen Natura 2000\-gebied ligt op circa 3,7 kilometer ten zuiden van het plangebied. Het Natura2000\-gebied Nieuwkoopse Plassen \& De Haeck ligt op circa 1,7 kilometer ten noorden van de planlocatie. Niet uitgesloten kan worden dat de planontwikkeling effecten heeft op de Meervleermuis. Dit is Ã©Ã©n van de doelsoorten van Natura 2000\-gebied 'Nieuwkoopse Plassen \& De Haeck'. Een belangrijke vliegroute/trekroute voor deze vleermuissoort loopt via de Oude Rijn door Bodegraven. Het plangebied grenst direct aan deze vliegroute. Deze vliegroute is van essentieel belang voor de populatie Meervleermuis in en om het Natura 2000\-gebied 'Nieuwkoopse Plassen \& De Haeck'. Door het opnemen van de 'Vrijwaringszone \- vliegroute vleermuizen' ter bescherming van populatie Meervleermuis in de Nieuwkoopse plassen kan lichthinder worden tegen gegaan. Verder zijn er geen (significante) effecten te verwachten. Er is voorts geen sprake van toename van stikstofdepositie, zoals hierna wordt aangetoond. Daarom is een Habitattoets achterwege gelaten. Wel is een ecologisch onderzoek uitgevoerd. In hoofdstuk 4\.6\.2 wordt hierop ingegaan.

Het plangebied ligt niet in de directe nabijheid van Natuurnetwerk Nederland (NNN) van de provincie Zuid\-Holland, Het dichtstbijzijnde gebied ligt langs de N11 op circa 400 m afstand (figuur 14\). Ook hier heeft de woning geen nadelige gevolgen voor de op circa 330 m gelegen ecologische hoofdstructuur.

![afbeelding "i_NL.IMRO.1901.Dammekant19-WP80_0018.png"](i_NL.IMRO.1901.Dammekant19-WP80_0018.png)

*Figuur 14: NNN in de omgeving van het plangebied (plangebied met een rode stip aangeduid).*

##### 4\.6\.1 Stikstofdepositie

Natura2000\-gebieden kunnen gevoelig zijn voor stikstofdepositie. Het op circa 1,7 km noordelijk gelegen natura2000\-gebied 'Nieuwkoopse Plassen \& De Haeck' is zo'n een stikstofrelevant habitatrichtlijngebied. In onderhavige situatie is er sprake van de nieuwbouw van Ã©Ã©n woning. De woning wordt volgens de eisen van Bijna Energieneutrale Gebouwen (BENG) gebouwd.

Op basis van proefberekeningen door de toezichthouder Wet natuurbescherming in Zuid\-Holland (omgevingsdienst Zuid\-Holland Zuid) is er bij de bouw van Ã©Ã©n woning geen effect op Natura2000 gebieden op meer dan 1\.400 meter, in het geval dat het tussenliggende gebied uit grasland bestaat. De afstand is in dit geval 1\.700 meter. Voor deze effectbeschrijving is daarom geen berekening nodig. Het aspect stikstofdepositie vormt voor dit wijzigingsplan geen belemmering.

##### 4\.6\.2 Ecologisch onderzoek

Bij nieuwbouwplannen moet bekeken worden wat het effect is op de aangrenzende natuurbeschermingsgebieden en de aanwezige flora\- en fauna. In verband hiermede is een Natuurtoets uitgevoerd door Watersnip Advies te Reeuwijk (rapport van juli 2021, kenmerk 21A049 ,Bijlage 4). Op basis van een inventarisatie, literatuuronderzoek en een verkennend onderzoek kunnen de volgende conclusies en aanbevelingen worden getrokken (overgenomen uit het rapport).

| **Natuurgebieden**    Â | **Gevolgen**    Â |

| --- | --- |

| *Natura2000*    Â | |

| Habitattypen    Â | Natura 2000\-gebieden 'Nieuwkoopse Plassen \& De Haeck' en 'Broekvelden\-Vettenbroek \& Polder Stein' hebben habitattypen die zijn aangewezen als stikstofgevoelig. Het initiatief betreft de bouw van 1 woning. De afstand tot het dichtstbijzijnde Natura\-2000 gebied is 1700 meter. De grenswaarden conform de tabel uit het stroomschema is 3 woningen bij 2000 meter. Het aantal woningen is lager dan de grenswaarde. Er is geen stikstofdepositieberekening nodig.    Â |

| Soorten    Â | Nee    Â |

| NNN\-gebieden    Â | Nee    Â |

| Omgevingsvisie/\-verordening    Â | Nee    Â |

| **Soortgroep**   Â | **Overtreding verbodsbepalingen**    Â |

| --- | --- |

| Algemeen   Â | Voor de beschermde soorten, Bruine kikker, Bunzing, Egel, Haas, geldt een algemene vrijstelling in het kader van de Wet Natuurbescherming door de provincie Zuid\-Holland. Er hoeft voor deze soorten geen ontheffing aangevraagd te worden. Wel dient voor deze soorten de algemene zorgplicht in acht genomen te worden.    Â |

| Flora    Â | Nee    Â |

| Jaarrond beschermde nesten   Â | Nee    Â |

| Vissen    Â | Nee    Â |

| Reptielen    Â | Nee    Â |

| Zoogdieren    Â | Nee    Â |

| Vleermuizen   Â | Nee, mits in de plannen rekening gehouden wordt met de vliegroute/trekroute via de Oude Rijn van de Meervleermuis. Er mag geen licht schijnen over de Oude Rijn in de sloop\- en bouwfase en in het uiteindelijke gebruik.    Â |

| Overige soorten    Â | Nee    Â |

| **Soortgroep**    Â | **Overtreding verbodsbepalingen, aanvullende maatregelen vereist**    Â |

| --- | --- |

| Vogels   Â | Nee. Indien bomen en struiken verwijderd worden, dient dit bij voorkeur buiten het broedseizoen van vogels te gebeuren, zodat overtreding van de Wet natuurbescherming (Wnb) wordt voorkomen. Het broedseizoen loopt globaal van 15 maart tot 15 juli. De Wnb hanteert echter geen standaard periode voor het broedseizoen; van belang is of een nest bewoond is. Indien een bewoond nest wordt aangetroffen, mogen er geen werkzaamheden uitgevoerd worden die het nest verstoren. Vogelnesten die jaarrond beschermd worden door de Wnb, zijn niet aangetroffen of te verwachten binnen het plangebied. Voor aanvang van werkzaamheden tijdens het broedseizoen dient een terzake kundige een inspectie uit te voeren ten aanzien van eventuele broedende vogels.    Â |

| AmfibieÃ«n   Â | Nee, mits voorkomen wordt dat er gedurende de voortplantingsperiode van de Rugstreeppad (globaal half april â augustus) water stagneert en er plassen en poelen ontstaan waar de Rugstreeppad haar eieren in af kan zetten. Tevens dient voorkomen te worden dat er lang zand/grond braak ligt gedurende de overwinteringsperiode (globaal van november â maart). Dit om ingraven voor overwintering te voorkomen.    Â |

Algemene Zorgplicht

Voor planten\- en diersoorten geldt in het kader van de Wet Natuurbescherming de algemene zorgplicht. Deze bepaalt dat eenieder die weet dat zijn of haar handelen nadelige gevolgen kan hebben voor flora en/of fauna, deze handelingen achterwege dient te laten of verplicht is om maatregelen te nemen (voor zover redelijkerwijs kan worden gevraagd) die deze negatieve gevolgen zoveel mogelijk voorkomen, beperken of ongedaan maken. De zorgplicht kan gezien worden als algemene fatsoenseis die voor iedereen geldt.

*Natuur\-inclusief bouwen*Het is nodig natuur\-inclusief te bouwen met het oog op de biodiversiteit en in dit kader een aantal kansrijke voorzieningen te integreren voor Huismus, Gierzwaluw en vleermuizen:

* a. Voor de Huismus wordt ruimte beschikbaar gehouden onder onderste twee rijen dakpannen. Op een aantal plaatsen worden in afwijking hiervan vogelvides aangebracht op de onderste panlat.

* b. Voor de Gierzwaluw worden holle inbouwstenen ingemetseld in de randen van de zijgevels.

* c. Voor vleermuizen worden kasten ingemetseld in de spouw op diverse plaatsen en op een aantal zijgevels vleermuiskasten geplaatst. Aanbevolen wordt: voorzieningen voor de Gewone dwergvleermuis, voor de Laatvlieger en in beperkte mate voor de Ruige dwergvleermuis.

Wat betreft tuinverlichting wordt geadviseerd om amberkleurige Led\-verlichting te plaatsen die voornamelijk naar beneden gericht is. Dit om verstoring door licht voor over de Oude Rijn langsvliegende en foeragerende meervleermuizen te vermijden. Het is bekend dat de Oude Rijn een migratieroute is voor de Meervleermuis.

**Conclusie**Gelet op het vorenstaande kan worden geconcludeerd er vanuit de Wet natuurbescherming geen beperkingen worden opgelegd aan deze planontwikkeling. Bij uitwerking van het bouwplan zullen de in het rapport genoemde aanbevelingen worden overgenomen.

### Hoofdstuk 5 Juridische planbeschrijving

#### 5\.1 Algemeen

In dit hoofdstuk wordt ingegaan op de wijze waarop de ruimtelijke en functionele ontwikkelingen een vertaling hebben gekregen in de juridisch bindende onderdelen van het wijzigingsplan, de plankaart (de verbeelding van de geometrische plaatsbepaling) en de regels.

#### 5\.2 Verbeelding

Op de verbeelding (plankaart), getekend op een kadastrale ondergrond schaal 1:500, zijn door middel van coderingen (via combinatie van letteraanduidingen, arceringen en/of kleur) de bestemmingen aangegeven. Gekozen is voor een gedetailleerd wijzigingsplan.

#### 5\.3 Regels

De regels bevatten het juridisch instrumentarium voor het regelen van het gebruik van de gronden en bepalingen omtrent de toegelaten bebouwing. De regels zijn, overeenkomstig de SVBP 2012, onderverdeeld in vier hoofdstukken:

* Hoofdstuk 1 bevat de inleidende regels. In artikel 1 zijn de begrippen opgenomen die van belang zijn voor de toepassing van de regels. Artikel 2 betreft de wijze van meten, waarin is aangegeven hoe bij de toepassing van de bestemmingsregels wordt gemeten.

* Hoofdstuk 2 bevat de bestemmingsregels. In dit hoofdstuk zijn per bestemming regels opgenomen voor het toegestane gebruik en de toegestane bebouwing van de gronden. In paragraaf 5\.3\.2 wordt nader ingegaan op de bestemmingen die voorkomen binnen het plangebied.

* Hoofdstuk 3 bevat de algemene regels. Het betreft regels die voor het hele plangebied of voor verschillende bestemmingen van toepassing zijn. In dit hoofdstuk zijn de anti\-dubbeltelregel, algemene bouw\- en gebruiksregels, algemene afwijkingsregels, algemene aanduidingsregels en overige regels voor parkeren opgenomen.

* Hoofdstuk 4 bevat twee artikelen. In het eerste artikel is het overgangsrecht opgenomen, zoals dat ingevolge het Besluit ruimtelijke ordening is voorgeschreven. Het tweede artikel bevat de slotregel. In de slotregel is aangegeven hoe de regels kunnen worden aangehaald.

##### 5\.3\.1 Inleidende regels

Dit hoofdstuk bevat 2 artikelen.

Artikel 1 Begrippen

In het artikel 'Begrippen' wordt een aantal in de planregels voorkomende begrippen nader omschreven. Door de omschrijving wordt de interpretatie van deze begrippen beperkt, waarmee de duidelijkheid van het plan en daarmee de rechtszekerheid wordt vergroot.

Artikel 2 Wijze van meten

In het artikel 'Wijze van meten' wordt aangegeven hoe de in het plan voorgeschreven maatvoeringen dienen te worden bepaald.

##### 5\.3\.2 Bestemmingsregels

Dit hoofdstuk bevat de regels waarin de materiÃ«le inhoud van de op de verbeelding gegeven bestemmingen zijn opgenomen. Bij de opzet van de artikelen is, zoals de Standaard Vergelijkbare Bestemmingsplannen (SVBP 2012\) bepaalt, een vaste indeling aangehouden. Voor de volgorde van de bestemmingen leidt dit ertoe dat eerst de bestemmingsomschrijvingen worden benoemd en hierna de bouwregels en in voorkomende geval nadere eisen, afwijken van de bouwregels, specifieke gebruiksregels, afwijken van de gebruiksregels en omgevingsvergunning voor het uitvoeren van een werk, geen bouwwerk zijnde, of van werkzaamheden.

Artikel 3 Wonen

De op de kaart voor 'Wonen' aangeduide gronden zijn, met inachtneming van de nadere aanduidingen, bestemd voor gebouwen en andere voorzieningen ten behoeve van de huisvesting van personen.

Binnen deze bestemming zijn de volgende bouwwerken toegestaan: hoofdgebouwen met bijbehorende bouwwerken. Op de verbeelding is onder meer de toegestane hoogte van het hoofdgebouw vastgelegd. Met betrekking tot de situering van het hoofdgebouw is op de verbeelding een bouwvlak ingetekend, waarin het hoofdgebouw gesitueerd dient te worden. In het hoofdgebouw is het toegestaan om onder voorwaarden kleinschalige beroepen en bedrijven aan huis uit te oefenen. De voorwaarden hebben als doel om de kleinschaligheid van deze activiteiten te waarborgen en om te voorkomen dat dergelijke activiteiten het woon\- en leefklimaat aantasten. Onder andere betekent dit, dat verkeer aantrekkende functies worden tegengegaan en dat op het eigen terrein voldoende parkeergelegenheid moet zijn.

Bijbehorende bouwwerken zijn uitsluitend en onder voorwaarden op het achtererf toegestaan, met dien verstande dat aan de noordwestzijde ook een aanbouw is toegestaan voor het hoofdgebouw, zoals deze met een bouwaanduiding is opgenomen op de verbeelding. Het achtererf is het erf dat is gelegen op minstens 1 meter achter de voorgevellijn. De oppervlakte aan bijbehorende bouwwerken niet groter zijn dan 50% van het bouwperceel met een maximum van 120 mÂ². De maximale goot\- en nokhoogte van bijbehorende bouwwerken bedraagt respectievelijk 3 en 6 meter.

Artikel 4 Waterstaat \- Waterkering

De bescherming van de in het plangebied gelegen waterkering is binnen de dubbelbestemming 'Waterstaat â Waterkering' geregeld. Met de hierin opgenomen regels wordt het bouwen en het uitvoeren van andere werkzaamheden ten behoeve van een onderliggende bestemming getoetst aan randvoorwaarden die door de waterbeheerders worden gesteld. Dit komt erop neer dat schade aan de waterkering en een belemmering van het onderhoud aan de waterkering dient te worden voorkomen. EÃ©n en ander betekent dat pas gebruik gemaakt kan worden van de bouwmogelijkheden van de onderliggende bestemming als duidelijk is dat de belangen van de waterkering daarmee niet worden geschaad. In dat verband wordt advies gevraagd bij de beheerder van de waterkering.

##### 5\.3\.3 Algemene regels

Dit hoofdstuk bevat meerdere artikelen die op de bestemmingen uit hoofdstuk 2 van toepassing zijn.

Artikel 5 Anti\-dubbeltelregel

Het artikel 'Anti\-dubbeltelregel' bevat een regeling waarmee wordt voorkomen dat met het wijzigingsplan strijdige situaties ontstaan of worden vergroot.

Artikel 6 Algemene bouwregels

In het artikel 'Algemene bouwregels' is een aantal aanvullende bouwregels opgenomen die voor alle bestemmingen kunnen gelden. Bijvoorbeeld extra bouwmogelijkheden voor ondergeschikte bouwdelen zoals balkons en ondergronds bouwen.

Artikel 7 Algemene gebruiksregels

In het artikel 'Algemene gebruiksregels' is een algemeen verbod opgenomen voor gebruik in strijd met de bestemmingen.

Artikel 8 Algemene aanduidingsregels

Binnen deze bestemming komen twee aanduidingsregels voor.

*Veiligheidszone â Leiding*In verband met externe veiligheid is ter plaatse van de gasleiding langs het spoor de gebiedsaanduiding âVeiligheidszone \- leidingâ opgenomen. Binnen deze zone is de vestiging van nieuwe functies of objecten voor âzeer kwetsbare groepenâ niet toegestaan.

*Vrijwaringszone \- vaarweg*Gronden met de aanduiding 'Vrijwaringszone \- vaarweg' zijn gelegen binnen de vrijwaringszone van de provinciale vaarweg. Nieuwe bouwwerken of opgaande beplanting zijn uitsluitend toegestaan als deze geen verstoring veroorzaken van de zichtlijnen voor de scheepvaart en de bedienings\- en begeleidingsobjecten.

Artikel 9 Algemene afwijkingsregels

Het artikel 'Algemene afwijkingsregels' is gebaseerd op artikel 2\.1, lid 1 onder a, b of c van de Wet algemene bepalingen omgevingsrecht (Wabo) en heeft onder meer tot doel enige flexibiliteit in de regels aan te brengen. Met een door het bevoegd gezag te verlenen afwijking kunnen onder meer geringe wijzigingen in de maatvoeringen voor bouwwerken, zoals genoemd in hoofdstuk 2 van de regels, worden aangebracht en (openbare) nutsvoorzieningen worden gerealiseerd.

*Maten en bouwgrenzen*In dit artikel wordt het mogelijk gemaakt om af te wijken van de regel dat bouwgrenzen niet mogen worden overschreden (voor zover deze afwijkingen niet onder de regel 'algemene bouwregels' valt te scharen). Om deze afwijking mogelijk te maken kan het bevoegd gezag een omgevingsvergunning verlenen. Ook biedt dit artikel de mogelijkheid om via een omgevingsvergunning af te wijken van de voorgeschreven maten en percentages.

Artikel 10 Overige regels

In dit artikel zijn de parkeerregels opgenomen. Deze komen er op neer dat het parkeerbeleid van de gemeente dient te worden toegepast bij nieuwe bouwplannen en functiewijzigingen.

##### 5\.3\.4 Overgangs\- en slotregels

Het laatste hoofdstuk van de planregels bevat twee artikelen.

Artikel 11 Overgangsrecht

Het artikel 'Overgangsrecht' heeft ten doel de rechtstoestand te begeleiden van situaties die afwijken van de regels van het wijzigingsplan. Lid 1 van dit artikel geeft regels voor bouwwerken die op het tijdstip van de inwerkingtreding van het plan gebouwd zijn of gebouwd kunnen worden, en die afwijken van de bebouwingsregels van het plan. Lid 2 van dit artikel regelt het gebruik van onbebouwde gronden en bouwwerken in het plan, voor zover dit gebruik op het tijdstip van de inwerkingtreding van het plan, afwijkt van de in het plan gegeven bestemming.

Artikel 12 Slotregel

Het artikel 'Slotregel' bevat de titel waaronder het wijzigingsplan kan worden geciteerd. Dit artikel wordt dan ook wel het citeerartikel genoemd.

#### 5\.4 Handhaving wijzigingsplan

Het ontwikkelen van beleid en de vertaling daarvan in een wijzigingsplan heeft alleen zin, indien na de vaststelling van het wijzigingsplan handhaving plaatsvindt. Daarom is het belangrijk om reeds ten tijde van het opstellen van een wijzigingsplan aandacht te besteden aan de handhaafbaarheid van de voorgeschreven regels.

Vier factoren zijn van wezenlijk belang voor een goed handhavingsbeleid:

*Voldoende kenbaarheid van het plan*

Een goed handhavingsbeleid begint bij de kenbaarheid van het wijzigingsplan bij degenen die het moeten naleven. De wet bevat enkele waarborgen ten aanzien van de te volgen procedure: deze heeft in de wijzigingsplanprocedure een aantal inspraakmomenten ingebouwd.

*Voldoende maatschappelijk draagvlak voor beleid en regeling in het plan*

De inhoud van het plan kan slechts gehandhaafd worden indien het beleid en de regeling vanuit een oogpunt van algemeen belang aanvaardbaar is. De belangen van omwonenden worden hierbij vooraf gewogen in het kader van de inspraak.

*Realistische en inzichtelijke regeling*

Een juridische regeling dient realistisch en inzichtelijk te zijn; dat wil zeggen niet onnodig beperkend of inflexibel. Bovendien moeten de bepalingen goed controleerbaar zijn. De regels moeten derhalve niet meer regelen dan noodzakelijk is.

*Actief handhavingsbeleid*

Het sluitstuk van een goed handhavingsbeleid is voldoende controle van de feitelijke situatie in het plangebied. Daarnaast moeten adequate maatregelen worden getroffen indien de regels worden overtreden. Indien dit wordt nagelaten, ontstaat een grote mate van rechtsonzekerheid.

**Conclusie**Het wijzigingsplan is zodanig opgesteld met toelichting, regels en verbeelding dat handhaving op naleving hiervan goed mogelijk is.

### Hoofdstuk 6 Uitvoerbaarheid en resultaten overleg

#### 6\.1 Economische uitvoerbaarheid

De gemeente en initiatiefnemer/exploitant hebben over de economische uitvoerbaarheid van het plan overleg gehad. De woningbouwontwikkeling zal in overeenstemming zijn met provinciale, regionale en gemeentelijke uitgangspunten. De afspraken zijn vastgelegd in een tussen de gemeente en initiatiefnemer/ exploitant gesloten exploitatieovereenkomst, waarin tevens planschade is geregeld en een bijdrage in de ambtelijke kosten is opgenomen. Hiermee is het kostenverhaal voor de ontwikkeling verzekerd en is het niet noodzakelijk om een exploitatieplan vast te stellen. Er zijn ook geen overige redenen als bedoeld in artikel 6\.12 Wro, om een exploitatieplan vast te stellen.

#### 6\.2 Resultaten overleg ex artikel 3\.1\.1 Bro

In het kader van het overleg ingevolge artikel 3\.1\.1 van het Besluit ruimtelijke ordening is het ontwerp wijzigingsplan toegezonden aan een aantal overleg\- en/of instanties.

#### 6\.3 Communicatie

De initiatiefnemers hebben het planinitiatief besproken met de bewoners/eigenaren van de Dammekant 17, 21, 10 en 12, alsmede de bewoners van de aan de overzijde van de Rijn gelegen woonboot aan de Buitenkerk 54a. Tijdens de gesprekken hebben zij allemaal kennis kunnen nemen van de schetsplannen voor de nieuw te bouwen woning. Geen van de betrokkenen hebben bezwaren geuit, integendeel zij zijn juist blij met het opwaarderen van deze locatie.

#### 6\.4 Maatschappelijke uitvoerbaarheid

Voor onderhavig ontwerp wijzigingsplan is de uniforme voorbereidingsprocedure gevolgd als bedoeld in artikel 3\.9a van de Wet ruimtelijke ordening en Afdeling 3\.4 van de Algemene wet bestuursrecht. Het ontwerp wijzigingsplan met bijbehorende stukken heeft daartoe vanaf 11 november 2021 zes weken ter inzage gelegen. Gedurende de termijn van terinzagelegging zijn geen mondelinge en/of schriftelijke zienswijzen ingediend.