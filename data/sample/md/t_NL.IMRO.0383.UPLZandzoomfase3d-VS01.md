ï»¿xml version\="1\.0" encoding\="UTF\-8"?

Limmer Linten fase 3d Visweg â Pagenlaan

Limmer Linten fase 3d Visweg â Pagenlaan

==========================================

Toelichting

-----------

| Type plan: | uitwerkingsplan |

| --- | --- |

| Naam van het plan: | Limmer Linten fase 3d Visweg â Pagenlaan |

| Status: | vastgesteld |

| Plan identificatie: | NL.IMRO.0383\.UPLZandzoomfase3d\-VS01 |

* Toelichting

* Bijlagen bij toelichting

* Regels

* Bijlagen bij de regels

* Vaststellingsbesluit

#### Toelichting

##### 1 Inleiding

###### 1\.1 Aanleiding

In het gebied tussen Limmen en Heiloo wordt een nieuw woongebied ontwikkeld met 2\.000 \- 2\.400 woningen met bijbehorende voorzieningen. Op het grondgebied van de gemeente Castricum gaat het om 500 \- 600 woningen die tezamen het woongebied Limmen\-Zandzoom vormen. Dit woongebied wordt aan de noord\- en westzijde van Limmen gerealiseerd.

De ontwikkeling van Limmen\-Zandzoom tot een woongebied is juridisch\-planologisch verankerd in het bestemmingsplan 'Limmen \- Zandzoom'. Dit bestemmingsplan bevat voor de te ontwikkelen gebieden globale uit te werken bestemmingen, die voorzien in de ontwikkeling van onder meer woningen, een supermarkt en maatschappelijke voorzieningen.

Voor het gebied Limmen\-Zandzoom zijn reeds verschillende uitwerkingsplannen vastgesteld of in procedure. Voorliggend uitwerkingsplan wordt opgesteld om woningbouw in het gebied ten zuiden van de Visweg en ten oosten van de Hogeweg mogelijk te maken.

Het uitwerkingsplan is een juridisch instrument en bestaat uit een toelichting, regels en een verbeelding. De regels en verbeelding leggen de bouw\- en gebruiksmogelijkheden van de gronden en opstallen vast en zijn juridisch bindend voor burger en overheid. Het voorliggend uitwerkingsplan is een op ontwikkeling gericht uitwerkingsplan. Doel van het plan is een bouwtitel voor de realisatie en het geven van richtlijnen voor het gebruik.

De beleidskaders, zoals beschreven in het geldende bestemmingsplan 'Limmen \- Zandzoom', zijn op voorliggend uitwerkingsplan van toepassing. De voorgenomen ontwikkeling past binnen de gestelde kaders van het Rijk, de provincie en de gemeente.

###### 1\.2 Ligging plangebied

Voorliggend uitwerkingsplan heeft betrekking op een nieuw woongebied centraal in het gebied Limmen\-Zandzoom. Globaal gezien wordt het plangebied begrensd door de Visweg in het noorden, de woning aan de Visweg 77 in het oosten, de Pagenlaan in het zuiden en de tuin bij de woning aan de Pagenlaan 2 in het westen. De planlocatie is kadastraal bekend onder gemeente Limmen, sectie C, percelen 4648, 4649, 4664 en 4665 (oppervlakte 0,53 ha). De volgende afbeeldingen tonen de ligging (in oranje) van het plangebied in Limmen\-Zandzoom en de begrenzing van het plangebied.

![](i_NL.IMRO.0383.UPLZandzoomfase3d-VS01_afbeelding29.jpg)      *Ligging plangebied in Limmen\-Zandzoom***![](i_NL.IMRO.0383.UPLZandzoomfase3d-VS01_afbeelding30.jpg)***Begrenzing plangebied*

###### 1\.3 Geldend bestemmingsplan

Voor gronden in het plangebied geldt het bestemmingsplan 'Limmen \- Zandzoom'. Dit bestemmingsplan is op 3 februari 2011 door de raad van de gemeente Castricum vastgesteld. Op 8 juni 2017 is de partiÃ«le herziening 'Limmen \- Zandzoom' vastgesteld. De volgende afbeelding toont een fragment van de verbeelding van het geldende bestemmingsplan.

**![](i_NL.IMRO.0383.UPLZandzoomfase3d-VS01_afbeelding31.jpg)***Fragment verbeelding bestemmingsplan 'Limmen \- Zandzoom'* *(plangebied is rood omkaderd)*

Het plangebied heeft in het geldende bestemmingsplan de bestemming 'Woongebied \- Uit te werken'. Gronden met deze bestemming zijn bestemd voor:* woningen;

* aan huis verbonden beroeps\- en bedrijfsactiviteiten;

* mantelzorg in een afhankelijke woonruimte;

* ontsluitingswegen;

* tuinen en erven;

* bijbehorende voorzieningen.

De gronden in het oosten van het plangebied zijn voorzien van de aanduiding 'ontsluiting'. Deze gronden zijn aangewezen voor een ontsluiting in de vorm van een weg voor gemotoriseerd verkeer tussen de Visweg en de Pagenlaan. Het voorliggende uitwerkingsplan voorziet hierin.

Om de bestemming 'Woongebied \- Uit te werken' uit te kunnen werken moeten de uitwerkingsregels uit artikel 19 lid 2 van het geldende bestemmingsplan in acht worden genomen.

###### 1\.4 Opzet van de toelichting

Na dit inleidende hoofdstuk wordt in hoofdstuk 2 de uitwerking van het plan toegelicht en geplaatst in de ruimtelijke context. In hoofdstuk 3 wordt het project inhoudelijk op haalbaarheid getoetst aan de hand van de milieu\- en omgevingsaspecten. In hoofdstuk 4 wordt vervolgens een juridische planbeschrijving gegeven. De economische en maatschappelijke uitvoerbaarheid komt in hoofdstuk 5 aan de orde.

##### 2 Planbeschrijving

###### 2\.1 Context

Op 16 december 2005 hebben de gemeenten Castricum en Heiloo en de provincie Noord\-Holland de bestuursovereenkomst 'Wonen in het Groen en aansluiting A9' ondertekend. In deze overeenkomst zijn afspraken gemaakt over woningbouw, een nieuwe aansluiting op de A9 en de ontwikkeling van natuur en recreatie in het gebied Zandzoom, op de strandwal van Heiloo en Limmen. In Zandzoom investeren de gemeenten Castricum en Heiloo samen met de provincie Noord\-Holland in wonen, groen en bereikbaarheid. Doel is het maken van een bijzonder woonlandschap op de vroegere strandwal. Voor de gemeente Castricum is de opgave om maximaal 600 woningen te realiseren.

Naar aanleiding van de bestuursovereenkomst is in 2005 het beeldkwaliteitplan 'Wonen in het groen Heiloo/Limmen' opgesteld en in 2007 het structuurplan 'Limmen\-Zandzoom'. Deze documenten bevatten randvoorwaarden voor de verkaveling van het gebied Limmen\-Zandzoom. Belangrijkste uitgangspunten hierbij zijn dat de woningen en de inrichting van de buitenruimte ondergeschikt moeten zijn aan het landschap, dat 'groen' dominant moet zijn ten opzichte van 'rood' en dat het bestaande landschap zoveel mogelijk intact moet worden gelaten en waar mogelijk moet worden versterkt.

Op basis van het beeldkwaliteitplan en het structuurplan is in 2013 de gebiedsvisie Zandzoom Limmen 'Dorps wonen aan Limmense Linten' opgesteld. Deze gebiedsvisie slaat een brug tussen de 'sturende plannen' (intentieverklaring, beeldkwaliteitplan, structuurplan) en de concrete invulling van de deelgebieden. In de volgende paragraaf wordt nader ingegaan op de gebiedsvisie.

Op 12 maart 2014 zijn de provincie en de gemeenten de 'Overeenkomst Nieuwe Strandwal' aangegaan waarin nieuwe afspraken over het programma zijn vastgelegd. Het project gaat sindsdien verder onder de naam 'Programma De Nieuwe Strandwal'.

###### 2\.2 Beleid

####### 2\.2\.1 Ladder voor duurzame verstedelijking

In het Besluit ruimtelijke ordening (Bro) is de verplichting opgenomen om in het geval van een nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking' die per 1 juli 2017 geldt.

De 'stappen van de ladder' worden in artikel 3\.1\.6, leden 2 \- 4 Bro als volgt omschreven:* De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

* Indien in een bestemmingsplan als bedoeld in het tweede lid toepassing is gegeven aan artikel 3\.6, eerste lid, onder a of b, van de wet kan bij dat bestemmingsplan worden bepaald dat de beschrijving van de behoefte aan een nieuwe stedelijke ontwikkeling en een motivering als bedoeld in het tweede lid eerst wordt opgenomen in de toelichting bij het wijzigings\- of het uitwerkingsplan als bedoeld in dat artikel.

* Een onderzoek naar de behoefte als bedoeld in het tweede lid, heeft, in het geval dat een bestemmingsplan als bedoeld in het tweede lid, ziet op de vestiging van een dienst als bedoeld in artikel 1 van de Dienstenwet en dit onderzoek betrekking heeft op de economische behoefte, de marktvraag of de beoordeling van de mogelijke of actuele economische gevolgen van die vestiging, slechts tot doel na te gaan of de vestiging van een dienst in overeenstemming is met een goede ruimtelijke ordening.

**Planspecifiek**Conform artikel 1\.1\.1, eerste lid onder i van het Bro wordt onder een stedelijke ontwikkeling verstaan: een 'ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.' Uit jurisprudentie van de Afdeling bestuursrechtspraak van de Raad van State blijkt dat de ondergrens van wat als nieuwe stedelijke ontwikkeling moet worden gezien, ligt tussen de 9 en 14 nieuwe woningen, afhankelijk van de omgeving waarin de ontwikkeling plaatsvindt. Het plan, dat bestaat uit acht woningen, wordt daarom niet als een stedelijke ontwikkeling aangemerkt. Desondanks wordt plan navolgend getoetst aan de ladder voor duurzame verstedelijking.

Omdat het plangebied is aangewezen als te ontwikkelen woongebied en dit ook als zodanig is vastgelegd in het geldende bestemmingsplan, is het aan te merken als bestaand stedelijk gebied.

Om te voldoen aan de ladder (lid 2\) moet het plan aantoonbaar in een kwantitatieve en idealiter ook in een kwalitatieve behoefte voorzien. In dit kader wordt in toelichting paragraaf 2\.2\.5 en toelichting paragraaf 2\.2\.6 nader ingegaan op het regionaal beleid met betrekking tot woningbouw. Uit deze paragrafen en uit het gemeentelijk woonbeleid (zie toelichting paragraaf 2\.2\.7) blijkt dat er zowel regionaal als lokaal behoefte is aan nieuwe woningen in Limmen.

####### 2\.2\.2 Provinciale Ruimtelijke Verordening

Op 21 juni 2010 is de Provinciale Ruimtelijke Verordening vastgesteld door Provinciale Staten van Noord\-Holland. Na deze vaststelling zijn er verschillende wijzigingen van de verordening vastgesteld. De laatste wijziging is op 3 september 2019 vastgesteld.

De Provinciale Ruimtelijke Verordening stelt regels en voorwaarden waaraan de inhoud van onder andere (gemeentelijke) bestemmingsplannen moet voldoen. Er zijn regels voor het gehele provinciale grondgebied, voor het landelijk gebied, voor de groene ruimte, voor de blauwe ruimte en ten aanzien van energie.

Artikel 5a van de Provinciale Ruimtelijke Verordening stelt dat een bestemmingsplan uitsluitend kan voorzien in een nieuwe stedelijke ontwikkeling als deze ontwikkeling in overeenstemming is met de binnen de regio gemaakte schriftelijke afspraken. In navolgende paragrafen wordt nader ingegaan op het (regionaal) woningbouwbeleid. Uit deze paragrafen blijkt dat de voorgenomen ontwikkeling in overeenstemming is met dit beleid.

####### 2\.2\.3 Provinciale Woonvisie 2010\-2020

Op 25 mei 2010 is de Provinciale Woonvisie 2010\-2020 'Goed Wonen in Noord\-Holland' vastgesteld door Provinciale Staten van Noord\-Holland. De woonvisie is een verdere uitwerking van de structuurvisie, waarin de kwaliteit van wonen centraal staat.

De doelstelling voor 2020 is dat de inwoners van Noord\-Holland beschikken over voldoende woningen met een passende kwaliteit en in een aantrekkelijk woonmilieu. Om hiertoe te komen zijn de volgende drie speerpunten benoemd:1. betere afstemming tussen vraag en aanbod voor alle consumenten en vooral voor doelgroepen die minder kansen hebben op het vinden van een geschikte woning;

2. betere afstemming van voorzieningen in de woonomgeving op de vraag van bewoners;

3. verbetering van de duurzaamheid van het woningaanbod en de woonomgeving.

De provincie zet zich hierbij vooral in op de rol van procesleider, aanjager en expert. Vanuit deze rol stuurt de provincie aan op het maken van bestuurlijke afspraken in de Regionale Actie Programma's. In deze actieprogramma's worden de speerpunten en opgaven uit de woonvisie nader uitgewerkt.

Het plangebied valt binnen het Regionaal Actie Programma voor de Regio Alkmaar. In toelichting paragraaf 2\.2\.6 wordt op dit actieprogramma verder ingegaan.

####### 2\.2\.4 Monitor woningbouw 2018

Op 26 oktober 2018 is de Monitor Woningbouw 2018 vastgesteld door Gedeputeerde Staten van Noord\-Holland. Het belangrijkste doel van de monitor is het inzichtelijk maken van de voortgang bij het bereiken van woningbouwdoelstellingen, nu en in de toekomst. De basis van de monitor wordt gevormd door de doelstellingen, uitkomsten en afspraken in de regionale actieprogramma's.

Op basis van de provinciale prognose 2017 bedraagt de uitbreidingsbehoefte voor Noord\-Holland Noord, Noord\-Holland Zuid en Almere\-Lelystad in de periode 2017\-2040 254\.000 woningen. Op korte termijn (tot 2020\) is in alle regioâs voldoende capaciteit aanwezig, ook in de regio Alkmaar. Voor de periode 2020\-2030 is het echter van belang dat in alle regioâs, afgezien van de Kop van Noord\-Holland, (een gedeelte van de) zachte plannen hard worden.

####### 2\.2\.5 Regionale Woonvisie Regio Alkmaar

De regio Alkmaar heeft zijn beleid op het gebied van wonen vastgelegd in de regionale woonvisie. De gemeente Castricum maakt, samen met de gemeenten Alkmaar, Bergen, Heiloo, Uitgeest, Heerhugowaard, en Langedijk deel uit van de regio Alkmaar. Op 4 juli 2013 heeft de raad van de gemeente Castricum ingestemd met de Regionale Woonvisie Regio Alkmaar.

In de regionale woonvisie wordt ingegaan op de woonsituatie nu en in de toekomst op het gebied van woonlasten, woonruimte en de verdeling van de woonruimte, duurzaamheid en de relatie tussen wonen, zorg en welzijn.

De regio Alkmaar wil een aantrekkelijke regio zijn waar de huidige en toekomstige inwoners graag willen blijven wonen en een gewenste wooncarriÃ¨re kunnen maken. De veranderende huishoudensamenstelling (vergrijzing, combinatie wonen met zorg, alleenstaande ouders na echtscheiding), betaalbaarheid en toevoegen van het juiste aanbod vormen de opgaven. Omdat het, anders dan voorheen, moeilijker is om oplossingen in de nieuwbouw te realiseren moet juist nu de focus op het waarborgen van de totale voorraad in de regio worden gelegd zowel huur als koop, zodat deze voor een ieder bereikbaar blijft of wordt. Daarnaast is het de uitdaging om te zorgen dat de aantallen nieuwbouw gerealiseerd worden met aandacht voor het betaalbare segment.

Voor de regio Alkmaar is de 'Doelgroep van beleid' de categorie inkomens tot â¬ 48\.000 (grens soc. koop) met daarbinnen nadruk op de categorie â¬ 38\.500 (grens sociale huur/huurtoeslaggrens).  Bij nieuwbouw zal in ieder geval minimaal 30% sociale woningbouw (huurtoeslaggrens â¬ 681,02 (prijspeil 2013\) een koopwoningen bereikbaar voor inkomens tot â¬ 48\.000\) gerealiseerd moeten worden. In het plangebied zal geen sociale woningbouw worden gerealiseerd. Elders binnen het project Limmen\-Zandzoom zal daarom extra sociale woningbouw worden gerealiseerd om de doelstelling van 30% sociale woningbouw binnen het totale project te realiseren.

Om de visie waar te kunnen maken worden in de regionale woonvisie acties weergegeven waar de komende jaren aan gewerkt wordt. Om realisatie van de in het Regionaal Actie Programma opgenomen afspraken te stimuleren heeft de provincie een woonfonds. Om in aanmerking te komen voor een bijdrage uit het provinciale woonfonds kunnen regioâs concrete projectvoorstellen indienen. Bij de uitvoering van de acties zal onderzocht worden voor welke een beroep gedaan zal worden op het woonfonds.

####### 2\.2\.6 Regionaal Actie Programma Regio Alkmaar en Woningbouwafspraken en programmering regio Alkmaar

De provincie Noord\-Holland en alle gemeenten in Noord\-Holland hebben met elkaar regionale actieprogramma's wonen opgesteld. Hiermee geven zij uitvoering aan de Provinciale Woonvisie 2010\-2020\. In de regionale actieprogramma's wonen staan per regio afspraken over het aantal te bouwen woningen en de kwaliteit ervan. Deze afspraken worden nader kwalitatief uitgewerkt in de Regionale Woonvisie (zie toelichting paragraaf 2\.2\.5).

Regionale Actie Programma Regio Alkmaar   Op het plangebied van voorliggend uitwerkingsplan is het Regionale Actie Programma (RAP) Regio Alkmaar 2016\-2020 van toepassing.

*Kwantiteit*De regio Alkmaar heeft in zijn totaliteit tot 2020 ongeveer 13\.000\-14\.000 woningen in de planning zitten. Om de, door de provincie geprognosticeerde, regionale huishoudensontwikkeling te faciliteren moeten er tot 2020 echter 14\.260 woningen in de planning worden opgenomen. In de regio Alkmaar is dus geen sprake van een overplanning, maar zelfs van een klein tekort. Dit vult de regio vooralsnog niet in, omdat het aantal geprognosticeerde onttrekkingen niet op voorhand overal haalbaar wordt geacht.

*Kwaliteit*Wat betreft de kwaliteit van de woningen wordt het volgende gesteld:* de behoefte aan levensloopbestendige woningen (of nultredenwoningen) bedraagt tot 2000 circa 6\.600 woningen, zowel in nieuwbouw als in de bestaande voorraad;

* binnen de regio worden afspraken gemaakt met woningcorporaties om te voorzien in de behoefte aan sociale huurwoningen;

* de behoefte aan middeldure huur is en wordt groter dan voorheen. Het aanbod in de middeldure huur wil de regio vergroten.

Volgens het RAP mogen in het gebied Limmen\-Zandzoom maximaal 600 woningen worden gebouwd. De uitwerkingsregels van het geldende bestemmingsplan 'Limmen \- Zandzoom' stellen dat het totale aantal nieuw te bouwen woningen binnen het bestemmingsplangebied niet meer dan 565 mag bedragen. Aangezien het uitwerkingsplan voldoet aan de gestelde uitwerkingsregels worden met voorliggend plan de maximale aantallen uit het RAP niet overschreden.

Woningbouwafspraken en programmering regio Alkmaar  In de notitie 'Woningbouwafspraken en programmering regio Alkmaar' d.d. 7 februari 2019 hebben de gemeente in de regio Alkmaar een actueel inzicht in de woningmarkt en daarop gebaseerde woningbouwafspraken en \-programmering opgenomen. Deze notitie vormt een actualisatie concretisering van de woningbouwafspraken zoals die onder andere in het RAP zijn vastgelegd. Hieruit volgt voor de gemeente Castricum in de periode 2018\-2023 een woningbouwopgave van 750\-1\.000 woningen. In de perioden 2023\-2028 en 2028\-2030 bedraagt de woningopgave respectievelijk 300\-550 en 150\-250 woningen.

Het bouwprogramma (harde plannen) van Castricum voorziet in circa 120 woningen per jaar tot 2021 en in circa 55 woningen op de middellange termijn. Het bouwprogramma blijft achter op de behoefte, voor zowel de korte als de lange termijn. Op de korte termijn is er in de koopsector vraag naar rijwoningen en vrijstaande woningen.

####### 2\.2\.7 Lokale woonvisie Gemeente Castricum 2014\-2030

Op 4 september 2014 is de Lokale Woonvisie Gemeente Castricum 2014\-2030 'Wonen in de Heerlykhyd tussen Zee en Meer' vastgesteld door de raad van de gemeente Castricum. In de lokale woonvisie schetst de gemeente haar visie op het wonen in de gemeente Castricum.

De speerpunten in de lokale woonvisie 2014\-2030 zijn: * Streven naar een kwalitatief gedifferentieerd woningaanbod, dat aansluit op de vraag van onze huidige en toekomstige inwoners. Een gedifferentieerd woningaanbod biedt de mogelijkheid om een gewenste wooncarriÃ¨re te maken binnen de gemeente (doorstroming) en draagt bij aan een evenwichtige bevolkingsopbouw.

* Ter bevordering van een evenwichtige bevolkingsopbouw besteden we in ons programma wonen met name aandacht aan bouwen voor jongeren, starters en senioren.

* Voor senioren is het van belang dat de woning levensloopgeschikt is en zij daar kunnen blijven wonen ook als ze zorg behoeven.

* Stabiel houden van het aantal inwoners, zodat ook in de toekomst voldoende draagvlak blijft voor het huidige voorzieningenniveau.

* Om het aantal inwoners stabiel te houden is het, als gevolg van de huishoudensverdunning, noodzakelijk om de woningvoorraad uit te breiden.

* Realiseren van de nieuwbouw hoofdzakelijk binnen de bestaande bebouwing van de woonkernen om de groene en landelijke omgeving tussen de woonkernen te behouden.

Voorgaande uitgangspunten resulteren in drie beleidsopgaven, namelijk; * een nieuwbouwprogramma met toekomstwaarde;

* een sluitend netwerk van wonen, zorg en welzijn;

* aantrekkelijk houden van de bestaande woningvoorraad en wijken.

Het streven van de gemeente Castricum is om het inwonertal (ongeveer 35\.000 mensen) stabiel te houden en te komen tot een evenwichtige leeftijdsopbouw van de bevolking. In de periode 2006 tot 2020 wil de gemeente daarvoor 1\.400 woningen realiseren en tenminste 450 woningen vanaf 2021\. De gemeente zet sterk in op woningbouw binnen de huidige bebouwingsgrenzen van de kernen. Daarnaast wordt de locatie Limmen\-Zandzoom genoemd als een locatie die in ontwikkeling wordt gebracht. Uitgangspunt hierbij is dat met het project Limmen\-Zandzoom ook in de bovenregionale behoefte wordt voorzien.

Wat betreft de woningbouwcategorieÃ«n wordt in de lokale woonvisie aangegeven dat minimaal 25% van de woningen in de sociale sector gerealiseerd moet worden. In het plangebied zelf zal geen sociale woningbouw worden gerealiseerd. Elders binnen het project Limmen\-Zandzoom zal daarom extra sociale woningbouw worden gerealiseerd om de doelstelling van minimaal 25% sociale woningbouw binnen het totale project te realiseren. In totaal zal er zelfs meer sociale woningbouw gerealiseerd worden in Limmen\-Zandzoom, namelijk 30%, zoals is opgenomen in de partiÃ«le herziening van het bestemmingsplan Limmen \- Zandzoom.

####### 2\.2\.8 Welstandsnota

Op 19 september 2013 heeft de raad van de gemeente Castricum is de Welstandsnota 2013 vastgesteld. De welstandsnota heeft tot doel een effectief, controleerbaar en helder welstandstoezicht in te richten. In de welstandsnota formuleert de gemeente voor haar grondgebied haar beleid voor de ruimtelijke kwaliteit. Het geeft toetsingscriteria voor alle bouwplannen waarvoor een omgevingsvergunning noodzakelijk is.

Toetsing aan de welstandsnota vindt plaats aan de hand van gebiedscriteria. In dit kader worden de volgende gebieden onderscheiden:* welstandsvrije gebieden;

* luwe welstandsgebieden;

* reguliere welstandsgebieden;

* bijzondere welstandsgebieden.

De volgende afbeelding toont een fragment van de niveaukaart uit de welstandsnota.

![](i_NL.IMRO.0383.UPLZandzoomfase3d-VS01_afbeelding32.jpg)*Fragment niveaukaart welstandsnota 2013*

Het plangebied ligt in een bijzonder welstandsgebied. Navolgend worden de gebiedscriteria voor dit welstandsgebied gegeven.

*Bijzonder welstandsgebied:** *Ligging*

+ rooilijnen van de hoofdmassaâs volgen de weg en verspringen enigszins ten opzichte van elkaar, bij rijen is de rooilijn in samenhang;

+ gebouwen situeren op de belangrijkste openbare ruimte en zo nodig meerdere voorgevels geven;

+ bijgebouwen staan bij voorkeur uit het zicht en in ieder geval achter de voorgevelrooilijn.

* *Massa*

+ de bouwmassa en gevelopbouw zijn evenwichtig, in balans met het dorpse karakter van het gebied en afgestemd op de oorspronkelijke bebouwingskenmerken (hoofdvorm en nokrichting);

+ gebouwen zijn individueel en afwisselend en hebben een eenvoudige tot gedifferentieerde opbouw met een eenvoudige rechthoekige plattegrond;

+ een woning binnen een rij is deel van het geheel;

+ gebouwen hebben bij voorkeur een onderbouw van Ã©Ã©n laag met een kap;

+ de entree ligt bij voorkeur aan de belangrijkste openbare ruimte;

+ uitbreidingen vormgeven als toegevoegd ondergeschikt element of opnemen in de hoofdmassa;

+ gebouwen met bijzondere functies mogen afhankelijk van hun positie in het gebied afwijken van gebruikelijke massa, opbouw en vorm.

* *Architectonische uitwerking*

+ de architectonische uitwerking en detaillering zijn zorgvuldig, gevarieerd en evenwichtig en volgen het beeld van de dorpse bebouwing;

+ begane grondlaag afstemmen op geleding, ritmiek en stijl van de hele gevel;

+ elementen in de gevel zoals deuren en ramen in een logische verhouding tot elkaar en de gevel als geheel plaatsen;

+ kozijnen, dakgoten, daklijsten, windveren en dergelijke zorgvuldig detailleren;

+ ramen zijn bij voorkeur staand of (verticaal) onderverdeeld;

+ wijzigingen en toevoegingen in stijl en afwerking afstemmen op hoofdvolume.

* *Materiaal en kleur*

+ materialen en kleuren zijn terughoudend en bij voorkeur traditioneel;

+ gevels in hoofdzaak uitvoeren in baksteen of natuursteen met hier en daar stuc\- en siermetselwerkaccenten;

+ hellende daken dekken met (matte) keramische pannen en bij uitzondering met (natuurlijk) riet;

+ houtwerk schilderen in traditionele kleuren;

+ kleuren afstemmen op de omringende bebouwing.

###### 2\.3 Gebiedsvisie Zandzoom Limmen

De Gebiedsvisie Zandzoom Limmen 'Dorps wonen aan Limmense Linten' geeft richting aan de toekomstige ontwikkeling van de verschillende deelgebieden in Limmen, zonder hiervoor een ver uitgewerkt masterplan te maken. Omdat Zandzoom waarschijnlijk over een zeer lange periode van enkele decennia zal worden ontwikkeld, bevat deze gebiedsvisie een plan op hoofdlijnen, gecombineerd met een 'gereedschapskist' die spelregels bevat voor de ontwikkeling van deelgebieden.

Kwaliteiten van de Limmense LintenLimmen bestaat van oudsher uit een stelsel van linten op de strandwal, waartussen de afgelopen decennia enkele velden zijn bebouwd. De sfeer van Limmen, en zeker van Zandzoom, wordt echter bepaald door de linten. De profielen zijn smal en hebben een bochtig verloop ('slordige wegen: geen rechtstanden'). Ze worden begeleid door groen en zijn hierdoor lommerrijk en intiem/besloten. Het groen staat vooral in de particuliere tuinen en bestaat uit een grote diversiteit aan hagen, singels, bosjes en solitaire bomen. Doordat de kavels vaak ruim zijn is er veel ruimte voor dit particuliere groen. Door de smalle profielen wordt er vrijwel niet aan de weg geparkeerd. Hierdoor is de auto nauwelijks aanwezig in het wegbeeld. Vanaf de linten is er zicht op de achterliggende akkers en bollenvelden. De velden worden op een groot aantal plekken begeleid door groensingels die meestal haaks op de linten staan. Het hemelwater wordt afgevoerd via smalle greppels langs wegen of kavelgrenzen. De woningen in Limmen kennen een grote variatie in leeftijd, maat, vorm en materialisatie. Toch is er sprake van een rustig en harmonieus beeld, door het gebruik van natuurlijke materialen, een terughoudend kleurgebruik en verfijnde detailleringen.

Invulling nieuwe veldenVoor de nieuwe woonbuurten die aan en tussen de linten zullen worden gebouwd, wordt nadrukkelijk aangesloten op de kwaliteit van het bestaande. De buurten zijn klein en overzichtelijk (veelal tussen de 20 en 80 woningen) en worden zoveel mogelijk opgezet volgens de huidige kavelstructuren en sluiten hierdoor op een vanzelfsprekende manier aan op de linten. In de buurten domineert groen het wegbeeld, de auto is buiten beeld. Mensen wonen op ruime kavels in het groen. De wegen hebben, net als de linten, een informeel, dorps karakter en een vloeiend enigszins kronkelig verloop ('slordige wegen'), waardoor je altijd tegen de groene voortuinen aan kan kijken. Bestaande singels en bosjes worden ingepast. Door de ruime opzet van de kavels en de mix van typologieÃ«n in elke buurt, ontstaat een gevarieerd beeld.

Om het groene karakter van de buurten verder te versterken, worden in de buurten enkele nieuwe groene elementen opgenomen (speelveldjes, bosjes, boomgaarden e.d.). Tussen de buurten liggen smalle paadjes die de buurten en de groene plekken met elkaar verbinden. Daarnaast blijven tussen de buurten velden in agrarisch gebruik. Door deze open velden en de grote groene plekken in de buurten zelf, zal er voldoende lucht blijven in het plangebied en behoud Limmen de uitstraling van een agrarisch dorp. Elke buurt krijgt een groene rand, in de vorm van een houtsingel, aan de kant van het onbebouwde gebied dat er naast ligt.

De volgende afbeeldingen tonen een voorbeeld van de mogelijke invulling van het gebied en een toelichtende plattegrond infrastructuur en groen.

![](i_NL.IMRO.0383.UPLZandzoomfase3d-VS01_afbeelding33.jpg)*Voorbeeld mogelijke invulling (bron: Strootman Landschapsarchitecten)*  ![](i_NL.IMRO.0383.UPLZandzoomfase3d-VS01_afbeelding34.jpg)*Toelichtende plattegrond infrastructuur en groen* *(bron: Strootman Landschapsarchitecten)*

###### 2\.4 Fase 3d

De ontwikkeling van het plangebied betreft de realisatie van maximaal acht grondgebonden woningen, bestaande uit vrijstaande en halfvrijstaande woningen, met bijbehorende ontsluitingswegen en groenvoorzieningen. De volgende afbeelding toont een voorbeeldverkaveling voor de toekomstige inrichting van het plangebied.

![](i_NL.IMRO.0383.UPLZandzoomfase3d-VS01_afbeelding35.jpg)   *Voorbeeldverkaveling**plangebied*

De navolgende afbeeldingen geven 3D\-impressies van de mogelijke toekomstige inrichting van het plangebied weer. Dit zijn indicatieve schetsmatige beelden waaraan geen rechten ontleend kunnen worden.

![](i_NL.IMRO.0383.UPLZandzoomfase3d-VS01_afbeelding36.jpg)![](i_NL.IMRO.0383.UPLZandzoomfase3d-VS01_afbeelding37.jpg)

Het gebied bestaat in hoofdlijnen uit een openbaar gebied en een niet\-openbaar gebied. Het openbaar gebied is bepaald aan de hand van de visie en de gewenste maatvoering van openbare elementen als wegen en greppels. Het niet\-openbare gebied omvat de gebieden die kunnen worden verkaveld.

Het stedenbouwkundige plan is zoveel mogelijk afgestemd op de omgeving. Aan de oostzijde van het plangebied wordt een verbinding tussen de Visweg en de Pagenlaan aangelegd. In toelichting paragraaf 2\.5 wordt toegelicht waarom deze verbinding vanuit verkeerskundig oogpunt gewenst is. Aan beide zijden van de weg wordt een groenstrook aangelegd, waarbij ten westen van de weg een greppel is voorzien. Ook aan zijde van de Visweg is een groenstrook beoogd. Op de overige gronden worden vrijstaande en halfvrijstaande woningen gerealiseerd die nauw aansluiten bij de reeds aanwezige woningen aan de Visweg en de Pagenlaan. Alle woningen worden georiÃ«nteerd op de Visweg of de Pagenlaan.

###### 2\.5 Verbinding Visweg \- Pagenlaan

*Verkeersonderzoek Zandzoom*In het Verkeersonderzoek Zandzoom uit 2010 behorende bij het bestemmingsplan 'Limmen\-Zandzoom' is de toekomstige verkeersstructuur voor de Zandzoom bepaald. De meest efficiÃ«nte (verkeerskundig, ruimtelijk en financieel) verkeersstructuur is de variant (voorkeursvariant) waarbij de ontsluiting van het nieuwbouwgebied primair is aangetakt op een opgewaardeerde Visweg. Hierdoor wordt de Burgemeester Nieuwenhuijsenstraat ontlast en hoeft de Nieuwelaan niet te worden aangepast. Er kan dan ook met Ã©Ã©n kruispuntaanpassing op de Rijksweg worden volstaan. Deze kruispuntaanpassing is geen onderdeel van het voorliggende uitwerkingsplan en wordt in de toekomst in een separate procedure juridisch\-planologisch mogelijk gemaakt.

In het Verkeersonderzoek Zandzoom uit 2010 is ook verkend in hoeverre de intensiteiten zoals die worden geprognosticeerd op de verschillende wegvakken en kruispunten kunnen worden afgewikkeld. Het gaat bij de afwikkeling in dit soort gevallen niet alleen om de capaciteit van de weg (hoeveel autoâs kunnen er in een uur overheen), maar vooral ook om de omgevingscapaciteit. Deze heeft betrekking op factoren in de omgeving (bijvoorbeeld woningen langs de weg) of op de weg (bijvoorbeeld overstekende voetgangers) die grenzen stellen aan de maximale wenselijke autoverkeersintensiteit. Hierbij is ook de situatie nabij de Pagenlaan en de Visweg onderzocht.

*Verbinding Visweg \- Pagenlaan*De Pagenlaan en de Visweg zijn twee smalle erftoegangswegen met een rijbaanbreedte van 3,5 m op het smalste deel. Er is geen voetgangersvoorziening. Op dit moment is de geringe breedte bepalend voor de af te wikkelen autoverkeersintensiteit. De kans op bermschade maakt het wenselijk de intensiteit te beperken tot circa 400 mvt/etmaal, de rijbaan te verbreden of eenrichtingsverkeer in te stellen. Net ten westen van het kruispunt Visweg \- Hogeweg sluit de Geerkens op de Pagenlaan aan. Aan de noordzijde van de Visweg is ongeveer op dezelfde hoogte een ontsluiting van een deel van de ontwikkeling Limmen\-Zandzoom bedacht. Bij instelling van eenrichtingsverkeer is het onlogisch en onwenselijk dat een omrijbeweging ontstaat via de Hogeweg \- Kapelweg \- Pagenlaan. Het voorgenomen plan voorziet daarom in een doorsteek tussen de Visweg en de Pagenlaan naar de Geerkens. De beoogde inrichting van de doorsteek is weergegeven op de afbeelding in toelichting paragraaf 2\.4.

###### 2\.6 Ontsluiting en parkeren

*Verkeersontsluiting*De ontsluiting van de beoogde woningen in het plangebied is voorzien via inritten die direct aansluiten op de Visweg of de Pagenlaan. Op beide wegen geldt een maximumsnelheid van 30 km/h. Op dergelijke wegen is een gemengde verkeersafwikkeling van gemotoriseerd verkeer en fietsverkeer mogelijk. De Visweg heeft een rechtstreekse aansluiting op de Rijksweg (N203\). In toelichting paragraaf 2\.5 wordt ingegaan op de nieuwe verkeerssituatie rondom het plangebied en de verbinding tussen de Visweg en de Pagenlaan die wordt aangelegd in het plangebied van voorliggend uitwerkingsplan.

*Parkeren*De parkeerbehoefte van de voorgenomen ontwikkeling zal in het plangebied worden opgelost. Bij de beoogde twee\-onder\-een\-kapwoningen en vrijstaande woningen worden per woning drie parkeerplaatsen op eigen terrein gerealiseerd. Daarmee wordt er voldaan aan de parkeernormen uit de Nota Parkeernormen Castricum 2013\. In de regels van het voorliggend uitwerkingsplan is het minimum aantal parkeerplaatsen (3\) opgenomen dat per woning gerealiseerd moet worden.

##### 3 Milieu\- en omgevingsaspecten

###### 3\.1 Milieueffectrapportage

De milieueffectrapportage (m.e.r.) is een hulpmiddel om bij diverse procedures het milieubelang een volwaardige plaats in de besluitvorming te geven. Een m.e.r. is verplicht bij de voorbereiding van plannen en besluiten van de overheid over initiatieven en activiteiten van publieke en private partijen die belangrijke nadelige gevolgen voor het milieu kunnen hebben. De m.e.r. is wettelijk verankerd in hoofdstuk 7 van de Wet milieubeheer. Naast de Wet milieubeheer is het Besluit m.e.r. belangrijk om te kunnen bepalen of bij de voorbereiding van een plan of een besluit de m.e.r.\-procedure moet worden doorlopen. Bij toetsing aan het Besluit m.e.r. zijn er vier mogelijkheden: 1. het plan of besluit is direct m.e.r.\-plichtig;

2. het plan of besluit bevat activiteiten uit kolom 1 van onderdeel D, en ligt boven de (indicatieve) drempelwaarden, zoals beschreven in kolom 2 âgevallenâ, van onderdeel D. Het besluit moet eerst worden beoordeeld om na te gaan of er sprake is van m.e.r.\-plicht: het besluit is dan m.e.r.\-beoordelingsplichtig. Voor een plan in kolom 3 âplannenâ geldt geen m.e.r.\-beoordelingsplicht, maar direct een (plan\-)m.e.r.\-plicht;

3. het plan of besluit bevat wel de activiteiten uit kolom 1, maar ligt beneden de drempelwaarden, zoals beschreven in kolom 2 âgevallenâ, van onderdeel D: er dient in overleg met de aanvrager van het bijbehorende plan of besluit beoordeeld te worden of er aanleiding is voor het uitvoeren van een m.e.r.\-beoordeling (als sprake is van een besluit) of het direct uitvoeren van een m.e.r. (als sprake is van een plan). Deze keuze wordt uiteindelijk in het bijbehorende plan of besluit gemotiveerd;

4. de activiteit(en) of het betreffende plan en/of besluit worden niet genoemd in het Besluit m.e.r.: er geldt geen m.e.r.\-(beoordelings)plicht.

Sinds 16 mei 2017 geldt er een directe werking van het Europees recht. Daarom is per 7 juli 2017 het gewijzigde Besluit m.e.r. in werking getreden. In de gewijzigde Besluit m.e.r. staat de nieuwe procedure voor de vormvrije m.e.r.\-beoordeling. Voor elke aanvraag, waarbij een vormvrije m.e.r.\-beoordeling aan de orde is, moet: * door de initiatiefnemer een aanmeldingsnotitie worden opgesteld;

* het bevoegd gezag binnen 6 weken een m.e.r.\-beoordelingsbesluit nemen. Dit besluit hoeft niet in de Staatscourant gepubliceerd te worden;

* de initiatiefnemer het (vormvrije) m.e.r.\-beoordelingsbesluit bij de vergunningaanvraag voegen (artikel 7\.28 Wet milieubeheer).

De artikelen 7\.16 tot en met 7\.20a Wm zijn in de nieuwe wetgeving voor alle in het Besluit m.e.r. genoemde activiteiten van de D\-lijst van toepassing.

**Planspecifiek**Uit toetsing aan het Besluit m.e.r. volgt dat het besluit tot vaststelling van dit uitwerkingsplan valt onder mogelijkheid c. Het besluit bevat namelijk wel een activiteit uit kolom 1 (de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen), maar er wordt niet voldaan aan de gegeven drempelwaarden van een oppervlakte van 100 hectare of meer, 2\.000 woningen of meer of een bedrijfsvloeroppervlakte van 200\.000 mÂ² of meer 2\.000 of meer woningen. De voorgenomen ontwikkeling van fase 3d bevat namelijk maximaal 8 woningen en beslaat een oppervlakte van  ,53 ha. Er kan daarmee worden afgezien van een m.e.r.\-beoordeling en volstaan kan worden met een vormvrije m.e.r.\-beoordeling. Deze vormvrije m.e.r.\-beoordeling kan tot twee conclusies leiden:1. belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

2. belangrijke nadelige gevolgen voor het milieu zijn niet uitgesloten: er moet toch een m.e.r.\-beoordeling plaatsvinden of er kan direct worden gekozen voor een m.e.r.

Bij besluiten ten aanzien van waarvan moet worden beoordeeld of een milieueffectrapport moet worden gemaakt is artikel 7\.19 van de Wet milieubeheer van toepassing. Met name lid 3, waarin wordt verwezen naar de relevante criteria van bijlage III bij de mer\-richtlijn, is hierbij relevant. Deze selectiecriteria zijn:1. kenmerken van het project;

2. plaats van het project;

3. kenmerken van de potentiÃ«le effecten.

De kenmerken en de plaats van het project worden in toelichting hoofdstuk 1 en toelichting hoofdstuk 2 beschreven. Gezien de omvang van het project, zijn de effecten van het plan op de omgeving beperkt. De potentiÃ«le effecten hebben met name betrekking op verkeer en de effecten als gevolg daarvan. In de nabijheid van het plangebied bevinden zich geen gevoelige en kwetsbare gebieden.

In aanvulling op het voorgaande zijn in het kader van de voorgenomen ontwikkeling de belangrijkste milieuaspecten waaronder bodem, luchtkwaliteit, geluid, externe veiligheid en ecologie in beeld gebracht in toelichting hoofdstuk 3. Tezamen met de overige hoofdstukken vormen deze paragrafen de zogenaamde aanmeldingsnotitie in het kader van het Besluit m.e.r. Geconcludeerd wordt dat er geen sprake is van een ontwikkeling die een forse invloed heeft op het milieu. Belangrijke milieugevolgen kunnen worden uitgesloten. De huidige onderzoeken geven voldoende inzicht in de milieugevolgen om een gewogen besluit omtrent dit bestemmingsplan en een eventueel op te stellen m.e.r.(\-beoordeling). Het opstellen van een m.e.r.(\-beoordeling) zal geen verder inzicht verschaffen op de relevante milieuaspecten.

Het bevoegd gezag kan op basis van deze plantoelichting een besluit nemen over de uitkomst van de vormvrije m.e.r.\-beoordeling, of er al dan niet een m.e.r.(\-beoordeling) nodig is en publiceert dit in een m.e.r.\-beoordelingsbesluit. Het besluit dat geen m.e.r.(\-beoordeling) uitgevoerd hoeft te worden, hoeft niet gepubliceerd te worden in de Staatscourant. Er is geen sprake van een aparte bezwaar\- en beroepsprocedure bij de beslissing over de m.e.r.\-plicht. Bezwaar en beroep is alleen mogelijk tegelijkertijd met de procedure voor het uitwerkingsplan.

###### 3\.2 Bedrijven en milieuzonering

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen).

Milieuzonering beperkt zich tot milieuaspecten met een ruimtelijke dimensie, te weten: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten' (VNG) geeft sinds 1986 de publicatie 'Bedrijven en Milieuzonering' uit. In deze publicatie is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie gegeven te worden waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen:* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen

* het bieden van voldoende zekerheid aan de milieubelastende activiteiten (bijvoorbeeld bedrijven), zodat zij de activiteiten duurzaam, en binnen aanvaardbare voorwaarden, kunnen uitoefenen.

Milieuzonering is echter niet bedoeld voor het beoordelen van bestaande situaties waarbij gevestigde milieubelastende activiteiten en milieugevoelige functies op minder dan de richtafstand van elkaar staan, maar wordt alleen toegepast bij nieuwe ruimtelijk ontwikkelingen.

**Planspecifiek**Voorliggend uitwerkingsplan voorziet in de uitwerking van de bestemming 'Woongebied \- Uit te werken' uit het geldende bestemmingsplan 'Limmen \- Zandzoom'. In de toelichting van dit bestemmingsplan is uitgebreid ingegaan op het aspect bedrijven en milieuzonering. Op basis van dit onderzoek is waar nodig, op basis van de milieucontour van bedrijven, de aanduiding 'wonen uitgesloten' opgenomen. Binnen deze aanduiding is woningbouw uitgesloten, tenzij uit aanvullend (milieu)onderzoek blijkt dat woningbouw mogelijk is. In het plangebied komt de aanduiding 'wonen uitgesloten' niet voor.

Op de gronden ten noord(west)en van het plangebied zijn conform het bestemmingsplan 'Limmen \- Zandzoom' recreatiewoningen toegestaan. Voor recreatiewoningen kan uitgegaan worden van milieucategorie 1, waarvoor een richtafstand van 10 m geldt. De afstand van de recreatiewoningen tot het plangebied bedraagt minimaal 30 m.

Gezien het voorgaande zijn in de omgeving van het plangebied geen bedrijven of andere milieubelastende activiteiten aanwezig die een belemmering vormen voor een goed woon\- en leefklimaat ter plaatse van de beoogde woningen. Andersom zullen de beoogde woningen in het plangebied bedrijven en andere milieubelastende activiteiten niet in hun mogelijkheden beperken.

###### 3\.3 Luchtkwaliteit

In de Wet Milieubeheer gaat paragraaf 5\.2 over luchtkwaliteit en staat ook wel bekend als de âWet luchtkwaliteitâ. Deze wet maakt onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan de verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in de algemene maatregel van bestuur âNiet in betekenende mate bijdragenâ (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 % bijdragen aan de jaargemiddelde norm voor fijn stof (PM10) en stikstofdioxide (NO2) (1,2 Âµg/mÂ³) een 'betekenend' negatief effect hebben op de luchtkwaliteit. 'Kleine' projecten die minder dan 3 % bijdragen, kunnen doorgaan zonder toetsing. Dat betekent bijvoorbeeld dat lokale overheden een woonwijk van minder dan 1\.500 woningen niet hoeven te toetsen aan de normen voor luchtkwaliteit. Deze kwantitatieve vertaling naar verschillende functies is neergelegd in de 'Regeling niet in betekenende mate bijdragen'.

Een belangrijk onderdeel voor de verbetering van de luchtkwaliteit is het Nationale Samenwerkingsprogramma Luchtkwaliteit (NSL). Binnen dit NSL, dat sinds 1 augustus 2009 in werking is, werken het Rijk, de provincies en gemeenten samen om de Europese eisen voor luchtkwaliteit te realiseren.

*Besluit gevoelige bestemmingen*Op 16 januari 2009 is het Besluit gevoelige bestemmingen in werking getreden. Het Besluit gevoelige bestemmingen is gebaseerd op artikel 5\.16a van de Wet milieubeheer. Met het Besluit wordt de vestiging van zogeheten 'gevoelige bestemmingen' in de nabijheid van provinciale\- en rijkswegen beperkt. Dit heeft consequenties voor de ruimtelijke ordening.

Het Besluit is gericht op bescherming van mensen met een verhoogde gevoeligheid voor fijnstof (PM10) en stikstofdioxide (NO2), in het bijzonder kinderen, ouderen en zieken. Indien een project betrekking heeft op een gevoelige bestemming en geheel of gedeeltelijk is gelegen op een afstand van 300 m aan weerszijden van rijkswegen en 50 m langs provinciale wegen (gemeten vanaf de rand van de weg) mag het totaal aantal mensen dat hoort bij een gevoelige bestemming niet toenemen als overschrijding van de grenswaarden voor PM10 of NO2 dreigt/plaatsvindt.

De volgende gebouwen met de bijbehorende terreinen zijn aangemerkt als gevoelige bestemming: * scholen;

* kinderdagverblijven;

* verzorgings\-, verpleeg\- en bejaardentehuizen.

Het gaat niet om bestemmingen in de meest enge zin van het woord, maar om alle vergelijkbare functies, ongeacht de exacte aanduiding ervan in bestemmingsplannen en andere besluiten.

In het kader van het opstellen van een bestemmingsplan moeten er twee aspecten in beeld gebracht worden. Ten eerste of de luchtkwaliteit de nieuwe functie toelaat. Ten tweede moet bekeken worden of het plan de luchtkwaliteit âniet in betekenende mateâ verslechtert. Indien het plan wel âin betekenende mateâ bijdraagt aan verslechtering van de luchtkwaliteit, is het van belang om te toetsen of de grenswaarden niet overschreden worden. Indien geen overschrijding van de grenswaarden plaatsvindt, kan het plan alsnog gerealiseerd worden.

**Planspecifiek**In het kader van het geldende bestemmingsplan 'Limmen \- Zandzoom' is onderzoek gedaan naar de effecten van de gehele ontwikkeling van Zandzoom op het gebied van luchtkwaliteit. Uit dit onderzoek volgt dat zowel voor NO2 als PM10 voor geen van de onderzoekslocaties sprake is van een overschrijding van de gestelde normen. Met betrekking tot de normen voor luchtkwaliteit is het plan dan ook uitvoerbaar.

###### 3\.4 Geluid

De mate waarin het geluid het woonmilieu mag belasten is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving.

Het beschermen van geluidsgevoelige objecten gebeurt aan de hand van vastgestelde zoneringen. Indien nieuwe geluidsgevoelige objecten binnen deze zone worden toegestaan stelt de Wgh de verplichting akoestisch onderzoek te verrichten naar de geluidbelasting. De Wgh stelt daarnaast ook dat bij de realisatie van nieuwe geluidsbronnen onderzocht moet worden of er geen nadelige effecten optreden voor geluidsgevoelige objecten. De belangrijkste geluidsbronnen die in de Wgh worden geregeld zijn: industrielawaai, wegverkeerslawaai en spoorweglawaai.

**Planspecifiek**De voorgenomen ontwikkeling betreft de realisatie van woningen. Woningen worden in het kader van de Wet geluidhinder gezien als geluidgevoelige objecten. Het plangebied ligt niet binnen de onderzoekszone van een weg of spoorweg.

Uit het akoestisch onderzoek weg\- en railverkeerslawaai (BK Bouw\- \& Milieuadvies B.V., 191649, 5 december 2019\) blijkt dat de berekende geluidbelasting ten gevolge van het wegverkeer op de gezoneerde wegen ten hoogste 47 dB Lden inclusief aftrek bedraagt. De geluidbelasting voldoet aan de voorkeursgrenswaarde van 48 dB Lden.

De berekende geluidbelasting ten gevolge van het wegverkeer op niet\-gezoneerde wegen (30 km/uur) bedraagt ten hoogste 55 dB Lden (exclusief aftrek). De geluidbelasting voldoet niet aan de voorkeursgrenswaarde van 48 dB Lden. Aan de maximaal toelaatbare waarde van 63 dB Lden wordt voldaan.

De gecumuleerde geluidbelasting met betrekking tot het wegverkeer van alle beschouwden wegen bedraagt maximaal 60 dB Lden (exclusief aftrek).

De berekende geluidbelasting ten gevolge van het railverkeer bedraagt ten hoogste 50 dB Lden. De geluidbelasting voldoet aan de voorkeursgrenswaarde van 55 dB Lden.

De gecumuleerde geluidbelasting ten gevolge van het wegverkeer en het railverkeer (Lcum) ter plaatse van de woningen bedraagt ten hoogste 60 dB Lden.

###### 3\.5 Bodem

In het kader van een goede ruimtelijke ordening dient aangetoond te worden dat de kwaliteit van de bodem en het grondwater in het plangebied in overeenstemming zijn met het beoogde gebruik. Dit is geregeld in de Wet bodembescherming. Ontwikkelingen kunnen pas plaatsvinden als de bodem waarop deze ontwikkelingen plaatsvinden geschikt is of geschikt is gemaakt voor het beoogde gebruik.

**Planspecifiek**Om aan te tonen de kwaliteit van de bodem en het grondwater geschikt is voor het beoogde gebruik is er een verkennend bodemonderzoek (HB Adviesbureau, 19HB0061\-G, 27 augustus 2019\) uitgevoerd. Uit de resultaten van dit onderzoek kan het volgende geconcludeerd worden:

*Grond** de grond is ten hoogste licht verontreinigd met zink, PAK, PCB en/of OCB;

* indicatief getoetst aan het Besluit bodemkwaliteit wordt de grond ingedeeld in de bodemkwaliteitsklasse Industrie en Landbouw en natuur.

*Grondwater** in het grondwater zijn lichte verontreinigingen met barium, koper en/of nikkel aangetoond. In het grondwater van peilbuis 08 die is geanalyseerd op het voorkomen van 13 nieuwe bestrijdingsmiddelen zijn geen verhoogde concentraties aangetoond boven de detectiegrenzen.

Uit de resultaten van het uitgevoerde onderzoek blijkt dat er geen beperkingen aanwezig zijn voor de voorgenomen nieuwbouw op de locatie.

###### 3\.6 Externe veiligheid

Sommige activiteiten brengen risico's op zware ongevallen met mogelijk grote gevolgen voor de omgeving met zich mee. Externe veiligheid richt zich op het beheersen van deze risico's. De wetgeving rond externe veiligheid richt zich op de volgende risicoâs:* inrichtingen vallende onder het Besluit externe veiligheid inrichtingen (Bevi);

* vervoer gevaarlijke stoffen door buisleidingen;

* vervoer gevaarlijke stoffen over weg, water of spoor.

De risico's worden uitgedrukt in twee risicomaten: het plaatsgebonden risico (PR) en het groepsrisico (GR). Daarnaast wordt er in de wetgeving onderscheid gemaakt tussen de begrippen kwetsbaar en beperkt kwetsbaar.

*(Bevi\-)inrichtingen*Voor (de omgeving van) de meest risicovolle bedrijven is het Besluit externe veiligheid inrichtingen (Bevi) van belang. Het Bevi legt veiligheidsnormen op aan bedrijven die een risico vormen voor mensen buiten de inrichting. Het Bevi is opgesteld om de risico's, waaraan burgers in hun leefomgeving worden blootgesteld vanwege risicovolle bedrijven, te beperken. Het besluit heeft tot doel zowel individuele als groepen burgers een minimaal (aanvaard) beschermingsniveau te bieden. Via een bijhorende ministeriÃ«le regeling (Revi) worden diverse veiligheidsafstanden tot kwetsbare en beperkt kwetsbare objecten gegeven. Aanvullend op het Bevi zijn in het Vuurwerkbesluit en het Activiteitenbesluit (Besluit algemene regels inrichtingen milieubeheer) veiligheidsafstanden genoemd die rond minder risicovolle inrichtingen moeten worden aangehouden.

*Vervoer gevaarlijke stoffen door buisleidingen*Met betrekking tot het beleid en de regelgeving voor het vervoer van gevaarlijke stoffen door buisleidingen zijn er de afgelopen jaren verschillende ontwikkelingen geweest. Zo is er een nieuw Besluit externe veiligheid buisleidingen (Bevb) en een Structuurvisie buisleidingen. Deze structuurvisie bevat een langetermijnvisie op het buisleidingentransport van gevaarlijke stoffen.

Het Bevb en de bijbehorende Regeling externe veiligheid buisleidingen (Revb) zijn op 1 januari 2011 in werking getreden. Het Bevb regelt onder andere welke veiligheidsafstanden moeten worden aangehouden rond buisleidingen met gevaarlijke stoffen. Op basis van het Bevb wordt het voor gemeenten verplicht om bij de vaststelling van een bestemmingsplan, op basis waarvan de aanleg van een buisleiding of een kwetsbaar object of een risicoverhogend object mogelijk is, de grenswaarde voor het plaatsgebonden risico in acht te nemen en het groepsrisico te verantwoorden.

*Vervoer gevaarlijke stoffen over weg, water en spoor*Het Besluit externe veiligheid transportroutes (Bevt) stelt regels aan transportroutes en de omgeving daarvan. Zo moet een basisveiligheidsniveau rond transportassen (plaatsgebonden risico) en een transparante afweging van het groepsrisico worden gewaarborgd.

Als onderdeel van het Bevt is op 1 april 2015 tevens het basisnet in werking getreden. Het basisnet verhoogt de veiligheid van mensen die wonen of werken in de buurt van rijksinfrastructuur (auto\-, spoor\- en vaarwegen) waarover gevaarlijke stoffen worden vervoerd. In de regeling ligt vast wat de maximale risicoâs voor omwonenden mogen zijn. Die begrenzing was er tot nu toe niet. Bovendien zorgt het basisnet ervoor dat gevaarlijke stoffen tussen de belangrijkste industriÃ«le locaties in Nederland en het buitenland vervoerd kunnen blijven worden.

Indien een bestemmingsplan betrekking heeft op een gebied dat geheel of gedeeltelijk gelegen is binnen 200 m van een (basisnet)transportroute voor gevaarlijke stoffen, moet in de toelichting ingegaan worden op de dichtheid van personen in het invloedsgebied van de transportroute op het tijdstip waarop het plan wordt vastgesteld. Hierbij moet rekening worden gehouden met de personen die a) in dat gebied reeds aanwezig zijn, b) in dat gebied op grond van het geldende bestemmingsplan redelijkerwijs te verwachten zijn en c) de redelijkerwijs te verwachten verandering van de dichtheid van personen in het gebied waarop dat plan betrekking heeft.

**Planspecifiek**Het voorliggende uitwerkingsplan maakt kwetsbare mogelijk. Om te kunnen bepalen of er in de omgeving van het plangebied risicovolle inrichtingen, transportroutes voor gevaarlijke stoffen en buisleidingen aanwezig zijn, is de risicokaart geraadpleegd. De volgende afbeelding toont een fragment van de risicokaart.

![](i_NL.IMRO.0383.UPLZandzoomfase3d-VS01_afbeelding38.jpg)*Fragment risicokaart (plangebied is zwart omcirkeld)*

Uit voorgaande afbeelding blijkt dat in de directe omgeving van het plangebied geen risicovolle inrichtingen en transportroutes voor het vervoer van gevaarlijke stoffen aanwezig zijn. De dichtstbijzijnde risicobronnen betreffen twee gasleidingen op minimaal 630 m afstand van het plangebied. In de volgende tabel zijn de gegevens van de twee leidingen weergegeven.

| **Leiding** | **Max. werkdruk (bar)** | **Diameter (inch)** | **PR 10\-6 contour** | **1% letaliteitscontour** | **100% letaliteitscontour** |

| --- | --- | --- | --- | --- | --- |

| A\-562 | 66,20 | 24,02 |  | 315 | 140 |

| W\-571\-01 | 40,00 | 12,76 | 0 | 140 | 70 |

Uit voorgaande tabel blijkt dat het plangebied niet binnen het invloedsgebied van de buisleidingen ligt. Het aspect externe veiligheid vormt daarmee geen belemmering voor de voorgenomen ontwikkeling.

###### 3\.7 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Daarbij wordt onderscheid gemaakt tussen gebiedsbescherming en soortenbescherming. Gebiedsbescherming kan volgen uit de aanwijzing van een gebied. Wat betreft soortenbescherming is per 1 januari 2017 de Flora\- en faunawet samen met de Boswet en Natuurbeschermingswet vervangen door de Wet natuurbescherming (Wnb). Onder de Wet natuurbescherming zijn de tabellen 1, 2 en 3 vervallen waarin de beschermde soorten zijn opgenomen. Tevens zijn er circa 200 soorten niet langer beschermd en zijn enkele bedreigde soorten toegevoegd. De soortenbescherming binnen de Wet natuurbescherming is opgedeeld in de volgende beschermingsregimes: Vogelrichtlijnsoorten, Habitatrichtlijnsoorten en andere soorten. Voor alle beschermde soorten geldt een ontheffingsplicht. Het bevoegd gezag (de provincie) kan voor de soorten die zijn opgenomen in het âbeschermingsregime andere soortenâ vrijstellingbesluit nemen en hierin onderscheid maken tussen meer en minder strikt beschermde soorten.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menig soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek***Gebiedsbescherming*Het plangebied ligt op circa 1,8 kilometer van het Natura 2000\-gebied Noordhollands Duinreservaat. Gezien de afstand tot Natura 2000\-gebieden en de aard en omvang van de gewenste ontwikkeling zijn effecten op Natura 2000\-gebieden, met uitzondering van stikstofdepositie, uitgesloten.

Om aan te tonen of er sprake is van een significant negatief effect op omliggende Natura 2000\-gebieden als gevolg van stikstofdepositie is een AERIUS\-berekening (GRAS advies, BNO18719, 13 mei 2020\) uitgevoerd. Hieruit blijkt dat er zowel in de bouwfase als de toekomstige gebruiksfase geen depositiewaarden hoger dan 0,00 mol/ha/j in Natura 2000\-gebieden zijn. De bouwfase en de toekomstige gebruiksfase hebben daarmee geen significant negatief effect op de instandhoudingsdoelen van Natura 2000\-gebieden. Er is voor de voorgenomen ontwikkeling met betrekking tot stikstofdepositie geen vergunning in het kader van de Wet natuurbescherming benodigd.

De dichtstbijzijnde gebieden die behoren tot het Natuurnetwerk Nederland liggen op 1,3 km afstand van de planlocatie. De afstand tot Weidevogelleefgebieden bedraagt minimaal 600 m. Bij beide gebieden is geen sprake van externe werking.

*Soortenbescherming*Er is een quickscan flora en fauna (BK Bouw\- \& Milieuadvies B.V., 191649, 15 mei 2019\) uitgevoerd. Uit het veldbezoek en de bureaustudie komen de volgende conclusies naar voren:* tijdens het veldbezoek zijn geen beschermde soorten waargenomen;

* er worden op de locatie beschermde soorten verwacht;

* gebaseerd op de bureaustudie wordt een diversiteit aan algemeen voorkomende soorten op de locatie verwacht;

* voor de algemeen voorkomende beschermde soorten geldt dat ze niet ontheffingsplichtig zijn, mits de zorgplicht in acht wordt gehouden.

De navolgende tabel geeft per soort de conclusie van het uitgevoerde veldonderzoek weer.

![](i_NL.IMRO.0383.UPLZandzoomfase3d-VS01_afbeelding39.jpg)

In aanvulling op het voorgaande is er een onderzoek naar vliegroutes en foerageergebieden van vleermuizen (BK Bouw\- \& Milieuadvies B.V., 191649, 31 oktober 2019\) uitgevoerd. Hieruit blijkt dat het plangebied niet intensief wordt gebruikt als foerageergebied en er ook geen vliegroute is vastgesteld. Er wordt daarom door het plan geen essentieel foerageergebied of essentiÃ«le vliegroute aangetast.

Er is tevens een nader onderzoek naar marterachtigen (BK Bouw\- \& Milieuadvies B.V., 191649, 25 mei 2020\) uitgevoerd. Uit dit onderzoek volgt dat tijdens het veldbezoek geen marterachtigen waargenomen zijn. In de omgeving van het plangebied blijven enkele groengebieden/habitats intact. Het leefgebied voor marters wordt niet vernietigd. Nieuwvestiging of behoud van leefgebied is daarom aan de orde. Nader onderzoek is niet benodigd.

Gezien het voorgaande is het plan uitvoerbaar vanuit het aspect ecologie.

###### 3\.8 Archeologie

In 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Per 1 juli 2016 is de Erfgoedwet ingegaan totdat de Omgevingswet in werking treedt. De Erfgoedwet bundelt bestaande wet\- en regelgeving voor behoud en beheer van het cultureel erfgoed in Nederland. Onder andere de Monumentenwet is hierin opgegaan. Op basis van de Erfgoedwet zijn mogelijke (toevals)vondsten bij het verrichten van werkzaamheden in de bodem altijd beschermd. Artikel 5\.10 lid 1 van de Erfgoedwet stelt namelijk: 'Degene die anders dan bij het verrichten van opgravingen een vondst doet waarvan hij weet dan wel redelijkerwijs moet vermoeden dat het een archeologische vondst betreft, meldt dit zo spoedig mogelijk bij Onze Minister'.

Op 6 oktober 2011 is de Beleidsnota Archeologie gemeente Castricum 2011 vastgesteld door de raad van de gemeente Castricum. Voor het gehele grondgebied van Castricum is daarbij op basis van bureauonderzoek een analyse gemaakt van het gemeentelijke bodemarchief (bekende en te verwachten archeologische waarden), die vervolgens is vertaald in zeven beleidscategorieÃ«n op de maatregelenkaart. Op deze wijze wordt inzichtelijk gemaakt waar archeologisch (voor)onderzoek nodig is bij ruimtelijke planvorming en bodemingrepen, en zo ja, welke onderzoekeisen en ontheffingen daarbij gelden.

**Planspecifiek**De volgende afbeelding toont een fragment van de maatregelenkaart.

![](i_NL.IMRO.0383.UPLZandzoomfase3d-VS01_afbeelding40.jpg)*Fragment maatregelenkaart archeologie (plangebied ligt in het noordwesten)*

Het plangebied van voorliggend uitwerkingsplan ligt in een categorie 4\-gebied. Voor dit gebied geldt dat bij plangebieden groter dan 500 mÂ² en bodemingrepen dieper dan 40 cm \-mv archeologisch onderzoek uitgevoerd moet worden. Gezien het feit dat deze normen overschreden zullen worden, is een archeologisch vooronderzoek in de vorm van een inventariserend veldonderzoek (Transect, 2721, 15 mei 2020\) uitgevoerd.

Uit het uitgevoerde archeologisch bureauonderzoek volgt dat een hoge archeologische verwachting op de aanwezigheid van archeologische resten geldt. Dit is op basis van het veldonderzoek grotendeels bevestigd. In de ondergrond zijn relevante archeologische niveaus te onderscheiden. Ze zijn te relateren aan het oud duinzand, dat direct onder een verstoringslaag aanwezig is. Het oud duinzand is in een deel van het plangebied namelijk nog zodanig intact dat hierin nog een kans bestaat op archeologische resten. Resten uit de periode IJzertijd\-Vroege Middeleeuwen zullen zich in de top van het duinzand bevinden, resten uit de periode Neolithicum\-Bronstijd in de top van een in het duinzand begraven vegetatieniveau. Met name de verwachting op resten uit de laatstgenoemde periode is hoog, getuige de vondst van een grondspoor in een kijkgat ten zuidoosten van het plangebied van voorliggende uitwerkingsplan en de resultaten van het archeologisch onderzoek van Houkes (2015\) vlak bij het plangebied. Voor het noordwestelijk deel van het plangebied van voorliggende uitwerkingsplan is de algehele archeologische verwachting naar laag bijgesteld (zie navolgende afbeelding). Daar is de laag intact oud duinzand gering en ontbreekt een begraven vegetatieniveau, waarmee de kans op intacte resten klein is. Aan de hand van het veldonderzoek is tevens inzicht gekregen in de diepte waarop de ondergrond in het plangebied in de moderne tijd verstoord is geraakt. Op basis van de gegraven kijkgaten is vastgesteld dat deze verstoring het gevolg is van de aanleg van moes\- of bloembolbedden.

![](i_NL.IMRO.0383.UPLZandzoomfase3d-VS01_afbeelding41.jpg) *Archeologische verwachtingskaart (oranje vlak \= hoge archeologische verwachting, wit vlak \= lage archeologische verwachting, bron: Transect)*

Er geldt op basis van onderhavig veldonderzoek in een deel van het plangebied van voorliggende uitwerkingsplan een hoge archeologische verwachting op resten uit de periode Neolithicum\-Vroege Middeleeuwen. Aan deze gronden is de dubbelbestemming 'Waarde \- Archeologie' toegekend.

In het plangebied worden acht woningen gerealiseerd, met in het oosten een sloot. Voor de woningen zal tot 30 cm beneden het huidige maaiveld gegraven worden, voor de sloot tot circa 90 cm. Dit betekent dat als gevolg van de aanleg van de bouwputten ten aanzien van de nieuwbouw van de woningen geen risico bestaat op het aantasten van archeologische resten in het gebied. Ter plaatse van de toekomstige sloot is ten aanzien van een noordelijk deel van de sloot vastgesteld dat het archeologisch verstoord is. Van het zuidelijk deel is vastgesteld dat er verstoringen aanwezig zijn tot een diepte die binnen het verstoorde bodemtraject valt, maar wel binnen de buffer van verstoorde bodemtraject terecht komt. Gezien de geringe omvang van de sloot en het gegeven dat er geen archeologische resten onevenredig verstoord zullen worden, wordt geadviseerd om ook de aanleg van de sloot zonder aanvullende archeologische maatregelen te laten plaatsvinden. Er geldt echter wel de verplichting dat wanneer tijdens de graafwerkzaamheden zaken aan het licht komen, waarvan de uitvoerder kan vermoeden dat ze van archeologische waarde zijn, deze conform de Erfgoedwet bij de gemeente te melden.

###### 3\.9 Waterhuishouding

####### 3\.9\.1 Beleid

Het aspect water is van groot belang binnen de ruimtelijke ordening. Door verstandig om te gaan met het water kan verdroging en wateroverlast (waaronder ook risico van overstromingen e.d.) voorkomen worden en de kwaliteit van het water hoog gehouden worden.

#######

**Generiek beleid**Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijksten hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw* De Commissie Waterbeheer 21e eeuw heeft in augustus 2000 advies uitgebracht over het toekomstige waterbeleid in Nederland. De adviezen van de commissie staan in het rapport âAnders omgaan met water, Waterbeleid voor de 21e eeuwâ (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd: * vasthouden, bergen en afvoeren: dit houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan bod.

*Waterwet*Centraal in de Waterwet staat een integraal waterbeheer op basis van de âwatersysteembenaderingâ. Deze benadering gaat uit van het geheel van relaties binnen watersystemen. Denk hierbij aan de relaties tussen waterkwaliteit, \-kwantiteit, oppervlakte\- en grondwater, maar ook aan de samenhang tussen water, grondgebruik en watergebruikers. Het doel van de Waterwet is het integreren van acht bestaande wetten voor waterbeheer. Door middel van Ã©Ã©n watervergunning regelt de wet het beheer van oppervlaktewater en grondwater en de juridische implementatie van Europese richtlijnen, waaronder de Kaderrichtlijn Water. Via de Waterwet gelden verschillende algemene regels. Niet alles is onder algemene regels te vangen en daarom is er de integrale watervergunning. In deze integrale watervergunning zijn zes vergunningen uit eerdere wetten (inclusief keurvergunning) opgegaan in Ã©Ã©n aparte watervergunning.

*Nationaal Waterplan*Op basis van de Waterwet is het Nationaal Waterplan vastgesteld door het kabinet. Het Nationaal Waterplan geeft op hoofdlijnen aan welk beleid het Rijk in de periode 2016 \- 2021 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2016 \- 2021 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten.

**Beleid Hoogheemraadschap Hollands Noorderkwartier***Waterprogramma 2016\-2021*In het waterprogramma 2016 \- 2021 presenteert het hoogheemraadschap het beleid, de maatregelen, de programma's en de projecten die in deze periode worden uitgevoerd. Met dit waterprogramma geeft het hoogheemraadschap richting aan het waterbeheer tussen 2016 en 2021\. Hierin wordt antwoord gegeven op de vragen: hoe zorgt het hoogheemraadschap in de toekomst voor veilige dijken, droge voeten en voldoende schoon en gezond water in Hollands Noorderkwartier? Welke benadering worden daarvoor gekozen? En welke kosten en inzet gaan daarmee gepaard?

De klimaatverandering en de veranderende maatschappij dwingen tot aanscherping en heroverweging van keuzes in het waterbeleid. Door het veranderende klimaat wordt het waterbeheer steeds complexer. Veranderende patronen in communicatie en participatie in de maatschappij vragen van het hoogheemraadschap grotere betrokkenheid en intensievere dialoog met de partners en belanghebbenden. Bovendien zijn er steeds meer partijen betrokken bij het waterbeheer. Alleen door slim samen te werken is integraal en doelmatig waterbeheer mogelijk.

####### 3\.9\.2 Watertoets

De âwatertoetsâ is een instrument dat waterhuishoudkundige belangen expliciet en op evenwichtige wijze laat meewegen bij het opstellen van ruimtelijke plannen en besluiten. Het is geen technische toets maar een proces dat de initiatiefnemer van een ruimtelijk plan en de waterbeheerder met elkaar in gesprek brengt in een zo vroeg mogelijk stadium. In de waterparagraaf worden de watertoets en de uitkomsten van een eventueel overleg opgenomen.

**Planspecifiek**Er is een waterstructuuronderzoek (Wareco, 183729 RAP2020903, 3 september 2020\) uitgevoerd. Het doel van hiervan is het ontwerpen en toetsen van de waterstructuur. In het onderzoek is naar zowel grondwater als hemelwater gekeken en worden uitgangspunten opgesteld voor de ontwikkeling van de bouwvelden. Voor de afvoer van hemel\- en grondwater kunnen greppels en IT\-leidingen aangelegd worden.

*Greppelstructuur*Langs de Visweg ligt momenteel een greppel. Deze greppel komt in de toekomst te vervallen. Ter compensatie van het realiseren van nieuwbouw en de te vervallen greppel wordt aan de oostzijde, tussen de Pagenlaan en de Visweg, een nieuwe greppel gerealiseerd.

Het water in het gebied direct ten oosten het plangebied wordt in oostelijke richting afgevoerd via een recent gegraven watergang aan de noordzijde van de Visweg, tussen de Hogeweg en Rijksweg. In het gebied ten westen van het plangebied zal hemelwater afgevoerd worden in westelijke richting na realisatie van het IT\-riool.

Met het realiseren van de beoogde voorzieningen wordt voldaan aan de norm om om de circa 80 m een voorziening te treffen.

*Aansluiten toekomstig IT\-riool*Als vervanging van voor de te vervallen greppel en in het kader van door de gemeente geplande herinrichtingswerkzaamheden wordt in de Visweg en de Pagenlaan een DT\-riool aangelegd. Het advies is om de nieuwe percelen langs de Pagenlaan en de Visweg aan te sluiten op het nieuwe IT\-riool. Dit IT\-riool moet vervolgens aangesloten worden op de nieuwe greppel in het plangebied. Het IT\-riool voert water af richting de greppel bij de Visweg ten oosten van het plangebied. Om de waterberging in het plangebied te benutten wordt een stuw in het IT\-riool geplaatst.

*Tijdelijke afvoer Visweg*Het IT\-riool wordt waarschijnlijk later gerealiseerd dan de nieuwbouw in het plangebied. Om het watersysteem in de tijdelijke situatie goed te laten functioneren wordt er een tijdelijke afvoerleiding in de Visweg en Pagenlaan aangelegd. Met deze leiding wordt de afvoerende functie van de bestaande greppel overgenomen. De greppel bij de woning aan de Visweg 42a gaat op deze leiding afvoeren.

*Hydraulische toetsing*In de hydraulische toetsing zijn voor de neerslagsituaties T\=2, T\=25 en T\=100 de berekende waterdieptes op verschillende locaties bestudeerd.

T\=2Het systeem is getoetst op bui8 uit de Leidraad Riolering om te kijken of er geen water\-op\-straat optreedt. Uit de resultaten blijkt er geen water\-op\-straat optreedt. Hiermee voldoet het systeem aan de eisen.

T\=25Om te kijken of het systeem voldoende berging heeft bij een geknepen afvoer (6 mÂ³/min/100 ha) is het systeem doorgerekend met een T\=25 bui. Voor het plangebied bedraagt de maximale afvoer 0,5 l/s. Hierbij vindt er geen aanvullende overstort (buiten toegestane afvoernorm) plaats. Uit de modelresultaten blijkt dat het plangebied voldoende waterberging heeft om een T\=25 situatie te bergen en vertraagd af te voeren zonder dat de omgeving hier aanvullend door wordt belast. De afvoer blijft onder de toegestane afvoer van 6 mÂ³/min/100ha.

T\=100Het systeem is getoetst op een T\=100 bui om te kijken of er geen water vanuit de greppels inundeert. Uit de modelresultaten blijkt dat de waterberging in het plangebied volledig wordt benut en dat er aanvullende afvoer (boven op de afvoernorm voor T\=25\) van het plangebied plaatsvindt, waarbij de maximale afvoernorm (8 mÂ³/min/100 ha) niet wordt overschreden. Er vindt geen inundatie plaats en de voorzieningen benedenstrooms worden niet overbelast. Hiermee voldoet het systeem aan de gestelde eisen van het waterschap.

###### 3\.10 Duurzaamheid

De gemeente Castricum heeft haar doelstellingen ten aanzien van duurzaamheid opgenomen in de 'Standaardeisen Duurzaam Omgeven' uit 2006\. Doel hiervan is om bij nieuwbouw, herinrichting en beheer van de gebouwde omgeving een duurzame kwaliteitssprong te maken. Onder 'Duurzaam Omgeven' verstaat de gemeente een wijze van plannen, bestemmen, ontwerpen, bouwen, inrichten en beheren van de gebouwde omgeving die primair is gericht op het bevorderen van een aantrekkelijke en gezonde omgeving om in te wonen en werken. De standaardeisen beschrijven drie ambitieniveaus: een Basisniveau, een Plusniveau en een Topniveau. De gemeente stelt zich ten doel minimaal het Basisniveau te realiseren en waar mogelijk het Plusniveau. Het Basisniveau is gelijk aan BREEAM\-niveau 'Pass' of 15% lager dan de EPC\-norm. Het Plusniveau is gelijk aan BREEAM\-niveau 'Very Good' of 25% lager dan de EPC\-norm.

De gemeente Castricum heeft daarnaast de ambitie om op termijn energieneutraal te zijn. Om dit doel te realiseren zal de gemeente haar ambitie overbrengen op initiatiefnemers. Hierbij kan het Servicepunt Duurzame Energie (www.servicepuntduurzameenergie.nl), een externe en onafhankelijke partij, als adviseur optreden.

In navolgend schema is samengevat welke duurzaamheidseisen de gemeente stelt.

![](i_NL.IMRO.0383.UPLZandzoomfase3d-VS01_afbeelding42.jpg)

**Planspecifiek**Bij het ontwerp van het plan wordt aan een groot aantal van de hiervoor genoemde maatregelen invulling gegeven, zoals de minimalisering van de verharding, het gebruik maken van beken in het gebied, het creÃ«ren van kwalitatief hoogwaardig groen (de nieuwe singels), een aparte extra ontsluiting voor voetgangers en fietsers en voor zover mogelijk een zongerichte verkaveling. De woningen zullen daarnaast voldoen aan de, sterk opgevoerde, eisen van het Bouwbesluit 2012, waarin verplicht wordt dat woningen aardgasvrij gebouwd worden.

##### 4 Toelichting op de regels

###### 4\.1 Opzet regels

Het uitwerkingsplan bestaat uit een verbeelding en regels en is voorzien van een toelichting. De regels en verbeelding vormen het juridisch bindende deel, terwijl de toelichting geen juridische binding heeft, maar moet worden beschouwd als handvat voor de uitleg en de onderbouwing van de opgenomen bestemmingen. De regels bevatten het juridische instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De verbeelding heeft een rol voor toepassing van de regels, alsmede de functie van visualisering van de bestemmingen.

###### 4\.2 Nadere toelichting regels

In deze paragraaf wordt de systematiek van de regels en de wijze waarop de regels gehanteerd dienen te worden, uiteengezet.

De regels van het plan bestaan uit vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs\- en slotregels aan de orde komen. Voor de systematiek is aangesloten op de SVBP2012, de Wabo, het Bor en het 'moederplan', bestemmingsplan 'Limmen \- Zandzoom' van de gemeente Castricum.

**Hoofdstuk 1: Inleidende regels***Artikel 1 Begrippen*In deze bepaling zijn omschrijvingen gegeven van de in het bestemmingsplan gebruikte begrippen. Deze worden opgenomen om interpretatieverschillen te voorkomen. Begripsbepalingen zijn alleen nodig voor begrippen die gebruikt worden in de regels en die tot verwarring kunnen leiden of voor meerdere uitleg vatbaar zijn.

*Artikel 2 Wijze van meten*Om op een eenduidige manier afstanden, oppervlakten en inhoud van gebouwen en/of bouwwerken, geen gebouwen zijnde, te bepalen wordt in de wijze van meten uitleg gegeven wat onder de diverse begrippen wordt verstaan. Ten aanzien van de wijze van meten op de verbeelding geldt steeds dat het hart van een lijn moet worden aangehouden.

**Hoofdstuk 2: Bestemmingsregels**In het tweede hoofdstuk komen de bestemmingen aan de orde. De bestemmingsregels zijn zoveel als mogelijk overgenomen uit het bestemmingsplan 'Limmen \- Zandzoom'. Op enkele plaatsen zijn de regels aangepast of aangevuld, zodat ze aansluiten bij de uitwerkingsregels uit het bestemmingsplan of bij de in ontwikkeling zijnde bouwplannen. Zodoende is een regeling ontstaan die zoveel mogelijk overeenkomt met het bestemmingsplan 'Limmen \- Zandzoom' en die uiteraard past binnen het juridische kader van dat plan. In het uitwerkingsplan komen zeven bestemmingen voor, te weten:* Groen (artikel 3\)

* Tuin \- 1 (artikel 4\);

* Verkeer \- Verblijfsgebied (artikel 5\);

* Water (artikel 6\);

* Wonen (artikel 7\);

* Waarde \- Archeologie (artikel 8\).

*Artikel 3 Groen*Voor de hoofdgroenstructuren in het plangebied is de bestemming 'Groen' opgenomen. Op deze gronden mogen geen gebouwen worden gebouwd.

*Artikel 4 Tuin \- 1*Ten behoeve van een aantrekkelijk dorpsbeeld acht de gemeente het wenselijk om op delen van de erven geen bebouwing toe te staan. Over het algemeen betreft dit het deel van het erf tussen de voorgevel en de openbare weg. Aan dit gedeelte van het erf is bestemming 'Tuin \- 1' toegekend. In de bestemming zijn parkeervoorzieningen toegestaan. Binnen deze bestemming mogen geen gebouwen worden gebouwd, met uitzondering van erkers.

*Artikel 5 Verkeer \- Verblijfsgebied*De wegen in het plangebied hebben een gemengde functie voor verkeer en verblijven. Omdat het gaat om wegen die geen doorgaande functie hebben, vallen zij onder de bestemming 'Verkeer \- Verblijfsgebied'. Op deze gronden mogen geen gebouwen worden gebouwd.

*Artikel 6 Water*De watergangen/greppels in het gebied hebben onder andere een waterbergende functie. Voor deze watergangen/greppels is de bestemming 'Water' opgenomen. Op deze gronden mogen geen gebouwen worden gebouwd.

*Artikel 7 Wonen*Aan de woonpercelen is de bestemming 'Wonen' toegekend. Daarin begrepen zijn aan huis verbonden beroeps\- en bedrijfsactiviteiten. Hiervoor gelden de algemene regels zoals die in de gemeente worden gehanteerd. Deze houden in dat ten hoogste 50 mÂ² van de woning inclusief aan\- en uitbouwen en bijgebouwen voor beroepen en bedrijven aan huis mogen worden benut. Het moet gaan om activiteiten die niet veel verkeer aantrekken en die geen of weinig hinder voor hun omgeving veroorzaken. Via een omgevingsvergunning kan worden afgeweken van deze laatste bepaling. In artikel 11 van de regels zijn de bepalingen voor aan huis verbonden beroeps\- en bedrijfsactiviteiten opgenomen.Hoofdgebouwen mogen worden gebouwd binnen op de verbeelding aangegeven bouwvlakken. De maximum goot\- en bouwhoogte is aangeduid op de verbeelding, evenals het maximum aantal woningen per bouwvlak wanneer meer dan Ã©Ã©n woning per bouwvlak is toegestaan.

*Artikel 8 Waarde \- Archeologie*De voor âWaarde \- Archeologieâ aangewezen gronden zijn behalve voor de daar voorkomende bestemmingen mede bestemd voor de bescherming van de aan de grond eigen zijnde archeologische waarden.

**Hoofdstuk 3: Algemene regels***Artikel 9 Anti\-dubbeltelregel*Deze bepaling is opgenomen om te voorkomen dat, wanneer volgens een bestemmingsplan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

*Artikel 10**Algemene gebruiksregels*De bepaling bevat een algemene regel omtrent strijdigheid met het bestemmingsplan en regels over aan huis verbonden bedrijfs\- of beroepsactiviteiten en een Bed \& Breakfast.

*Artikel 11**Algemene afwijkingsregels*Deze bepaling bevat algemene afwijkingsmogelijkheden ten aanzien van maten, bouwgrenzen en bouwwerken, geen gebouwen zijnde. *Artikel 12* *Algemene wijzigingsregels*In deze bepaling is aan burgemeester en wethouders de bevoegdheid gegeven het plan te wijzigen. Het gaat hier om wijzigingsbevoegdheden met een algemene strekking. De criteria, die bij toepassing van de wijzigingsbevoegdheid in acht moeten worden genomen, zijn aangegeven.

**Hoofdstuk 4: Overgangs\- en slotregels***Artikel 13* *Overgangsrecht*Bouwwerken welke op het moment van inwerkingtreding van het bestemmingsplan bestaan (of waarvoor een omgevingsvergunning is aangevraagd) mogen blijven bestaan, ook al is er strijd met de bebouwingsregels. De overgangsbepaling houdt niet in dat het bestaand, illegaal opgerichte, bouwwerk legaal wordt, noch brengt het met zich mee dat voor een dergelijk bouwwerk alsnog een omgevingsvergunning kan worden verleend. Burgemeester en wethouders kunnen in beginsel dus gebruik maken van hun handhavingsbevoegdheid. Het gebruik van de grond en opstallen dat afwijkt van de regels op het moment van inwerkingtreding van het plan mag eveneens worden voortgezet.

*Artikel 14* *Slotregel*Dit artikel geeft aan op welke manier de regels kunnen worden aangehaald.

##### 5 Uitvoerbaarheid

###### 5\.1 Maatschappelijke uitvoerbaarheid

Bij de voorbereiding van een (voor)ontwerp uitwerkingsplan dient op grond van artikel 3\.1\.6 lid 1 sub c Bro overleg te worden gevoerd als bedoeld in artikel 3\.1\.1 Bro. Op basis van het eerste lid van dit artikel wordt overleg gevoerd met waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg.

Een ontwerp uitwerkingsplan dient conform afdeling 3\.4 Awb gedurende 6 weken ter inzage gelegd worden. Hierbij is er de mogelijkheid voor een ieder om zienswijzen in te dienen op het plan. Na vaststelling door het college wordt het vaststellingsbesluit bekend gemaakt. Het uitwerkingsplan ligt na bekendmaking 6 weken ter inzage. Gedurende deze termijn is er de mogelijkheid beroep in te dienen bij de Afdeling bestuursrechtspraak van de Raad van State. Het uitwerkingsplan treedt vervolgens de dag na afloop van de tervisielegging in werking als er geen beroep is ingesteld. Is er wel beroep ingesteld dan treedt het uitwerkingsplan ook in werking, tenzij naast het indienen van een beroepschrift ook om een voorlopige voorziening is gevraagd. De schorsing van de inwerkingtreding eindigt indien de voorlopige voorziening wordt afgewezen. De procedure eindigt met de uitspraak van de Afdeling bestuursrechtspraak van de Raad van State.

*Participatie*Op 11 december 2019 is een informatieavond gehouden. Er is daarbij Ã©Ã©n reactie op het plan ontvangen. Verzocht werd om een (goed) circulatieplan te maken. In het kader van het bestemmingsplan 'Limmen \- Zandzoom' is het verkeersplan opgesteld (zie ook toelichting paragraaf 2\.5). Gelet op de structuur van Limmen\-Zandzoom voorziet het verkeersplan niet een circulatieplan. Wel voorziet het verkeersplan in het opvangen van extra verkeer door het opwaarderen van de Visweg tussen de Hogeweg en de Rijksweg (N203\) en een Ã©Ã©nrichtingscircuit voor de Visweg en Pagenlaan tussen de Kapelweg en de Hogeweg.

In het kader van het ontwerp uitwerkingsplan is er geen digitale inloopavond geweest, omdat daarvoor te weinig aanmeldingen waren.

####### 5\.1\.1 Inspraak en vooroverleg

Dit plan betreft een uitwerking van het bestemmingsplan 'Limmen \- Zandzoom'. Dat bestemmingsplan heeft reeds een uitgebreide procedure doorlopen. Onderhavig uitwerkingsplan past binnen de uitwerkingsregels. Ondanks het uitgebreide procedÃ© bij het bestemmingsplan heeft de gemeente Castricum ervoor gekozen het voorontwerp uitwerkingsplan ter inzage te leggen. Binnen deze periode is het mogelijk om inspraakreacties in te dienen. Tegelijkertijd zal het wettelijk vooroverleg ex artikel 3\.1\.1 van het Besluit ruimtelijke ordening worden gevoerd.

Het voorontwerp uitwerkingsplan heeft vanaf 16 april 2020 tot en met 14 mei 2020 ter inzage gelegen. In deze periode zijn twee inspraakreacties ingediend. In dezelfde periode is het voorontwerp uitwerkingsplan voorgelegd aan de vooroverlegpartners. In de nota beantwoording reacties voorontwerp (gemeente Castricum, juni 2020\) zijn de ingekomen inspraak\- en vooroverlegreacties samengevat en van een gemeentelijke reactie voorzien.

####### 5\.1\.2 Zienswijze

Het ontwerp uitwerkingsplan heeft vanaf donderdag 11 juni 2020 tot en met 22 juli 2020 ter inzage gelegen. In deze periode zijn twee zienswijzen ingediend. In de nota beantwoording zienswijzen (gemeente Castricum, september 2020\) zijn de ingekomen zienswijzen samengevat en van een gemeentelijke reactie voorzien.

###### 5\.2 Economische uitvoerbaarheid

Bij de voorbereiding van een ruimtelijk plan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van 'afdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien: * het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**    Het kostenverhaal is geregeld middels privaatrechtelijke overeenkomst tussen initiatiefnemers en gemeente. Daarnaast heeft initiatiefnemer de haalbaarheid van de ontwikkeling met een positieve grondexploitatie aangetoond. Als gevolg van de plannen zal het exploitatieplan 'Limmen \- Zandzoom' structureel worden herzien. De herziening van het exploitatieplan kent zijn eigen procedure.