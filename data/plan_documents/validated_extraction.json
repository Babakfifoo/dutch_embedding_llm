{
    "t_NL.IMRO.0342.BPSTB0019-0301": "## **HOOFDSTUK 7 ECONOMISCHE UITVOERBAARHEID**\n\n### **7.1 Algemeen**\n\nBij de voorbereiding van een ontwerp voor een bestemmingsplan dient op grond van artikel 3.1.6 van het Besluit ruimtelijke ordening (Bro) in de plantoelichting van een bestemmingsplan minimaal inzicht te worden gegeven in de uitvoerbaarheid van het plan. Tevens is ingevolge de Wet ruimtelijke ordening (Wro) verplicht om, indien sprake is van ontwikkelingen waarvoor de gemeente redelijkerwijs kosten moet maken, onder meer voor de aanleg van voorzieningen van openbaar nut, deze moeten kunnen worden verhaald op de initiatiefnemer c.q. ontwikkelaar. Een en ander dient vast te worden gelegd in een grondexploitatie. De ontwikkeling van het braakliggende terrein in Soesterberg is een initiatief van de gemeente Soest zoals vastgesteld in het Masterplan Soesterberg. Het is een gezamenlijke ontwikkeling met Portaal Vastgoed Ontwikkeling, Latei en andere marktpartijen. De financi\u00eble uitvoerbaarheid en realisatie van de bestemmingswijzigingen in het bestemmingsplangebied zijn middels (intentie)overeenkomsten met deelnemende partijen beschikbaar en opgenomen in de grondexploitatie Masterplan Soesterberg.\n\n#### *Programma*\n\nMede met het oog op de financi\u00eble haalbaarheid van het plan is het terrein mede aangewezen voor woningbouw. In totaal wordt rekening gehouden met circa 122 grondgebonden en gestapelde woningen. In de plint van de gestapelde woningen is ruimte voor horeca, dienstverlening en maatschappelijke voorzieningen.\n\n#### *Kosten en opbrengsten*\n\nDe kosten zijn realistisch geraamd op basis van de globale inrichtingsschetsen van het plangebied. Daarin zijn begrepen de kosten van tijdelijk beheer, slopen, saneren, (her)inrichting van groen en verharding, bouwrijp en woonrijp maken van de woongebieden, planvorming en de rentelasten. De omvang en samenstelling van het bouwprogramma is afgestemd op een positief resultaat.\n\n#### *Fasering*\n\nDe bouw van de woningen is gepland in de periode 2017 tot 2020. De fasering van het bouwrijp en woonrijp maken is hieraan gerelateerd. De financi\u00eble effecten van de fasering als gevolg van rentekosten en loon- en prijsstijgingen zijn in de kostenramingen verdisconteerd.\n\n#### *Saldo*\n\nIn de grondexploitatie wordt uitgegaan van een positief resultaat.\n\n### *Risico's*\n\nDe grootste risico's voor de in dit plan genoemde ontwikkelingen zijn:\n\n- wijzigen van het stedenbouwkundig programma;\n\n- vertraging bij de afzet van de vrije sectorwoningen;\n\n- extra kosten voor gevonden niet-ontplofte explosieven en\n\n- afhankelijkheid van de andere marktpartijen (Portaal, Latei).",
    "t_NL.IMRO.0342.BPLG0043-0301": "6.1. Economische uitvoerbaarheid\nConform artikel 6.12, lid 1 Wro dient de gemeenteraad een exploitatieplan vast te stellen voor gronden waarop een bouwplan gerealiseerd wordt. De gemeenteraad kan afzien van het vaststellen van een exploitatieplan indien het kostenverhaal anderszins verzekerd is.\n\nDe gemeente zal met initiatiefnemer een anterieure overeenkomst sluiten. Gelet hierop kan worden gesteld dat het kostenverhaal anderszins verzekerd is en dat het opstellen van een exploitatieplan achterwege kan worden gelaten. In de anterieure overeenkomst zijn tevens afspraken vastgelegd over de realisatie van de bluswatervoorziening.",
    "t_NL.IMRO.0416.WPHavenplein8a-va01": "# **10. FINANCI\u00cbLE HAALBAARHEID**\n\nHet bouwplan is een zakelijk initiatief. Het project zal voor rekening en risico van de aanvrager zijn. Hiermee zal de financi\u00eble uitvoerbaarheid van het plan voldoende zijn gewaarborgd.\n",
    "t_NL.IMRO.0757.BP06Hugenpoth-VST1": "6. ECONOMISCHE UITVOERBAARHEID\nKostenverhaal\nUitgangspunt voor de beoogde ontwikkeling is dat deze voor de gemeente budgetneutraal worden ontwikkeld. Op grond van artikel 6.12 lid 1 Wet ruimtelijke ordening (Wro) in samenhang met artikel 6.12 lid 4 Wro is de gemeenteraad van Boxtel verplicht om de kosten te verhalen en een exploitatieplan vast te stellen gelijktijdig met het besluit (het bestemmingsplan) waarop het exploitatieplan betrekking heeft. Niet in alle gevallen is de gemeenteraad verplicht een exploitatieplan vast te stellen. Op grond van artikel 6.12 lid 2 kan de gemeenteraad van de gemeente Boxtel besluiten geen exploitatieplan vast te stellen als aan de cumulatieve bepalingen van artikel 6.12, lid 2 sub a, b en c is voldaan.\n\nMet onderhavig bestemmingsplan wordt een bouwplan in de zin van artikel 6.2.1 Bro mogelijk gemaakt. Echter is met de ontwikkelende eigenaar van de gronden een anterieure overeenkomst gesloten zoals is bepaald in artikel 6.24 Wro, voordat het bestemmingsplan is vastgesteld. Ook zijn er geen redenen om nadere eisen te stellen dan wel het plan te faseren, zodat de verplichting tot het vaststellen van een exploitatieplan niet geldt. In de anterieure overeenkomst is het verhaal van kosten op afdoende wijze vastgelegd.\n\nFinanci\u00eble haalbaarheid\nDe ontwikkelaar beschikt over voldoende middelen om de voorgestane ontwikkeling te kunnen realiseren. De planologische ontwikkeling leidt tot een waardevermeerdering van de grond. De kosten die initiatiefnemer maakt zijn een investering ten einde de waardevermeerdering te kunnen realiseren. Wanneer de kosten en opbrengsten naast elkaar worden gelegd is er sprake van een positief saldo. Er zijn geen onvoorziene hoge kosten te verwachten. Ook is er geen sprake van onzekere financi\u00eble bijdragen van anderen.\n\nDe financieel-economische haalbaarheid is hiermee in voldoende mate aangetoond.",
    "t_NL.IMRO.0180.1102021002-VS01": "HOOFDSTUK 8 UITVOERBAARHEID\n8.1 Economische uitvoerbaarheid\nArtikel 6.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.\n\nIn het voorliggende geval is een anterieure overeenkomst gesloten tussen initiatiefnemer en de gemeente. Hierin is tevens het risico van planschade opgenomen zodat het kostenverhaal voor de gemeente volledig is verzekerd. Dit brengt met zich mee dat vaststelling van een exploitatieplan achterwege kan blijven.",
    "t_NL.IMRO.0106.03WP202010007-C001": "Hoofdstuk 6 Financi\u00eble uitvoerbaarheid\n6.1 Economische uitvoerbaarheid\nBij de voorbereiding van een ruimtelijk plan dient, op grond van het Bro, onderzoek plaats te vinden naar de economische uitvoerbaarheid van het plan. In principe dient bij het verlenen van een omgevingsvergunning tevens een exploitatieplan te worden vastgesteld om het verhaal van de plankosten zeker te stellen.\n\nTussen de gemeente en Geveke Bouw is een anterieure overeenkomst afgesloten waar in het kostenverhaal anderszins verzekerd is. Zo is bijvoorbeeld afgesproken dat Geveke Bouw de kosten draagt voor uitwerking van de plannen en de realisatie van de opstallen, maar dat de gemeente de grond bouwrijp oplevert. De kosten voor bouwrijp opleveren zijn voor de gemeente, de kosten voor de uitwerking van de plannen, voor de inrichting van de openbare ruimte en voor het woonrijp maken van het gebied zijn voor rekening en risico van Geveke Bouw. Hiermee is het wijzigingsplan economisch uitvoerbaar."
}