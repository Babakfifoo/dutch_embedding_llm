xml version\="1\.0" encoding\="UTF\-8"?

De Wijde Wiericke, 1e herziening: Toelichting

direct naar inhoud van Toelichting

De Wijde Wiericke, 1e herziening

================================

Toelichting

-----------

| Plan: | De Wijde Wiericke, 1e herziening |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1901\.WijdeWiericke1herz\-BP80 |

* Toelichting

* Bijlagen bij Toelichting

* Regels

* Bijlagen bij regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Vigerend bestemmingsplan

+ 1\.4 Leeswijzer

* Hoofdstuk 2 Planbeschrijving

+ 2\.1 Ruimtelijke en functionele structuur

+ 2\.2 Nieuwe situatie

+ 2\.3 Verkeer en parkeren

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Regionaal beleid

+ 3\.4 Gemeentelijk beleid

+ 3\.5 Conclusie

* Hoofdstuk 4 Omgevingsaspecten

+ 4\.1 Milieu

+ 4\.2 Waterparagraaf

+ 4\.3 Archeologie en cultuurhistorie

+ 4\.4 Flora en fauna

+ 4\.5 Overige realiserings\- en uitvoeringsaspecten

* Hoofdstuk 5 Juridische planbeschrijving

+ 5\.1 Algemeen

+ 5\.2 Verbeelding

+ 5\.3 Regels

+ 5\.4 Handhaving bestemmingsplan

* Hoofdstuk 6 Uitvoerbaarheid en resultaten overleg

+ 6\.1 Economische uitvoerbaarheid

+ 6\.2 Maatschappelijke uitvoerbaarheid

+ 6\.3 Resultaten overleg ex artikel 3\.1\.1 Bro

### Hoofdstuk 1 Inleiding

#### 1\.1 Aanleiding

De gemeenteraad van Bodegraven\-Reeuwijk heeft op 11 november 2010 het bestemmingsplan De Wijde Wiericke vastgesteld. Dit bestemmingsplan maakt een woningbouwontwikkeling mogelijk van circa 120 woningen om te kunnen voorzien in de woningbehoefte voor de kern Nieuwerburg. Bij uitwerking van het tweede deelplan worden de tuinen achter de woningen doorgetrokken tot de (geplande) watergangen, zodat kan worden ingespeeld op de huidige woonwensen van (toekomstige) kopers. In het bestemmingsplan is dat niet mogelijk, omdat de gronden aan weerszijden van de bestemming 'Wonen' zijn bestemd voor 'Groen'. Vanuit stedenbouwkundige en landschappelijke overwegingen bestaan tegen deze aanpassing geen bezwaren. Gelijktijdig worden maximaal 5 woningen toegestaan, zodat afhankelijk van de marktsituatie beter kan worden ingespeeld op de gewijzigde woningmarkt. Om dit mogelijk te maken is deze 1e herziening van het bestemmingsplan opgesteld.

#### 1\.2 Ligging plangebied

Het plangebied De Wijde Wiericke ligt ten zuiden van de Gravin Margarethastraat, Gravin Mariastraat en Gravin Jacobastraat. De hoofdontsluiting vindt plaats via de Graaf Albrechtstraat. In westelijke richting wordt de woonwijk begrensd door de Dubbele Wiericke. Ten zuiden van het plangebied ligt de spoorlijn Alphen â Woerden/ Utrecht. Het bestemmingsplangebied is aangeduid in figuur 1\. Daarin is opgenomen het plangebied voor dit bestemmingsplan.

![afbeelding "i_NL.IMRO.1901.WijdeWiericke1herz-BP80_0001.png"](i_NL.IMRO.1901.WijdeWiericke1herz-BP80_0001.png)

*Figuur 1: Plattegrond plangebied (rode lijn) en omgeving (gestippelde zwarte lijn De Wijde Wiericke).*

#### 1\.3 Vigerend bestemmingsplan

Voor het plangebied geldt het volgende bestemmingsplan:

| **Bestemmingsplan**   Â | **Raadsbesluit**   Â | **Raad van State**   Â | |

| --- | --- | --- | --- |

| 'De Wijde Wiericke'   Â | 11 november 2010   Â | 13 februari 2013   Â | |

Het plangebied maakt onderdeel uit van een groter bouwvlak, waarin totaal 40 woningen kunnen worden gerealiseerd. Aan weerszijden van de bestemming 'Wonen' zijn de gronden bestemd voor 'Groen'. In het zuidelijk deelplan is een plan ontwikkeld voor 18 tot 23 woningen. In het eerste, noordelijk gelegen, deelplan zijn al 22 woningen gebouwd, zodat het aantal met maximaal 5 kan worden overschreden. Voorts wordt de groenbestemming betrokken bij de bestemming Wonen, zodat de bewoners deze strook kunnen betrekken als tuin bij de woningen. Voor het plangebied geldt voorts de Gebiedsaanduiding 'Veiligheidszone \- Leiding'. In een klein gedeelte (in de uiterste noordoosthoek) ligt nog de dubbelbestemming 'Leiding \- Riool'. Een uitsnede van de plankaart is opgenomen in figuur 2\.

Een herziening van het bestemmingsplan is nodig, omdat binnen de bestemming 'Groen' geen tuinen zijn toegestaan ten behoeve van de woningen en er maximaal 2 woningen meer (kunnen) worden gebouwd dan is toegestaan op grond van de planregels. De Uitspraak van de Afdeling Bestuursrechtspraak van de Raad van State heeft alleen betrekking gehad op vernietiging van het Exploitatieplan. Het beroep tegen het bestemmingsplan is later ingetrokken.

![afbeelding "i_NL.IMRO.1901.WijdeWiericke1herz-BP80_0002.png"](i_NL.IMRO.1901.WijdeWiericke1herz-BP80_0002.png)

*Figuur 2: Uitsnede plankaart bestemmingsplan 'De Wijde Wiericke'.*

#### 1\.4 Leeswijzer

Hoofdstuk 2 beschrijft de huidige situatie en geeft een planbeschrijving van de nieuwe toestand. In Hoofdstuk 3 wordt het beleidskader uiteengezet. Hierin wordt het voor dit bestemmingsplan relevante rijks\-, provinciaal, regionaal en gemeentelijke beleid beschreven. Hoofdstuk 4 omvat de omgevingsaspecten, te weten milieu, archeologie, natuur en de Waterparagraaf. In Hoofdstuk 5 wordt de keuze voor de planmethodiek nader toegelicht. Hoofdstuk 6 is gewijd aan de uitvoerbaarheid. Hier wordt met name ingegaan op de uitkomsten van de inspraak en het overleg ex artikel 3\.1\.1 van het Besluit ruimtelijke ordening.

### Hoofdstuk 2 Planbeschrijving

#### 2\.1 Ruimtelijke en functionele structuur

De ruimtelijke structuur van het plangebied wordt gekenmerkt door de typerende slagenverkaveling, zoals het gehele landschap van het Hollands\-Utrechts veenweidegebied. Het is ontstaan door ontginning vanuit de zuidelijke oeverwal langs de Oude Rijn. De verhoogd aangelegde spoorlijn en de A12, doorsnijden de oorspronkelijke slagenverkaveling. De Dubbele Wiericke vormt de verbinding tussen Oude Rijn en Hollandsche IJssel. De kern Nieuwerbrug is ontstaan rond de tolbrug en dankt daaraan haar naam. Het plangebied was vroeger in gebruik als weidegebied.

Langs de Dubbele Wiericke liggen volkstuinen welke sinds begin jaren tachtig in gebruik zijn. De tennisbanen zijn in het begin van de jaren negentig aangelegd. De huidige speelvoorzieningen ten oosten van de tennisbanen zijn sinds een jaar of tien in gebruik. Het middendeel van het gebied wordt sinds de jaren zeventig, tijdens perioden van vorst, gebruikt als ijsbaan. Een transformatie naar woongebied is in ontwikkeling. Het eerste deelplan met onder andere een zogenaamde HOED (Huisartsen Onder Een Dak) is inmiddels gerealiseerd. Het stedenbouwkundig concept is opgenomen in figuur 3\.

![afbeelding "i_NL.IMRO.1901.WijdeWiericke1herz-BP80_0003.png"](i_NL.IMRO.1901.WijdeWiericke1herz-BP80_0003.png)

*Figuur 3: Stedenbouwkundig concept De Wijde Wiericke (december 2009\).*

Het plangebied wordt ten zuiden van het eerste deelplan gerealiseerd. De gronden worden momenteel bouwrijp gemaakt.

*De Gravin Jacobastraat. De spoorlijn Utrecht\-Leiden.*

![afbeelding "i_NL.IMRO.1901.WijdeWiericke1herz-BP80_0004.png"](i_NL.IMRO.1901.WijdeWiericke1herz-BP80_0004.png)

*Nieuwbouw deelplan 1\. Watergang achter nieuwbouw, deelplan 1\.*

#### 2\.2 Nieuwe situatie

Overeenkomstig het geldende bestemmingsplan worden in deelplan twee 18 woningen opgericht. In het oostelijk deel worden twee woonblokken van elk 5 aaneengesloten woningen gerealiseerd. In het westelijke gedeelte worden 8 woningen gerealiseerd van het type twee\-onder\-Ã©Ã©n\-kapwoning. Afhankelijk van de marktvraag kunnen in plaats van de geschakelde woningen ook (twee) woonblokken met aaneengesloten woningen worden gerealiseerd met een maximum van 13\. In tegenstelling tot het geldende bestemmingsplan worden de woonpercelen doorgetrokken tot de (te graven) watergangen. In de voorheen geldende bestemming 'Groen' mogen binnen de bestemming 'Wonen' geen bijgebouwen worden gerealiseerd om de stedenbouwkundige uitgangspunten van het oorspronkelijke plan in stand te houden. In de regels en op de verbeelding wordt geborgd dat in deze strook geen bijgebouwen kunnen worden gerealiseerd.

![afbeelding "i_NL.IMRO.1901.WijdeWiericke1herz-BP80_0005.png"](i_NL.IMRO.1901.WijdeWiericke1herz-BP80_0005.png)

*Figuur 4: Stedenbouwkundige schets nieuwe situatie (indicatief).*Â

![afbeelding "i_NL.IMRO.1901.WijdeWiericke1herz-BP80_0006.png"](i_NL.IMRO.1901.WijdeWiericke1herz-BP80_0006.png)

*De woningen worden in het verlengde van deelplan 1 aan de Gravin Jacobastraat gerealiseerd.*

#### 2\.3 Verkeer en parkeren

**Verkeer**De wegen in en nabij het plangebied zijn allemaal ingericht als 30 km/uur zones en hebben een functie van erftoegangswegen. De ontsluiting voor het autoverkeer is goed. De woningen takken aan op de dwarsliggende Kapelmeester. Via de Gravin Jacobastraat is de Korte Waarder bereikbaar. Vanaf hier zijn Bodegraven, Woerden en de A12 via de bestaande infrastructuur bereikbaar.

**Parkeren**Uitgangspunt voor parkeren is de door het college op 10 mei 2016 vastgestelde Nota Parkeernormen, welke is gebaseerd op de CROW\-publicatie 317\. Hierbij kan voor de planlocatie worden uitgegaan van matig stedelijk in de rest bebouwde kom. De parkeernorm is opgenomen in tabel 3\.1\.

*Tabel 3\.1 Parkeerkencijfers nieuwe situatie.*

| **Functies**   Â | **Norm (gemiddeld)\***   Â | **Aantal woningen**   Â | **Aantal parkeer\-** **plaatsen**   Â | **Aandeel bezoekers**   Â |

| --- | --- | --- | --- | --- |

| Koop vrijstaand   Â | 2,2   Â | Â | Â | incl. 0,3 pp per woning   Â |

| Koop twee\-onder\-een\-kap   Â | 2,1   Â | 8   Â | 16,8   Â | incl. 0,3 pp per woning   Â |

| Koop tussen/ hoek   Â | 1,9   Â | 10   Â | 19   Â | incl. 0,3 pp per woning   Â |

| **Totaal benodigd aantal pp**   Â | Â | Â | **35,8**   Â | Â |

\* matig stedelijk, rest bebouwde kom

Het plangebied voorziet in de eigen parkeerbehoefte. Bij de twee\-onder\-Ã©Ã©n\-kapwoningen zullen op eigen erf minimaal twee parkeerplaatsen worden aangelegd (10 parkeerplaatsen). In de aan te leggen parkeerkoffer tussen de twee woonblokken is voorzien in 18 parkeerplaatsen. Daarnaast worden in het noordelijk deel nog 7 parkeerplaatsen aangelegd. Bezoekers parkeren kan hier eveneens plaatsvinden. Mitsdien kan worden voldaan aan de parkeerbehoefte. Bij uitwerking van de bouwplannen wordt hiermee rekening gehouden. In de Algemene gebruiksregels van het bestemmingsplan wordt het parkeren geborgd.

### Hoofdstuk 3 Beleidskader

#### 3\.1 Rijksbeleid

##### 3\.1\.1 Structuurvisie Infrastructuur en Ruimte (2012\)

Op 22 november 2011 heeft de Tweede Kamer de Structuurvisie Infrastructuur en Ruimte (SVIR) met bijbehorende stukken aangenomen. De Minister van Infrastructuur en Milieu heeft op 13 maart 2012 het vaststellingsbesluit zoals bedoeld in de Wet ruimtelijke ordening (Wro) van de SVIR ondertekend. Daarmee is het nieuwe ruimtelijke en mobiliteitsbeleid zoals uiteengezet in de SVIR van kracht geworden.

De structuurvisie bevat een concrete, bondige actualisatie van het mobiliteit\- en ruimtelijke ordeningsbeleid. Dit nieuwe beleid vervangt de Nota Mobiliteit, de Nota Ruimte en de structuurvisie Randstad 2040\. De structuurvisie heeft betrekking op:

* rijksverantwoordelijkheden voor basisnormen op het gebied van milieu, leefomgeving, water)veiligheid en het beschermen van unieke ruimtelijke waarden;

* rijksbelangen met betrekking tot (inter)nationale hoofdnetten voor mobiliteit en energie;

* rijksbeleid voor ruimtelijke voorwaarden die bijdragen aan versterking van de economische structuur.

Bij deze aanpak hanteert het Rijk een filosofie die uitgaat van vertrouwen, heldere verantwoordelijkheden, eenvoudige regels en een selectieve rijksbetrokkenheid. Zo laat het Rijk de verantwoordelijkheid voor de afstemming tussen verstedelijking en groene ruimte op regionale schaal over aan provincies. Daarmee wordt bijvoorbeeld het aantal regimes in het landschaps\- en natuurdomein fors ingeperkt. Daarnaast wordt (boven)lokale afstemming en uitvoering van verstedelijking overgelaten aan (samenwerkende) gemeenten binnen provinciale kaders. Alleen in de stedelijke regio's rond de mainports (Amsterdam c.a. en Rotterdam c.a.) zal het Rijk afspraken maken met decentrale overheden over de programmering van verstedelijking. Overige sturing op verstedelijking zoals afspraken over percentages voor binnenstedelijk bouwen, Rijksbufferzones en doelstellingen voor herstructurering laat het Rijk los.

Om zorgvuldig ruimtegebruik te bevorderen neemt het Rijk enkel nog een 'ladder' voor duurzame verstedelijking op. Hierdoor neemt de bestuurlijke drukte af en ontstaat er ruimte voor regionaal maatwerk. Dit betekent voor alle ruimtelijke plannen:

* 1\. eerst kijken of er een regionale vraag is naar een bepaalde ontwikkeling;

* 2\. vervolgens kijken of het bestaand stedelijk gebied of bestaande bebouwing kan worden hergebruikt;

* 3\. mocht nieuwbouw nodig zijn, dan altijd zorgen voor een optimale inpassing en bereikbaarheid.

Doel van de ladder is een goede ruimtelijke ordening door een optimale benutting van de ruimte in stedelijke gebieden. De ladder is als een procesvereiste opgenomen in het Besluit ruimtelijke ordening. In paragraaf 3\.2\.2 wordt hierop ingegaan

##### 3\.1\.2 AMvB Ruimte (2011\)

Het Besluit algemene regels ruimtelijke ordening (afgekort Barro) bevat een beperkt aantal beslissingen van wezenlijk belang (13 nationale belangen) uit de nieuwe Structuurvisie. Deze algemene regels bewerkstelligen dat nationale ruimtelijke belangen doorwerken tot op lokaal niveau. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid. Het Besluit algemene regels ruimtelijke ordening en de hierbij behorende ministeriÃ«le regeling zijn op 30 december 2011 in werking getreden. Op 1 oktober 2012 is het besluit aangevuld met voorschriften voor de andere beleidskaders uit de SVIR, het Nationaal Waterplan en het Derde Structuurschema Elektriciteitsvoorziening. Het gaat hierbij onder andere om rijksvaarwegen, hoofdwegen en hoofdspoorwegen en ecologische hoofdstructuur (EHS).

Het kabinet heeft de keuze voor deze onderwerpen gemaakt in de Structuurvisie Infrastructuur en Ruimte. Door de nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte.

**Conclusie**De planlocatie maakt onderdeel uit van de Romeinse Limes, zoals aangegeven op de Kaart erfgoederen van uitzonderlijke universele waarden (figuur 5\). Provinciale Staten dienen de begrenzing van de erfgoederen bij Verordening nader uit te werken. Bij uitwerking van de bouwplannen wordt rekening gehouden met het bepaalde in het Besluit algemene regels ruimtelijke ordening. Met inachtneming hiervan worden de rijksbelangen niet geschaad. Archeologie is verder beschreven in paragraaf 4\.3. Kortheidshalve wordt hiernaar verwezen.

![afbeelding "i_NL.IMRO.1901.WijdeWiericke1herz-BP80_0007.png"](i_NL.IMRO.1901.WijdeWiericke1herz-BP80_0007.png)

*Figuur 5: Uitsnede kaart erfgoederen van uitzonderlijke universele waarden (plangebied rood omlijnd).*

#### 3\.2 Provinciaal beleid

##### 3\.2\.1 Visie ruimte en mobiliteit

Provinciale Staten van Zuid\-Holland hebben op 9 juli 2014 de Visie ruimte en mobiliteit (VRM) en de bijbehorende uitvoeringsdocumenten vastgesteld. De actualisering 2016 van de VRM, het Programma ruimte, de Verordening ruimte en de Cultuurhistorische Hoofdstructuur is op 14 december 2016 vastgesteld door Provinciale Staten. Deze actualisering heeft betrekking op een reeks van onderwerpen, waaronder de actualisering van de regionale visies voor wonen en kantoren. Dit beleidskader geeft op hoofdlijnen sturing aan de ruimtelijke ordening en maatregelen op het gebied van verkeer en vervoer. Uitgangspunt vormt steeds de maatschappelijke vraag. Ook rekent de provincie op de daadkracht van maatschappelijke partners, met wie zij intensievere samenwerking zoekt.

Hoofddoel van de VRM is het scheppen van voorwaarden voor een economisch krachtige regio. Dat betekent: ruimte bieden om te ondernemen, het mobiliteitsnetwerk op orde en zorgen voor een aantrekkelijke leefomgeving. De VRM bevat een nieuwe sturingsfilosofie. De kern daarvan is:

* Ruimte bieden aan ontwikkelingen.

* Aansluiten bij de maatschappelijke vraag naar woningen, bedrijfsterreinen, kantoren, winkels en mobiliteit.

* Allianties aangaan met maatschappelijke partners.

* Minder toetsen op regels en meer sturen op doelen.

Bij de VRM horen: de Visie ruimte en mobiliteit, de Verordening ruimte, het Programma ruimte en het Programma mobiliteit. De Agenda ruimte bevat een concretere uitwerking van de VRM. In de VRM zijn 4 thema's te onderscheiden.

*Beter benutten en opwaarderen*

De provincie vangt de groei van de bevolking, de mobiliteit en de economische activiteit vooral op in de bestaande netwerken en bebouwde gebieden. Steden bieden nog volop kansen om te bouwen en te verbouwen. Ze kunnen de hoofdmoot voor hun rekening nemen van de woningen die Zuid\-Holland tot 2030 extra nodig heeft. Daardoor kan het landelijk gebied open blijven. Door de schaalvoordelen blijft het mogelijk om goed openbaar vervoer tussen knooppunten te laten rijden. Gemeenten stellen regionale visies voor woningen en kantoren op. Door deze visies stemmen de gemeenten het aanbod met elkaar af op de reÃ«le behoefte naar woningen en kantoren. Op deze wijze wil de provincie het overschot aan kantoren terugdringen en het tekort aan woningen voor bepaalde segmenten kleiner maken.

*Versterken stedelijk gebied (agglomeratiekracht)*

Meer concentratie en specialisatie van locaties die onderling goed verbonden zijn, leidt tot de versterking van de kennis\- en bedrijvencentra op het Europese en wereldtoneel. De provincie wijst in de VRM de concentratielocaties met goede ontsluiting aan. Daarnaast werkt de provincie aan een goede aantakking van de Zuid\-Hollandse economie op het nationale, Europese en wereldwijde netwerken van goederen\- en personenvervoer. Detailhandel is een belangrijke drager voor levendige centra. De VRM concentreert winkels zoveel mogelijk in bestaande winkelgebieden om leegstand in de binnenstad te voorkomen.

*Versterken ruimtelijke kwaliteit*

Het provinciale landschap valt onder te verdelen in drie typen, gekenmerkt door veenweiden, rivieren en kust. Het verstedelijkingspatroon, de natuurwaarden en het agrarisch gebruik sluiten daarop aan. De provincie stelt de versterking van de kwaliteiten van gebieden centraal in het provinciaal beleid. Per nieuwe ontwikkeling zal voortaan eerst worden bekeken of het nodig is om het buiten bestaand stadsâ en dorpsgebied te realiseren. De voorwaarde hierbij is dat de maatschappelijke behoefte is aangetoond en de nieuwe ontwikkeling bijdraagt aan het behoud of verbetering van de ruimtelijke kwaliteit. Bij ruimtelijke kwaliteit gaat het om een integrale benadering waarbij de samenhang tussen bruikbaarheid, duurzaamheid Ã©n belevingswaarde in acht wordt genomen.

*Bevorderen van een water\- en energie\-efficiÃ«nte samenleving*

In de VRM zet de provincie in op de transitie naar een water\- en energie\-efficiÃ«nte samenleving. Door ruimtelijke reserveringen te maken voor de benodigde netwerken en via haar vergunningen\- en concessiebeleid, draagt de provincie hieraan bij. Blikvanger is het warmtenet. Restwarmte uit de Rotterdamse mainport kan in de toekomst via een ondergronds leidingstelsel worden getransporteerd naar de greenport Westland\-Oostland, waar er kassen mee worden verwarmd, en naar steden om te voorzien in de warmtebehoefte van bewoners en bedrijven.

*Beter benutten en opwaarderen bebouwde ruimte*De provincie wil de bebouwde ruimte beter benutten. Onder âbebouwde ruimteâ wordt het stelsel verstaan van de systemen stedelijke agglomeratie, dorpen en linten en logistiek\-industrieel systeem, inclusief de bijbehorende infrastructuur. Tegelijkertijd is er het streven om de leefkwaliteit van die bebouwde ruimte te verbeteren. Verder blijven ook buiten de bebouwde ruimte nieuwe woon\- en werklocaties mogelijk en wenselijk.

De regionale programmering van het planaanbod van woningen, bedrijventerreinen, kantoren en winkelcentra sluit niet overal aan op de veranderde vraag. De provincie zet zich ervoor in om die match te verbeteren. Zo kan een gezonde markt ontstaan en kunnen tegelijk de mogelijkheden van de bebouwde ruimte optimaal worden benut.

*Wonen*De belangrijkste opgave in het provinciale woningbouwbeleid is om voldoende geschikte huisvesting mogelijk te maken voor de veranderende bevolking. Die bevolking verandert door processen van vergrijzing, diversiteit en individualisering. Dat werkt door in de vraag naar woonmilieus. Ook de wijze waarop woningen en de woonomgeving ontwikkeld worden, verandert. Vraaggerichte, organische ontwikkeling komt steeds meer naast grootschalige, planmatige ontwikkeling. De rol van projectontwikkelaars en beleggers verandert. Dat geldt ook voor de rol van overheden en de wijze van beleid maken.

Er is een toenemende behoefte aan woningen in centrumstedelijke en buitencentrummilieus. Bouwen in het BSD voldoet (bij uitstek) aan deze behoefte. Daarnaast blijft vraag bestaan naar groenstedelijke, dorpse en landelijke milieus. Toevoegingen binnen bestaande stadswijken, dorpen en kleine kernen kunnen hier tot op zekere hoogte in voorzien. Ter aanvulling blijft enige uitbreiding nodig voor deze milieus en andere woningbouw die niet binnen het BSD inpasbaar blijkt te zijn met behoud van leefkwaliteit.

Binnen Zuid\-Holland bestaan grote verschillen in de omvang van de woningbehoefte. Aan de ene kant zijn er gebieden waar de behoefte aan nieuwe woningen groot blijft, ook op lange termijn (na 2030\). Deze liggen in of aan in de hoogstedelijke zone. Toch is de afzet van de woningbouw waarin de huidige plannen voorzien, niet altijd zeker. Dat geldt in het bijzonder voor de gemeentelijke plannen die stammen uit de Vinex\-periode. Deze kenmerken zich door relatief dure eengezinswoningen aan stadsranden. Het afzetrisico van deze woningbouw wordt niet zozeer veroorzaakt door de crisis, maar is vooral het gevolg van structurele demografische ontwikkelingen.

Aan de andere kant zijn er gebieden waarvoor de prognoses een bevolkingsdaling aangeven, deels na 2030\. Voor de woningbehoefte vertaalt dit zich in een geringe groei of in het geheel geen groei. Ook die ontwikkeling is structureel. Daardoor wordt het aanhouden of ontwikkelen van een grote plancapaciteit met een niet\-gevraagde kwaliteit zeer risicovol. Gemeenten kunnen onderlinge concurrentie voorkomen door het maken van afspraken over planreductie, en zo de haalbaarheid van de meest kansrijke plannen vergroten. De provincie bevordert dit proces door samenwerkende gemeenten ruimte voor keuzes te geven, maar ook waar nodig grenzen te stellen.

*Kwaliteitskaart*Het ruimtelijk kwaliteitsbeleid bestaat uit een viertal kwaliteitskaarten, samengevat in Ã©Ã©n integrale kwaliteitskaart, bijbehorende richtpunten en een aantal bepalingen in de verordening. De kwaliteitskaart is voor de provincie een belangrijk instrument om ruimtelijke ontwikkelingen zodanig te sturen dat ze een bijdrage leveren aan de ruimtelijke kwaliteit. De kaart geeft een beschrijving van de gebiedskenmerken en kwaliteiten van Zuid\-Holland, waar rekening mee gehouden dient te worden in de planvorming.

Op de Kwaliteitskaart is het gebied aangeduid als 'stads\- of dorpsrand' en 'Romeinse Limes', Het gebied is op de kaart 'Laag van de stedelijke occupatie' (kaart 20\) eveneens aangeduid als 'stads\- of dorpsrand" In figuur 6 is een uitsnede van genoemde kaarten opgenomen.

Op de Archeologiekaart maakt het plangebied onderdeel uit van de Romeinse Limes. De Limes is de aanduiding van de noordgrens van het voormalige Romeinse rijk, die zich in Europa uitstrekt van de Balkan tot in Engeland. In Nederland vormt de Rijn de noordgrens. In Zuid\-Holland wordt de Limes gevormd door een zone langs de Oude Rijn, van de grens van Zuid\-Holland met Utrecht tot aan de kust bij Katwijk, en door een zone langs het Rijn\-Schiekanaal, vanaf Leiden naar Voorburg. De kernwaarden betreffen onder andere steden en verbindende structurerende elementen als de rivier (gereconstrueerde bedding van Beneden\-, Kromme en Oude Rijn in de Romeinse tijd) en de Limesweg. De Limes kan gebruikt worden als inspiratiebron voor ruimtelijke ontwikkelingen binnen deze zone, waar mogelijk door een koppeling te leggen met (nieuwe) recreatieve routes.

**Conclusie**De planontwikkeling is eerder mogelijk gemaakt in het bestemmingsplan 'De Wijde Wiericke', waarmee Gedeputeerde Staten van Zuid\-Holland hebben ingestemd. Deze herziening maakt geen nieuwe ontwikkelingen mogelijk, doch slechts een geringe aanpassing om de woonpercelen groter te maken ten koste van de bestemming 'Groen'. Gelet hierop kan worden gesteld dat voldaan wordt aan de provinciale belangen met betrekking tot functie en gebruik. De planontwikkeling maakt onderdeel van de lokale woningbehoefte en is als zodanig opgenomen in de Regionale Woonagenda. De archeologische waarden worden niet aangetast. Dit is uitgewerkt in paragraaf 4\.3.

![afbeelding "i_NL.IMRO.1901.WijdeWiericke1herz-BP80_0008.png"](i_NL.IMRO.1901.WijdeWiericke1herz-BP80_0008.png)

*Figuur 6: Links uitsnede Kwaliteitskaart en rechts uitsnede kaart Laag van de stedelijke occupatie.*

##### 3\.2\.2 Verordening Ruimte

Ladder voor duurzame verstedelijking

De in het Besluit ruimtelijke ordening opgenomen ladder voor duurzame verstedelijking is opgenomen in de Verordening Ruimte van 9 juli 2014 en de partiÃ«le wijziging van 14 december 2016 (artikel 2\.1\.1 van de Verordening). Op grond van dit artikel dient een bestemmingsplan waarin een nieuwe stedelijke ontwikkeling mogelijk wordt gemaakt te voldoen aan de volgende eisen:

* a. de stedelijke ontwikkeling voorziet in een actuele behoefte, die zo nodig regionaal is afgestemd;

* b. in die behoefte wordt binnen het bestaand stads\- en dorpsgebied voorzien door benutting van beschikbare gronden door herstructurering, transformatie of anderszins, of

* c. indien de stedelijke ontwikkeling niet binnen het bestaand stads\- en dorpsgebied van de betreffende regio kan plaatsvinden, wordt gebruik gemaakt van locaties die,

+ 1\. gebruikmakend van verschillende middelen van vervoer, passend ontsloten zijn of als zodanig worden ontwikkeld,

+ 2\. passen in de doelstellingen en richtpunten van de kwaliteitskaart van de Visie ruimte en mobiliteit, waarbij artikel 2\.2\.1\. van toepassing is, en

+ 3\. zijn opgenomen in het Programma ruimte, voor zover het gaat om locaties groter dan 3 hectare.

Onder bestaand stads\- en dorpsgebied wordt in de begripsbepaling verstaan:

*bestaand stedenbouwkundig samenstel van bebouwing, met inbegrip van daartoe bouwrijp gemaakte*

*terreinen, ten behoeve van wonen, dienstverlening, bedrijvigheid (uitgezonderd glastuinbouw),*

*detailhandel of horeca, alsmede de daarbij behorende openbare of sociaal culturele voorzieningen,*

*stedelijk groen en infrastructuur.*

In lid 2 is bepaald dat Gedeputeerde Staten bij de aanvaarding van een regionale visie kunnen aangeven in hoeverre de ladder voor duurzame verstedelijking op regionaal niveau geheel of gedeeltelijk is doorlopen. In de toelichting van het bestemmingsplan als bedoeld in het eerste lid, kan in dat geval worden verwezen naar de regionale visie als motivering of gedeeltelijke motivering dat de stedelijke ontwikkeling voldoet aan het eerste lid.

*Toetsing aan ladder voor duurzame verstedelijking*Het bestemmingsplan De Wijde Wiericke (2010\) maakt reeds woonbebouwing mogelijk als bedoeld in artikel 1\.1\.1, eerste lid aanhef en onder h van het Besluit ruimtelijke ordening (Bro). Dat de bebouwing waarin het vorige plan voorzag nog niet is gerealiseerd maakt dat niet anders, nu volgens de nota van toelichting bij artikel 3\.1\.6, tweede lid, aanhef en onder b. van het Bro moet worden bekeken of door het benutten van leegstaande verstedelijkingsruimte in bestaand stedelijk gebied kan worden voorzien in de behoefte. De planologische mogelijkheden waarvan nog geen gebruik is gemaakt kunnen worden aangemerkt als leegstaande verstedelijkingsruimte, zodat een nieuwe laddertoets achterwege kan worden gelaten (gemeente Lansingerland, ABRvS 24 december 2014, nr. 201303578/1/R4\). Toetsing aan de ladder is derhalve niet nodig.

Ruimtelijke kwaliteit

Op grond van artikel 2\.2\.1, lid 1 van de Verordening ruimte (Ruimtelijke kwaliteit) kan een bestemmingsplan voorzien in een nieuwe ruimtelijke ontwikkeling, onder de volgende voorwaarden ten aanzien van ruimtelijke kwaliteit:

* a. de ruimtelijke ontwikkeling past binnen past binnen de bestaande gebiedsidentiteit, voorziet geen wijziging op structuurniveau, past bij de aard en schaal van het gebied en voldoet aan de relevante richtpunten van de kwaliteitskaart (inpassen);

* b. als de ruimtelijke ontwikkeling past binnen de bestaande gebiedsidentiteit, maar wijziging op structuurniveau voorziet (aanpassen), wordt deze uitsluitend toegestaan mits de ruimtelijke kwaliteit per saldo ten minste gelijk blijft door:

+ 1\. zorgvuldige inbedding van de ontwikkeling in de omgeving, rekening houdend met de relevante richtpunten van de kwaliteitskaart, en

+ 2\. het zo nodig treffen van aanvullende ruimtelijke maatregelen zoals bedoeld in het derde lid.

* c. als de ruimtelijke ontwikkeling niet past bij de bestaande gebiedsidentiteit (transformeren), wordt deze uitsluitend toegestaan mits de ruimtelijke kwaliteit van de nieuwe ontwikkeling is gewaarborgd door:

+ 1\. een integraal ontwerp, waarin behalve aan de ruimtelijke kwaliteit van het gehele gebied ook aandacht is besteed aan de fysieke en visuele overgang naar de omgeving en de fasering in ruimte en tijd, alsmede rekening is gehouden met de relevante richtpunten van de kwaliteitskaart, en

+ 2\. het zo nodig treffen van aanvullende ruimtelijke maatregelen zoals bedoeld in het derde lid.

Toelichting Verordening Ruimte

Het kwaliteitsbeleid gaat uit van 'ja, mits': ruimtelijke ontwikkelingen zijn mogelijk, met behoud of verbetering van de ruimtelijke kwaliteit en geldt in principe voor het grondgebied van de gehele provincie, dat wil zeggen zowel de groene ruimte als de bebouwde ruimte. De provincie hanteert hier het handelingskader ruimtelijke kwaliteit: een benadering die enerzijds onderscheid maakt in drie soorten ruimtelijke ontwikkelingen (nieuwe bebouwing of nieuw gebruik van grond of bebouwing) naar gelang hun impact op de omgeving en anderzijds de realisatie van bepaalde soorten ruimtelijke ontwikkelingen uitsluit in gebieden met een bepaalde beschermingscategorie. Dit betekent dat ruimtelijke ontwikkelingen 1\) moeten passen bij de aard en schaal van het gebied en 2\) moet voldoen aan de relevante richtpunten van de Kwaliteitskaart. Als een ontwikkeling niet past bij de aard en/of de schaal van het gebied zijn ontwerpoptimalisaties, inpassingsmaatregelen of aanvullende ruimtelijke maatregelen nodig om de ruimtelijke kwaliteit te behouden of te verbeteren.

*Toetsing aan ruimtelijke kwaliteit*Voorop gesteld wordt dat er geen sprake is van een nieuwe ontwikkeling, omdat het bestemmingsplan De Wijde Wiericke al in woningbouw voorziet. Op de Kwaliteitskaart is het plangebied aangeduid als 'stads\- of dorpsrand'. Voor ontwikkelingen aan de stads\- of dorpsrand geldt als richtpunt dat deze bijdragen aan het realiseren van een rand met passende overgangskwaliteit (front, contact of overlap). De woningbouw sluit aan bij het inmiddels gerealiseerde eerste deelplan aan de Gravin Jacobastraat, waarvoor eerder al een planologische titel aanwezig was.

Als richtpunt voor de Romeinse Limes geldt dat ontwikkelingen bijdragen aan het behoud en de herkenbaarheid van de Limes en de elementen die daar deel van uitmaken. Bij de totstandkoming van het bestemmingsplan in 2010 is hiermee al rekening gehouden, zodat dit richtpunt evenmin in het geding is.

**Conclusie**Voor ontwikkelingen aan de stads\- of dorpsrand geldt als richtlijn dat deze bijdragen aan het realiseren van een rand met passende overgangskwaliteit (front, contact of overlap). De nieuwbouwontwikkeling is al mogelijk gemaakt in het bestemmingsplan De Wijde Wiericke. Deze herziening maakt dat niet anders. De planontwikkeling past qua aard en schaal bij wat er al in de directe omgeving aan de Gravin Jacobastraat. Gesteld kan worden dat hier sprake is van 'inpassing', zodat aanvullende maatregelen op het vlak van ruimtelijke kwaliteit niet nodig zijn voor dit plan.

Over deze ontwikkeling heeft regionale afstemming plaatsgevonden met de Regio Midden\-Holland. De planontwikkeling is opgenomen in de Regionale Agenda Wonen (zie paragraaf 3\.3\.2). Voldaan wordt aan de ladder voor duurzame verstedelijking. Mitsdien is deze ontwikkeling in overeenstemming met de provinciale belangen.

##### 3\.2\.3 Gebiedsprofiel Gouwe Wiericke

Gedeputeerde Staten van Zuid\-Holland hebben voor Gouwe Wiericke op 16 december 2014 een gebiedsprofiel vastgesteld. Een gebiedsprofiel omvat een beschrijving van karakteristieken (wat is er), ontwikkeling (wat speelt er), kwaliteiten (wat is waardevol) en ambitie (wat willen we) van het landschap van het betreffende gebied. Het gebiedsprofiel is in samenwerking met gemeenten en andere overheden en gebiedspartners opgesteld als gezamenlijke basis voor de ruimtelijke kwaliteit van dit gebied.

Het gebiedsprofiel is een handreiking om de kwaliteit van plannen en ontwikkelingen te stimuleren om zo de ruimtelijke kwaliteit te behouden of te versterken. Het gebiedsprofiel bevat een schat aan informatie die gebruikt kan worden om te bepalen met welke kwaliteiten het wenselijk is rekening te houden bij ruimtelijke ontwikkelingen. Het gebiedsprofiel is de basis voor het plannen met kwaliteit. Elke ontwikkeling vraagt uiteindelijk om maatwerk.

De meeste bebouwing in het gebied is geconcentreerd in de zone langs de Oude Rijn. Ontwikkelingen dienen bij te dragen aan de karakteristieke kenmerken/identiteit van stad, kern of dorp. Bij nieuwe ontwikkelingen dient de historische lintstructuur intact te blijven. Voor de bestaande woonkern zijn in het gebiedsprofiel (onderdeel Kwaliteit in stads\- en dorpsgebied) geen specifieke ambities geformuleerd.

**Conclusie**Onderhavige planontwikkeling maakt een herontwikkeling mogelijk van een bestaand nieuwbouwproject in De Wijde Wiericke. Belangrijke zichtlijnen worden niet dichtgezet. De woningbouwlocatie is ruimtelijk gezien inpasbaar. Deze ontwikkeling voldoet aan het provinciale belang met betrekking tot Ruimtelijke kwaliteit zoals is vastgelegd in artikel 2\.2\.1, lid 4 van de Verordening Ruimte. De richtpunten zijn niet in het geding, zodat voldaan wordt aan het provinciale belang met betrekking tot de in dit bestemmingsplan opgenomen mogelijkheid voor het oprichten van woonbebouwing.

#### 3\.3 Regionaal beleid

##### 3\.3\.1 Transformatievisie Oude Rijnzone

De Stuurgroep Oude Rijnzone heeft op 22 februari 2007 de Transformatievisie âFocus Oude Rijn 2020â vastgesteld. Het doel van de Transformatievisie is het verbeteren van de ruimtelijke kwaliteit van de Oude Rijnzone door herstructurering, het creÃ«ren van een hoogwaardige en duurzame omgeving voor wonen, werken en leven en het realiseren van ecologische en recreatieve verbindingszones.

Ten opzichte van de eerdere versie van juli 2005 zijn beleidswijzigingen aangebracht, waarbij de stuurgroep Oude Rijnzone zich bij het opstellen van de Transformatievisie heeft laten leiden door de resultaten uit de gebiedsateliers die in drie deelgebieden hebben plaatsgevonden. De gewijzigde visie kan als volgt worden samengevat, voor zover relevant voor dit bestemmingplan.

Groene vensters

Groengebieden versterken de verbinding van de Oude Rijnzone met het Groene Hart. Aan de randen van de nieuwe woon\- en werklocaties worden groen\- en waterstructuren aangelegd. Fiets\- en voetpaden zorgen ervoor dat de vensters goed toegankelijk zijn en aansluiting hebben op het netwerk van recreatieve routes in het Groene Hart. Belangrijke groene vensters liggen onder andere tussen Bodegraven en Woerden.

Deelgebied Bodegraven Oost en Nieuwerbrug

In de Transformatievisie worden vier deelgebieden onderscheiden, waaronder het gebied tussen Bodegraven\-Oost en Nieuwerbrug tot aan de provinciegrens. Voor het deelgebied tussen Bodegraven en Woerden is de verbetering en het behoud van de landschappelijke kwaliteiten een zeer belangrijke opgave. Het 'Venster Bodegraven \- Woerden' is een van de laatste open vensters tussen het noordelijk en het zuidelijk deel van het Groene Hart. Belangrijk element in het deelgebied is de Wierickerschans als toegangspoort tot het Groene Hart en als toeristisch recreatief steunpunt in de regio. In de deelgebieduitwerking is gekozen voor versterking van het landschappelijk casco als basis voor de inpassing van toekomstige ontwikkelingen. Centraal daarbij staat het landelijk gebied, waarbij vooral aandacht is voor de openheid, de zichtlijnen en karakteristieke elementen in het landschap.

Visiekaart

Op de visiekaart (zie figuur 7\) is het plangebied De Wijde Wiericke aangeduid als âwoninglocaties lage dichtheidâ.

**Conclusie**Deze herziening van het bestemmingsplan maakt geen nieuwe ontwikkelingen mogelijk. Op ondergeschikte onderdelen wordt de plankaart aangepast, zonder dat belangrijke open vensters worden aangetast. Dit bestemmingsplan blijft in overeenstemming met de uitgangspunten van de Transformatievisie.

![afbeelding "i_NL.IMRO.1901.WijdeWiericke1herz-BP80_0009.png"](i_NL.IMRO.1901.WijdeWiericke1herz-BP80_0009.png)

*Figuur 7: Uittreksel visiekaart Oude Rijnzone 2020\.*

##### 3\.3\.2 Regionale Agenda Wonen

Het regionale kader voor het woonbeleid is verwoord in de âRegionale Agenda Wonen Midden\-Hollandâ (2013\). De navolgende afspraken zijn richtinggevend voor hoe de gemeente omgaat met haar lokale woningbouwprogramma tot 2020\.

* 1\. Gemeenten zetten in op een regionale woningproductie die past bij de behoefte conform de provinciale WBR 2010 (migratiesaldo nul).

* 2\. Elke gemeente voert daarvoor de als maatschappelijk en/of financieel urgent aangemerkte projecten uit haar woningbouwprogramma 2012\-2019 uit.

* 3\. Gemeenten kunnen projecten uitwisselen, mits dit past binnen de opgegeven capaciteit van urgente woningproductie 2012\-2019 en de projecten een redelijk maatschappelijk belang hebben, zich niet in buitengebied bevinden en geen binnenstedelijk groen doen opheffen.

* 4\. Gemeenten bevorderen lokaal een kansrijke, kwalitatief diverse woningproductie die past bij de vraag in de markt. Zij baseren zich daarvoor op lokale en/of (sub)regionale woonvisies en analyses van de woningmarkt, zoals woningbehoeftenonderzoeken.

* 5\. Gemeenten gaan daarbij uit van een gemeenschappelijke regionale indeling in prijsklassen. Daarnaast hanteren gemeenten een verdeling in eengezinswoningen (grondgebonden) en meergezinswoningen (gestapeld).

* 6\. Gemeenten hanteren daarvoor ook een gemeenschappelijke regionale indeling in woonmilieus, te weten een hoofdindeling in stedelijke, dorpse en landelijke woonmilieus.

* 7\. Gemeenten monitoren met elkaar eenmaal per jaar de voortgang en inhoud van de woningproductie en het woningbouwprogramma. Het woningbouwprogramma is een flexibel instrument dat bij gewijzigde marktomstandigheden bijgesteld kan worden.

**Conclusie**Â

De woningbouwontwikkeling is al opgenomen in het gemeentelijke woningbouwprogramma dat regionaal is afgestemd. Deze nieuwbouw levert een bijdrage aan de woningvraag in Nieuwerbrug voor de doelgroepen doorstromers waaraan in Nieuwerbrug behoefte is. Een mogelijk geringe verhoging met maximaal 5 woningen hoeft volgens afspraken niet te worden afgestemd met de regio, maar alleen te worden gemeld voor de regionale monitor. Het plan past binnen de regionale woningbouwafspraken en de Regionale Agenda Wonen.

#### 3\.4 Gemeentelijk beleid

##### 3\.4\.1 Structuurvisie 'Vitaliteit op een knooppunt'

De gemeenteraad van Bodegraven\-Reeuwijk heeft op 15 juni 2011 de geactualiseerde structuurvisie Bodegraven 2010\-2020 met de titel âVitaliteit op een knooppuntâ vastgesteld. Deze visie geeft de ambities en beleidsuitgangspunten weer op de ruimtelijke ontwikkeling van de gemeente tot 2020 met een doorkijk naar 2030\. Met het opstellen van deze visie is zoveel mogelijk aansluiting gezocht bij beleidskaders van het rijk, de Provinciale Structuurvisie (2010\), en de bestuursovereenkomst Oude Rijnzone. Waar het accent in de vorige structuurvisie (2004\) lag op het initiÃ«ren en aanjagen van nieuwe ruimtelijke ontwikkelingen ligt in de nieuwe structuurvisie de focus daarnaast ook op ruimtelijke kwaliteit, herontwikkeling en vernieuwing.

Bodegraven is een unieke gemeente met veel ruimtelijke kwaliteit in het hart van Nationaal Landschap het Groene Hart. De centrale ligging in een groene omgeving is dan ook een belangrijke kwaliteit voor het woon\- en werkklimaat en de gezondheid van mens en dier. Het grondgebied van de gemeente kenmerkt zich als open polderlandschap waarin de kernen Bodegraven, Nieuwerbrug en Meije zich hebben ontwikkeld langs de structurerende waterlopen de Oude Rijn en de Meije.

In Nieuwerbrug is de Oude Rijn met de aanwezige lintbebouwing bepalend voor de hoofdstructuur. De Dubbele Wiericke bakent aan de westzijde min of meer de woonkern af. Slechts enkele gebouwen zijn ten westen van deze structurerende waterlijn gesitueerd. De dorpskern bevindt zich ter hoogte van de brug over de Oude Rijn. In de directe omgeving komen de verschillende zogenoemde âstructurerende lijnenâ \- Hoge Rijndijk, Korte Waarder en Weijpoort\-Graaf Florisweg \- bij elkaar. Feitelijk waaieren de lijnen hier uit een, bepaald door de Hoge Rijndijk langs de Oude Rijn en de oorspronkelijke lijn de Korte Waarder. De woonbebouwing heeft zich hiertussen ontwikkeld.

De gemeente heeft de ambitie om de Bodegraafse huishoudens en huishoudens die zich van buiten de gemeente in een van de kernen willen vestigen nog beter te bedienen met een kwalitatief goed woningaanbod. Dat wil de gemeente bereiken met een strategische woningbouwprogrammering voor de in\- en uitbreidingslocaties. De gemeente wil zich de komende jaren actief bemoeien met ontwikkelingen op de woningmarkt en een actieve rol vervullen bij nieuwbouw, herstructurering en transformatie. Het doel is om te voorzien in de kwalitatieve behoefte en om \- mede daardoor \- de doorstroming op de woningmarkt zoveel mogelijk te stimuleren.

Het is van groot belang dat het aanbod van nieuwe woningen op de woningbouwlocaties goed aansluit bij de lokale behoefte en bovenlokale vraag. Er ligt de uitdaging op het kwalitatieve vlak die bovendien de doorstroming in de gemeente moet bevorderen. Dit is vertaald in een woningbouwprogramma tot 2030, met daarin opgenomen de grote woningbouwlocaties en de beoogde strategie en kwaliteit.

Uitbreiding, transformatie en herstructurering

Waar de focus de afgelopen decennia met name op uitbreidingslocaties lag, wil de gemeente nu de komende jaren een kwalitatieve slag maken in de bestaande kernen, onder andere door middel van revitalisering van een aantal binnenstedelijke locaties. Op die manier wil de gemeente niet alleen de kwaliteit van het wonen in de kern en in het Groene Hart een impuls geven, maar tevens tegemoet komen aan de woonwensen van de groeiende groep senioren en kleine huishoudens die voor een belangrijk deel graag in de buurt van voorzieningen willen wonen. Grofweg de helft van het woningbouwprogramma tot 2030 (850\-1\.350 woningen) is dan ook gesitueerd in de kern van Bodegraven. Het overige deel van het woningbouwprogramma (circa 1\.150 woningen) wordt gefaseerd gerealiseerd op de uitbreidingslocaties Weideveld (Bodegraven), De Wijde Wiericke (Nieuwerbrug) en Noordzijde (Bodegraven, na 2020\).

**Conclusie**De Wijde Wiericke is Ã©Ã©n van de benoemde projecten in de Structuurvisie. Het plangebied maakt onderdeel uit van een 'uitbreidingslocatie/ transformatie' naar woningbouw. De plankaart van de ruimtelijke structuurvisie is opgenomen in figuur 8\. De aangepaste planontwikkeling is in overeenstemming met de Structuurvisie.

![afbeelding "i_NL.IMRO.1901.WijdeWiericke1herz-BP80_0010.png"](i_NL.IMRO.1901.WijdeWiericke1herz-BP80_0010.png)Â *Figuur 8: Uitsnede structuurvisie.*

##### 3\.4\.2 Woonvisie Bodegraven\-Reeuwijk 2015 \- 2020

De gemeenteraad van Bodegraven\-Reeuwijk heeft op 16 december 2015 de Woonvisie Bodegraven\-Reeuwijk 2015\-2020 vastgesteld. Deze visie legt het woonbeleid van de gemeente vast voor de periode 2015 tot 2020\. De hoofddoelstelling van het woonbeleid is 'goed wonen voor iedereen in de gemeente Bodegraven\-Reeuwijk'. Deze doelstelling is uitgewerkt via vier pijlers, vitale dorpen en wijken, wonen met zorg en welzijn, duurzaamheid en beschikbaarheid en betaalbaarheid. Omdat uit de analyse van de pijlers blijkt dat vraag en aanbod niet altijd op elkaar aansluiten, is in de woonvisie aangegeven hoe via aanpassing van de bestaande woningvoorraad en het nieuwbouwprogramma tot een betere afstemming van vraag en aanbod wordt gekomen. De woonvisie mondt uit in een actieprogramma met vervolgactiviteiten. De visie vormt tevens de basis voor de woningbouwprogrammering en de invulling daarvan in de komende 10 jaar.

**Conclusie**De woningbouwontwikkeling in dit deelplan van De Wijde Wiericke wordt gerealiseerd in de middeldure en dure koopsector. Het programma van 18 tot 20 koopwoningen bevordert de doorstroming en betekent een toevoeging van een segment, waaraan veel behoefte is. De planontwikkeling maakt onderdeel uit van pijler 1 (vitale dorpen en wijken) om woningbouw mogelijk te maken in ieder dorp en is als zodanig opgenomen in het gemeentelijke woningbouwprogramma. Daarmee is de planontwikkeling in overeenstemming met de gemeentelijke volkshuisvestelijke uitgangspunten.

##### 3\.4\.3 Welstandsbeleid

In de gemeentelijke Welstandsnota zijn criteria vastgelegd voor gebiedsindeling, gebaseerd op de ruimtelijke kwaliteiten van Reeuwijk. Het gaat hier om de volgende gebieden:

* de kernen;

* landelijk gebied;

* lintbebouwing bijzondere waarden.

Onder 'de kernen' worden de dorpskernen Bodegraven en Nieuwerbrug verstaan. In de kern Nieuwerbrug komen verschillende functies bijeen. Uitgangspunt is het behouden van de samenhang en eenheid binnen een bouwblok, straat of wijk. Aan de in de Welstandsnota opgenomen criteria betreffende ligging in de omgeving, massa en detaillering zal worden voldaan. Het definitieve bouwplannen zullen aan de welstandscommissie (de stichting Dorp, Stad en Land) om advies worden voorgelegd.

**Conclusie**De bouwplannen zullen voldoen aan redelijke eisen van welstand, zoals dat is vastgelegd in de Welstandsnota.

##### 3\.4\.4 Duurzaamheid

De gemeenteraad van Bodegraven\-Reeuwijk heeft op 11 december 2013 de Duurzaamheidsvisie Bodegraven\-Reeuwijk 2013\-2023 vastgesteld. Met deze visie wil de gemeente uitvoering geven aan haar doelstellingen op het gebied van duurzaamheid. Om de doelstellingen en resultaatsverplichtingen van de gemeente voortvarend en praktisch op te pakken zal de gemeente zich richten op de onderstaande drie speerpunten:

* 1\. Gemeente als Millenniumgemeente;

* 2\. Duurzame omgeving;

* 3\. Duurzame gemeentelijke organisatie.

Naast de bovengenoemde speerpunten heeft de gemeente ook de volgende doelstellingen:

| *De gemeente zet zich in om een flinke bijdrage te leveren aan de verbetering van de leefomgeving en het klimaat.* *Aansluiten bij de landelijke doelstellingen: 20% energiebesparing in 2020 ten opzichte van 1990 Ã©n 16% duurzame energie in 2023\.* *Zichtbaarder maken van de gemeentelijke duurzaamheidsactiviteiten, om de voorbeeldfunctie van de gemeente beter uit te dragen, dit mede ter stimulering van anderen.* *Samen met alle partners wordt gewerkt aan een duurzamer Bodegraven\-Reeuwijk.*   Â |

| --- |

In het Bouwbesluit zijn eisen opgenomen voor de energiezuinigheid van een gebouw. Woningen die vanaf 2020 worden gebouwd dienen energieneutraal te zijn. Het is niet mogelijk om bovenop het Bouwbesluit eisen te stellen die juridisch kunnen worden afgedwongen. Juridisch afdwingen kan alleen als er een collectief warmteplan zou zijn. Dit is een nieuw juridisch instrument. De gemeente stimuleert duurzaam bouwen. Dit doet zij door onder andere gebruik te maken van en actief stimuleren tot gebruik van GPR gebouw.

GPR gebouw is een gebruiksvriendelijk software pakket, dat gebruikt kan worden door projectontwikkelaars en architecten om de duurzaamheid van woningen, kantoren of scholen te beoordelen. De aspecten energieverbruik, materiaalgebruik, afval, water, gezondheid en woonkwaliteit worden door het programma beoordeeld en krijgen een cijfer tussen nul en tien. Door eigenschappen van het gebouw te wijzigen, kan een lagere of hogere score worden behaald. Met behulp van GPR krijgt een project een duidelijk duurzaamheidcijfer. Als een woning exact wordt gebouwd naar het Bouwbesluit, behaalt het een score van vijf op alle aspecten. In regionaal verband is gekozen om als basiswaarde te kiezen voor een score van zes\-en\-een\-half. Deze score is vergelijkbaar met het nationaal pakket duurzaam bouwen.

Met het actieve ambitieniveau verplicht de gemeente zich tot uitvoering van de landelijk gestelde voorwaarden voor het behalen van dit niveau. Hiermee wordt een stap verder gedaan dan de verplichtingen in het Bouwbesluit.

**Conclusie**De planontwikkeling zal voldoen aan de bepalingen in het Bouwbesluit. Bij uitwerking van bouwplannen zal rekening worden gehouden met de gemeentelijke uitgangspunten op het gebied van duurzaam bouwen om te kunnen voldoen aan een EPC van 0,3\.

#### 3\.5 Conclusie

Dit bestemmingsplan is in overeenstemming is met het rijksbeleid. Het betreft immers een herontwikkelingslocatie, Dit sluit aan bij het principe bundeling van verstedelijking. De Romeinse Limes wordt evenmin aangetast. De rijksbelangen worden niet geschaad.

Deze herontwikkeling is in overeenstemming met de provinciale Structuurvisie en de Verordening ruimte, waarmee de provincie eerder heeft ingestemd. De woningbouwontwikkeling maakt onderdeel uit van het regionale woningbouwprogramma. Mitsdien is deze herontwikkeling in overeenstemming met de provinciale belangen.

De planontwikkeling past voorts binnen de uitgangspunten van het gemeentelijke beleid, zoals dat in de vorige paragrafen is beschreven. Op grond van het vorenstaande kan worden geconcludeerd dat deze 1e herziening van het bestemmingsplan De Wijde Wiericke in overeenstemming is met het rijks\-, provinciaal, regionaal en gemeentelijk beleid.

### Hoofdstuk 4 Omgevingsaspecten

De beleidsvelden milieu en ruimtelijke ordening groeien de laatste decennia steeds meer naar elkaar toe. Ook op rijksniveau wordt steeds meer aandacht gevraagd voor de wisselwerking tussen milieu en ruimtelijke ordening. Milieubeleid kan beperkingen opleggen aan de gewenste ruimtelijke ontwikkelingen maar is primair bedoeld om een zo optimaal mogelijke leefomgeving te realiseren. In dit hoofdstuk wordt ingegaan op de omgevingsaspecten die een rol spelen bij de ruimtelijke ontwikkelingen binnen dit plan. Deze worden in dit hoofdstuk toegelicht voor zover deze relevant zijn voor het planologisch mogelijk maken van deze planherziening.

#### 4\.1 Milieu

De Milieudienst Midden\-Holland (thans Omgevingsdienst) heeft op verzoek van de gemeente een milieukundig onderzoek uitgevoerd in verband met de woningbouwontwikkeling in De wijde Wiericke. Dit rapport is gebruikt voor het bestemmingsplan De Wijde Wiericke, waarvan onderhavige herziening onderdeel uitmaakt. In het advies is ingegaan op de onderdelen bedrijven en milieuzonering, wegverkeerslawaai, spoorwegverkeerslawaai, bodem, luchtkwaliteit en externe veiligheid. Het volledige rapport van 20 mei 2010 met projectnummer 200916042 is als Bijlage 1 bij dit bestemmingsplan opgenomen. Deze conclusies zijn \- ondanks dat meerdere jaren zijn verstreken \- nog onverminderd van toepassing, met dien verstande dat wel het akoestisch onderzoek is geactualiseerd. In paragraaf 4\.1\.2Â wordt hierop ingegaan. In aansluiting hierop wordt in deze paragraaf nog het volgende thema behandeld dat vanuit een oogpunt van milieu van belang is voor deze planontwikkeling, te weten de M.E.R. Voor de onderdelen milieuzonering, bodem, luchtkwaliteit en externe veiligheid wordt verwezen naar de paragrafen 5\.3 (Hinder Bedrijvigheid), 5\.4 (Luchtkwaliteit), 5\.5 (Bodem), 5\.7 (Externe veiligheid) en 5\.8 (Explosieven) van de plantoelichting van het door de gemeenteraad op 11 november 2010 vastgestelde bestemmingsplan. De hierin opgenomen conclusies zijn onverminderd van toepassing op deze herziening.

##### 4\.1\.1 M.E.R.

**Wettelijk kader**In het Besluit milieueffectrapportage is bepaald dat een milieueffectbeoordeling ook uitgevoerd moet worden als een project, dat wordt genoemd in de bijlage onder D van het Besluit m.e.r., nadelige gevolgen heeft voor het milieu. Omdat dit project wordt genoemd in de D\-lijst (categorie D 11\.2, stedelijk ontwikkelingsproject), maar de omvang onder de drempelwaarde van 2\.000 woningen ligt, kan worden volstaan met een vormvrije m.e.r.\-beoordeling, die onderdeel moet zijn van dit bestemmingsplan.

**Onderzoek/ beoordeling**

Algemeen

De centrale doelstelling van het instrument milieueffectrapportage is het milieubelang een volwaardige plaats te geven in de besluitvorming over activiteiten met mogelijk belangrijke nadelige gevolgen voor het milieu. De basis van de milieueffectrapportage wordt gevormd door de EU Richtlijn m.e.r. De richtlijn is van toepassing op de milieueffectbeoordeling van openbare en particuliere projecten die aanzienlijke gevolgen voor het milieu kunnen hebben. De Europese regelgeving is in de Nederlandse wetgeving onder andere geÃ¯mplementeerd in de Wet milieubeheer (verder Wm) en in het Besluit milieueffectrapportage 1994\. In de bijlagen behorende bij het Besluit m.e.r. zijn de m.e.r.\-plichtige activiteiten (de C\-lijst) en de m.e.r.\-beoordelingsplichtige activiteiten (de D\-lijst) beschreven.

Plan/besluit

Dit bestemmingsplan voorziet ten opzichte van het vigerende bestemmingsplan in het toevoegen van maximaal 5 woningen. De planontwikkeling zit qua omvang ruim onder de grens voor een m.e.r.\-beoordelingsplichtige activiteit. Op basis van de kenmerken genoemd in Bijlage III van de Europese richtlijn 'betreffende de milieubeoordeling van bepaalde openbare en particulier projecten' dient te worden gemotiveerd waarom geen MER noodzakelijk is voor de beoogde ontwikkeling. Het plan is getoetst aan de volgende kenmerken.

* *Kenmerken van het project*

Sprake is van een geringe omvang van het plangebied, terwijl er geen cumulatie is met andere projecten. Evenmin is het gebruik van natuurlijke hulpbronnen aan de orde. Voorts is er geen sprake van productie van afvalstoffen en verontreiniging. Hinder wordt ondervangen door voldoende afstand te houden van nabijgelegen milieubelastende activiteiten. In de directe nabijheid van het plangebied zijn geen speciale beschermingszones aangewezen in het kader van de Vogelrichtlijn, zodat uit dien hoofde geen beperkingen zijn. Risico van ongevallen speelt eveneens niet bij de voorgestelde planontwikkeling.

* *Plaats van het project*

Het plangebied ligt niet binnen de invloedssfeer van het verderop gelegen Natura 2000\-gebied Broekvelden/ Vettenbroek. In paragraaf 4\.4 wordt hierop ingegaan. Het plangebied is van cultureel of archeologisch belang. Deze belangen worden evenwel niet aangetast. In paragraaf 4\.3 wordt dit beschreven.

* *Kenmerken van het potentiÃ«le effect*

Het project heeft in samenhang met de hiervoor genoemde criteria geen aanzienlijke effecten op de bevolking. Evenmin is er sprake van een grensoverschrijdend karakter. Bovendien is er geen sprake van een onomkeerbaarheid van het effect. De complexiteit is gering gelet op de omvang van het plangebied.

**Conclusie**Op basis van bovenstaande korte toelichting in relatie tot vormvrije M.e.r.\-beoordeling kan worden geconcludeerd dat de beoogde planontwikkeling geen belangrijke nadelige gevolgen voor het milieu tot gevolg zal hebben.

##### 4\.1\.2 Geluid

###### 4\.1\.2\.1 Wegverkeerslawaai

**Wettelijk kader wegverkeerslawaai**Wegverkeerslawaai kan de leefkwaliteit van een gebied sterk beÃ¯nvloeden. Mensen die veelvuldig worden blootgesteld aan een hoog niveau van wegverkeerslawaai kunnen hier lichamelijke en psychische klachten door oplopen. De Wet geluidhinder (Wgh) verplicht ertoe onderzoek uit te voeren naar de geluidsbelasting op geluidsgevoelige bestemmingen binnen vastgestelde onderzoeksgebieden (zones) langs wegen. Tevens stellen de Wgh en het Besluit geluidhinder regels aan de maximale geluidsbelasting op geluidsgevoelige bestemmingen. Voor deze bestemmingen zijn voorkeursgrenswaarden opgesteld. Deze voorkeursgrenswaarden worden mede bepaald door de locatie van de gevoelige bestemmingen en het type weg. Bij realisatie van nieuwe geluidsgevoelige bestemmingen dient de geluidsbelasting ten hoogste de voorkeursgrenswaarde te bedragen.

Ter bepaling van de geluidsbelasting dient op grond van artikel 74 van de Wet geluidhinder (Wgh) iedere weg in beschouwing te worden genomen, tenzij deze binnen een woonerf gelegen is of voor de weg een maximum rijsnelheid van 30 km/uur geldt. Deze wegen hebben een zone. Dit is een aandachtsgebied waarbinnen een akoestisch onderzoek dient plaats te vinden, voor zover sprake is van gevoelige functies. De grootte van de zones is afhankelijk van het aantal rijstroken en de definitie van het gebied (buitenstedelijk of binnenstedelijk). Buitenstedelijk is het gebied dat buiten de bebouwde kom is gelegen en het gebied binnen de bebouwde kom voor zover liggend langs een autosnelweg. Het overige gebied is binnenstedelijk.

**Onderzoek/ beoordeling**

De relevante wegen in de directe omgeving van het plangebied zijn voldoende onderzocht in het kader van de voorbereiding van het bestemmingsplan De Wijde Wiericke (paragraaf 5\.2, Geluid).

**Conclusie**Gezien het bovenstaande gelden vanuit de Wet geluidhinder geen beperkingen tegen onderhavige planontwikkeling.

###### 4\.1\.2\.2 Spoorweglawaai

**Wettelijk kader spoorweglawaai**Op 1 juli 2012 zijn de âspelregelsâ voor hoofdspoorwegen gewijzigd. Middels de vaststelling van geluidproductieplafonds (gppâs) is een grens voor de maximale optredende geluidniveaus voor langs Rijksinfrastructuur vastgelegd. De bij vaststelling gehanteerde gegevens zijn vastgelegd in het bronregister. Voor de beoordeling van een plan blijft de Wgh van toepassing maar dient gebruik te worden gemaakt van de brongegevens uit het register.

**Onderzoek/ beoordeling**De woningen zijn gelegen binnen de onderzoekszone van de spoorlijn. Hiervoor is in het kader van het bestemmingsplan âDe Wijde Wierickeâ een akoestisch onderzoek naar railverkeerslawaai uitgevoerd. Eveneens zijn in het kader van die bestemmingsplanprocedure op 27 september 2010 hogere grenswaarden vastgesteld vanwege het railverkeer. In de notitie van de Omgevingsdienst Midden\-Holland van 20 maart 2017, Bijlage 1 van de regels is beoordeeld of, nu de stedenbouwkundige indeling bekend is, het plan past binnen de vastgestelde hogere grenswaarden voor railverkeerslawaai. Tevens is getoetst aan de âBeleidsregel Hogere waarden Regio Midden\-Hollandâ ten aanzien van een geluidsluwe gevel en buitenruimte. Op basis hiervan kan het volgende worden geconcludeerd (overgenomen uit notitie).

In de regels van het bestemmingsplan zal worden vastgelegd dat een tuinmuur/scherm van 2 meter hoog gerealiseerd en in stand gehouden moet worden. Dit scherm is nodig om de woningen te beschermen tegen het geluid van de spoorlijn. Er dient een bebouwingsvrije zone tot de watergang aangehouden te worden van 4 meter (oosten), respectievelijk 3 meter (westen). Het scherm dient akoestisch reflecterend te zijn met een minimale massa van 15 kg/mÂ². Geconcludeerd kan worden dat het plan past binnen de vastgestelde hogere grenswaarden voor railverkeerslawaai. Er hoeft dan ook geen nieuwe procedure doorlopen te worden. Tevens is getoetst aan de âBeleidsregel Hogere waarden Regio Midden\-Hollandâ ten aanzien van een geluidsluwe gevel en buitenruimte. Deze eis, van geluidsluwe gevel en buitenruimte, geldt alleen voor woningen waarbij de geluidsbelasting meer bedraagt dan 60 dB. Dit is bij drie van de woningen het geval (Ã©Ã©n van de woningen van de âtwee onder Ã©Ã©n kap woningâ en op de twee rijtjeswoningen die het dichtst bij het spoor zijn gelegen). Door het realiseren van een scherm van 2 meter hoog is op de begane grond sprake van een geluidsluwe gevel. Tevens is voorzien in een (gedeeltelijk) geluidsluwe buitenruimte. Op de verdieping is geen sprake van een geluidsluwe gevel. Aangezien er geen aanvaardbare oplossingen zijn om een geluidsluwe gevel op de verdiepingen te creÃ«ren wordt gemotiveerd afgeweken van het beleid. De gemeente acht het woon\- en leefklimaat aanvaardbaar.

**Conclusie**Gezien het bovenstaande gelden vanuit de Wet geluidhinder, onderdeel spoorweglawaai geen beperkingen tegen onderhavige planontwikkeling wanneer er een geluidscherm wordt geplaatst overeenkomstig de aanbevelingen uit de notitie van de Omgevingsdienst. In de regels wordt dit geborgd. Dit betekent dat er voor de nieuwe woningen sprake is van een goed woon\- en leefklimaat.

###### 4\.1\.2\.3 Industrielawaai

**Wettelijk kader industrielawaai**Industrielawaai kan de leefkwaliteit van een gebied sterk beÃ¯nvloeden. Mensen die veelvuldig worden blootgesteld aan een hoog niveau van industrielawaai kunnen hier lichamelijke en psychische klachten door oplopen. De Wet geluidhinder (Wgh) verplicht ertoe een industrieterrein te zoneren, indien het bestemmingsplan de vestiging van zogenaamde grote lawaaimakers (conform art. 2\.4, Inrichtingen en Vergunningenbesluit) toestaat (art. 40 Wgh). Dat betekent dat de maximale geluiduitstraling van het industrieterrein wordt vastgelegd middels het opnemen van een 50 dB(A)\-contour voorkeursgrenswaarde) in het bestemmingsplan.

**Onderzoek/ beoordeling**Bedrijven(terreinen) kunnen beperkingen opleggen aan nieuwe gevoelige functies, waaronder wonen, in verband met een geluidzone. Hierbij dient rekening te worden gehouden met de richtafstanden uit de brochure 'Bedrijven en milieuzonering' Voor gezoneerde bedrijventerreinen geldt dat er binnen de geluidszone in beginsel geen woningbouw is toegestaan op grond van het bepaalde in de Wet geluidhinder. In de nabijheid van het plangebied liggen geen gezoneerde bedrijventerreinen. Dit betekent dat er voor de nieuwe woningen sprake is van een goed woon\- en leefklimaat.

**Conclusie**Het plangebied ligt niet in de zone van een gezoneerde industrieterrein. Industrielawaai vormt daarmee geen belemmering voor de vaststelling van het bestemmingsplan.

#### 4\.2 Waterparagraaf

Water en ruimtelijke ordening hebben veel met elkaar te maken. Aan de ene kant is water Ã©Ã©n van de sturende principes in de ruimtelijke ordening en kan daarmee beperkingen opleggen aan het ruimtegebruik. Aan de andere kant kunnen ontwikkelingen in het ruimtegebruik ongewenste effecten hebben op de waterhuishouding.

Een Watertoets geeft aan wat de gevolgen zijn van een ruimtelijk plan voor de waterhuishouding in het betreffende gebied. Zo'n waterparagraaf moet sinds 1 januari 2003 worden opgenomen in onder meer de toelichting bij een bestemmingsplan. Doel van de watertoets is de relatie tussen planvorming op het gebied van de ruimtelijke ordening en de waterhuishouding te versterken.

**Beleidskader**Op verschillende bestuursniveaus zijn de afgelopen jaren beleidsnota's verschenen aangaande de waterhuishouding. Deze paragraaf geeft een overzicht van de voor het plangebied relevante nota's.

In december 2009 heeft het kabinet het Nationaal Waterplan vastgesteld. Dit plan geeft op hoofdlijnen aan welk beleid het Rijk in de periode 2009 \- 2015 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, voldoende en schoon water en diverse vormen van gebruik van water. Ook worden de maatregelen genoemd die hiervoor worden genomen. Het Nationaal Waterplan is de opvolger van de Vierde Nota Waterhuishouding uit 1998 en vervangt alle voorgaande nota's waterhuishouding. Het Nationaal Waterplan is opgesteld op basis van de Waterwet die met ingang van 22 december 2009 van kracht is. Op basis van de Wet ruimtelijke ordening heeft het Nationaal Waterplan voor de ruimtelijke aspecten de status van structuurvisie. In het Nationaal Waterplan is een eerste uitwerking gegeven aan het Deltaprogramma dat wordt opgesteld naar aanleiding van het advies van de Deltacommissie in 2008\. Dit programma is gericht op duurzame veiligheid en zoetwatervoorziening.

Provincie

Op provinciaal niveau heeft de provincie Zuid\-Holland het beleid vertaald in het Provinciaal Waterplan 2010\-2015\. In dit Plan staat uitgebreid beschreven hoe de provincie, samen met waterschappen en andere partners, een duurzame en klimaatbestendige delta zal realiseren en behouden, waar het veilig en aangenaam wonen, werken en recreÃ«ren is. In het Provinciaal Waterplan zijn de opgaven van de Europese Kaderrichtlijn Water, het Nationaal Bestuursakkoord Water en het Nationale waterplan vertaald naar strategische doelstellingen voor Zuid\-Holland. Het Waterplan heeft vier hoofdopgaven:

* 1\. Waarborgen waterveiligheid

* 2\. Zorgen voor mooi en schoon water

* 3\. Ontwikkelen duurzame zoetwatervoorziening

* 4\. Realiseren robuust en veerkrachtig watersysteem

In het plan zijn deze opgaven verder uitgewerkt in 19 thema's Ã©n voor drie gebieden, in samenhang met economische, milieu\- en maatschappelijke opgaven. Dit leidt tot een integrale visie op de ontwikkeling van de Zuid\-Hollandse Delta, het Groene Hart en de Zuidvleugel van de Randstad.

**Beleid hoogheemraadschap Stichtse Rijnlanden**Het plangebied ligt binnen het beheersgebied van het Hoogheemraadschap de Stichtse Rijnlanden. Dit schap is in het gebied verantwoordelijk voor de waterhuishouding: het waterkwaliteitsbeheer, het waterkwantiteitsbeheer en de zorg voor de waterkeringen. Voor elk ruimtelijk plan wordt overleg gevoerd met de waterbeheerder over de effecten van de bouwmogelijkheden op het waterbeheer. De waterbeheerder voert de Watertoets uit. De Watertoets heeft als doel het voorkomen dat nieuwe ruimtelijke ontwikkelingen plaatsvinden die in strijd zijn met duurzaam waterbeheer. De opmerkingen van de waterbeheerder worden verwerkt in deze waterparagraaf.

Beleid stedelijk waterbeheer

In het Waterbeheersplan 2010\-2015 'Water voorop' van de Stichtse Rijnlanden staat in grote lijnen het waterbeheer voor de komende zes jaar beschreven. Het plan bevat alle taakvelden van het waterschap: de zorg voor schoon water, veilige dijken en droge voeten. Ook staat beschreven hoe deze taak het beste binnen de leef\- en werkomgeving in het beheergebied kan worden uitgevoerd, samen met diverse andere organisaties. Verder wordt een overzicht gegeven van de ambities en doelen voor 2010 tot en met 2015 en hoe deze worden bereikt.

*Uitgangspunt beleid toename verharding*Als uitgangspunt voor beleid geldt dat de afvoer als gevolg van de toename van de verharding niet mag toenemen en dat de peilstijging in de meeste gevallen maximaal 30 cm mag bedragen. De hoeveelheid nieuw te graven water is gebiedsafhankelijk. Minimaal 15 procent van de toename van de verharding moet gecompenseerd worden, in het veenweidegebied kan de compensatie oplopen tot meer dan 20 procent.

**Onderzoek/ beoordeling**

*Waterkering*Het plangebied ligt niet in of nabij een beschermingszone van een waterkering. Op dit vlak zijn er voor de planontwikkeling geen risico's.

*Waterkwaliteit*Voor de kwaliteit van het oppervlaktewater is een goede doorstroming van belang. Waterlopen worden daarom zo veel mogelijk in open verbinding met elkaar gerealiseerd om doodlopende watergangen te voorkomen.

Waar mogelijk en zinvol worden ecologische oevers aangelegd. Er wordt getracht zo veel mogelijk natuurlijke oevers te creÃ«ren. De beste kansen voor natuurvriendelijke oevers doen zich voor bij een concentratie van natuurvriendelijke oevers en bij groenzones. Oevers van particulieren mogen uitgevoerd worden met beschoeiing, die in beheer van de particulieren komt. Ook wordt ernaar gestreefd om minimaal een van de oevers goed bereikbaar voor onderhoud van de watergangloop te maken. Verder komt bezonning de kwaliteit van het water ten goede; daarom mag slechts in beperkte mate boven het water gebouwd worden.

Er zijn voor het plangebied De Wijde Wiericke eerder nadere eisen gesteld ten aanzien van de diepte, het doorstroomprofiel, de beschoeiing, de veiligheid en de taluds. Deze eisen zijn gesteld in de keur en het handboek Watertoets van het HDSR en de Inrichtings\- en kwaliteitseisen Infrastructuur en Groen, waarbij de zwaarste eis telt. Het deelplan, waarin deze herziening van het bestemmingplan voorziet, zal hieraan voldoen.

*Waterkwantiteit*De omvang van de noodzakelijke open wateroppervlakte wordt bepaald door het percentage verharding, de maximaal toegestane peilstijging, de maximaal toegestane afvoer naar andere watersystemen, het rioolstelsel, drainage en de neerslag gegevens. Op grond van deze factoren kan het benodigde wateroppervlak berekend worden. Bij de berekening moeten de huidige waterhuishouding en de waterhuishouding in het nieuwe gebied op elkaar afgestemd worden. Het plangebied voor De wijde Wiericke mag daarbij niet belastend zijn voor zijn omgeving. Voor water wordt uitgegaan van minimaal 10% (van de nieuwe verharding) oppervlaktewater nieuw toe te voegen. Voor het ontwerp van De Wijde Wiericke is in een eerder stadium een berekening uitgevoerd door het HDSR en voldoet aan de 10%. *Riolering*In het Plan De Wijde Wiericke moet volgens de watertoets minimaal 80% van het verharde oppervlak afgekoppeld zijn van de riolering. Omdat op voorhand nog niet precies vaststaat welk oppervlak van het uit te geven gebied verhard zal worden, is het uitgangspunt om alle dakvlakken af te koppelen. Daken en groen mogen volgens de richtlijnen van het HDSR niet bestaan uit uitlogende materialen, zoals koper, lood of zink.

De nieuwe woonbuurt kan voor de droogweerafvoer (DWA) met een vrij verval riool worden aangesloten op de ontvangstput die gelegen is voor het bergbezinkbassin. De hemelwaterafvoeren (HWA) van daken en wegen moeten afgevoerd worden naar open water.

Uitgangspunt is dat de hoofdrioolleidingen in openbaar terrein worden aangelegd, bij voorkeur in de rijbanen. Verder dient rekening te worden gehouden met de aanleg van de overige nutsvoorzieningen zoals elektra, gas, water en telecom (minimaal KPN en Casema), waar mogelijk in de trottoirs. Bij uitwerking van dit deelplan zal rekening worden gehouden met de eisen van het hoogheemraadschap.

**Conclusie**Over de beperkte wijziging in voorliggend ontwerpbestemmingsplan heeft vooroverleg plaatsgevonden met het Hoogheemraadschap De Stichtse Rijnlanden. De ruimtelijke ontwikkeling voldoet aan het belangrijkste minimale voorwaarde: âhet standstill beginselâ. Dit beginsel houdt in dat door het plan geen verslechtering van de waterhuishouding ontstaat. Vanuit waterhuishoudkundige overwegingen bestaan er geen bezwaren tegen de gevraagde planontwikkeling.

#### 4\.3 Archeologie en cultuurhistorie

**Wettelijk kader**In 1992 is het Verdrag van Malta tot stand gekomen en in 1998 door Nederland geratificeerd. Doelstelling van het verdrag is de bescherming en het behoud van archeologische waarden. Als gevolg van dit verdrag wordt in het kader van de ruimtelijke ordening het behoud van het archeologisch erfgoed meegewogen zoals alle andere belangen die bij de voorbereiding van het plan een rol spelen.

In het verdrag van Malta wordt gesteld dat archeologie van wezenlijk belang is voor de geschiedschrijving van de mensheid. Het verdrag is erop gericht deze waarden voor de toekomst te behouden. De gehanteerde uitgangspunten zijn:

* archeologische waarden zoveel mogelijk in de bodem bewaren (behoud in situ);

* in ruimtelijke ordening (planvorming) al rekening houden met archeologische waarden;

* de bodemverstoorder betaalt archeologisch vooronderzoek en mogelijke opgravingen.

Het verdrag is geÃ¯mplementeerd in de Erfgoedwet die per 1 juli 2016 in werking is getreden. Deze wet is in de plaats gekomen van 6 wetten en regelingen op het gebied van cultureel erfgoed. De gemeenten zijn verplicht om bij het vaststellen van ruimtelijke plannen rekening te houden met eventueel aanwezige archeologische waarden.

##### 4\.3\.1 Cultuurhistorische Hoofdstructuur Zuid\-Holland

In de Cultuurhistorische Hoofdstructuur Zuid\-Holland (provincie Zuid\-Holland) is het gebied niet specifiek aangeduid. Er is onderscheid gemaakt in drie kleuren categorieÃ«n (drie tinten bruin). De toekenning van een (zeer) grote, redelijke of lage kans op sporen (kleuren donker\-, middel\- en lichtbruin) heeft betrekking op de relatieve dichtheid van archeologische vondsten die in een bepaald gebied verwacht wordt. De witte gebieden hebben een lage trefkans. De plankaart laat zien dat dit deelgebied een hoge trefkans op archeologische sporen heeft, mede omdat het gebied in de invloedszone van de erfgoedlijn Limes ligt.

##### 4\.3\.2 Gemeentelijke beleidsnota archeologie

De gemeente Bodegraven\-Reeuwijk heeft het rapport âBewoning en ontginning rondom Rijn en Wierickeâ opgesteld. Dit rapport met bijbehorende vier kaartbijlagen heeft de gemeenteraad op 4 juli 2012 vastgesteld en dient als uitgangspunt voor de nog op te stellen ruimtelijke plannen. Naast deze documenten staan bepalingen aangaande archeologie in de Kadernota Erfgoed welke eveneens op 4 juli 2012 is vastgesteld door de gemeenteraad.

Op de gemeentelijke archeologische verwachtingenkaart is het plangebied aangeduid als "medebestemming Archeologische Waarden AW 2" (figuur 9\). Op grond hiervan geldt een vrijstellingsgrens voor bodemingrepen dieper dan 40 cm \-Mv en plangebied groter dan 500Â mÂ². Onderzoek naar archeologie is uitgevoerd tijdens de voorbereiding van het bestemmingsplan 'De Wijde Wiericke'. Voor onderhavig deelgebied werd geen vervolgonderzoek nodig geacht. In verband hiermede is een nieuw archeologisch vooronderzoek achterwege gelaten.

Gelet hierop kan het terrein worden vrijgegeven voor de voorgenomen ontwikkeling. Het is echter niet volledig uit te sluiten dat binnen het onderzochte gebied toch nog archeologische resten voorkomen. Het verdient daarom aanbeveling om de uitvoerder van het grondwerk te wijzen op de plicht archeologische vondsten te melden bij de bevoegde overheid overeenkomstig het bepaalde in artikel 5\.10 van de Erfgoedwet.

![afbeelding "i_NL.IMRO.1901.WijdeWiericke1herz-BP80_0011.png"](i_NL.IMRO.1901.WijdeWiericke1herz-BP80_0011.png)

*Figuur 9: Uitsnede gemeentelijke archeologische verwachtingenkaart 2012, plangebied zwart omlijnd.*

**Conclusie**Het initiatief tast de archeologische waarden niet aan, zodat er vanuit dit gezichtspunt geen beperkingen worden gesteld aan deze planontwikkeling.

##### 4\.3\.3 Monumenten

In het plangebied bevinden zich geen Rijks\- of gemeentelijke monumenten.

**Conclusie**Het initiatief tast de cultuurhistorische waarden niet aan, zodat er vanuit dit gezichtspunt geen beperkingen worden gesteld aan deze planontwikkeling.

#### 4\.4 Flora en fauna

**Wettelijk kader**Op 1 januari 2017 is de Wet Natuurbescherming in werking getreden. Deze wet vervangt 3 wetten: de Natuurbeschermingswet 1998, de Flora\- en faunawet en de Boswet. Doelen van de Wet natuurbescherming zijn het beschermen en ontwikkelen van de natuur, het behouden en herstellen van biologische diversiteit en het doelmatig beheren, gebruiken en ontwikkelen van de natuur en het verzekeren van een samenhangend beleid gericht op het behoud en beheer van waardevolle landschappen. De Wet Natuurbescherming zorgt voor bescherming van gebieden, diersoorten, plantensoorten en bossen. In de wet blijft de bescherming van Natura 2000\-gebieden vrijwel hetzelfde. De bescherming van Beschermde Natuurmonumenten is komen te vervallen. Wel kunnen provincies ervoor kiezen om deze gebieden alsnog te beschermen via het provinciale beleid. De provincie voegt dan gebieden toe aan de Ecologische hoofdstructuur (EHS)/ het Natuurnetwerk Nederland (NNN) of wijst ze aan als bijzonder provinciaal natuurgebied of â landschap.

**Onderzoek/ beoordeling**

Gebiedsbescherming

Het gebied Broekvelden/ Vettenbroek, bestaande uit plassen en graslandpolders, is aangewezen als Speciale BeschermingsZone (SBZ) in het kader van de Vogelrichtlijn. Dit aangewezen Natura 2000\-gebied ligt op circa 4,2 kilometer ten zuidwesten van het plangebied. Het Natura2000\-gebied Nieuwkoopse Plassen \& De Haeck ligt op ruim 5,6 kilometer ten noordwesten van het plangebied. Gelet op de geringe ingreep en de relatief grote afstand worden geen (significante) effecten verwacht op deze Natura2000\-gebieden. Daarom is een Habitattoets achterwege gelaten.

Het plangebied ligt ook niet in de directe nabijheid (afstand circa 2 kilometer) van de Ecologische Hoofdstructuur (EHS) van de provincie Zuid\-Holland (figuur 10\). Ook hier heeft de planontwikkeling geen nadelige gevolgen voor de ecologische hoofdstructuur.

![afbeelding "i_NL.IMRO.1901.WijdeWiericke1herz-BP80_0012.png"](i_NL.IMRO.1901.WijdeWiericke1herz-BP80_0012.png)

*Figuur 10: Ecologische hoofdstructuur in de omgeving van het plangebied (plangebied met een rode*

*stip aangeduid).*

Soortenbescherming

Bij een ruimtelijk plan moet bekeken worden wat het effect is op de aanwezige flora\- en fauna. Onderzoek is al uitgevoerd in het kader van de voorbereiding van het bestemmingsplan 'De Wijde Wiericke'1. Uit deze QuickScan is gebleken dat de beschermde vissoort (tabel 2 Ffw) Kleine modderkruiper in het gebied voorkomt. Voor deze soort is op 14 november 2007 reeds een ontheffing aangevraagd en verkregen2 bij de Dienst Regelingen van het Ministerie van LNV.

Voor een aantal streng beschermde soorten heeft de QuickScan niet eenduidig kunnen uitwijzen of en op welke wijze deze gebruikmaken van het plangebied. Het gaat om de Rugstreeppad, de slak Platte schijfhoren en vleermuizen. De gemeente heeft daarom aanvullend ecologisch onderzoek laten uitvoeren3. Naar aanleiding hiervan is een ontheffing aangevraagd en verkregen3, omdat de bittervoorn was aangetroffen.

Deze partiÃ«le herziening van het bestemmingsplan voorziet alleen in een geringe aanpassing van de bestemming 'Groen' naar 'Wonen' om de achtertuinen te vergroten zonder dat in deze strook nieuwe bebouwing mogelijk wordt gemaakt. In verband hiermee is een actualisatie van de uitgevoerde onderzoeken achterwege gelaten.

Algemene Zorgplicht

Voor alle planten\- en diersoorten geldt de algemene zorgplicht. Deze bepaalt dat een ieder die weet dat zijn of haar handelen nadelige gevolgen voor flora en/of fauna kan hebben, verplicht is om maatregelen te nemen (voor zover redelijkerwijs kan worden gevraagd) die deze negatieve gevolgen zoveel mogelijk voorkomen, beperken of ongedaan maken.

**Conclusie**Gelet op het vorenstaande kan worden geconcludeerd er vanuit de Flora\- en faunaregelgeving geen beperkingen worden opgelegd aan deze planontwikkeling.

#### 4\.5 Overige realiserings\- en uitvoeringsaspecten

##### 4\.5\.1 Kabels en leidingen

In het uiterste noordoostelijk gedeelte van het plangebied ligt een rioolleiding. Hiervoor is een beschermende regeling opgenomen. Voor het overige liggen er behoudens de gebruikelijke kabels en leidingen voor huisaansluitingen van gas, water, elektra, kabel/telefoon en openbare verlichting geen planologisch relevante watertransportleidingen en gastransportleidingen.

### Hoofdstuk 5 Juridische planbeschrijving

#### 5\.1 Algemeen

In dit hoofdstuk wordt ingegaan op de wijze waarop de ruimtelijke en functionele ontwikkelingen een vertaling hebben gekregen in de juridisch bindende onderdelen van het bestemmingsplan, de plankaart (de verbeelding van de geometrische plaatsbepaling) en de regels.

#### 5\.2 Verbeelding

Op de verbeelding (plankaart), getekend op een kadastrale ondergrond schaal 1:1\.000, zijn door middel van coderingen (via combinatie van letteraanduidingen, arceringen en/of kleur) de bestemmingen aangegeven. Gekozen is voor een globaal bestemmingsplan, waar aansluiting is gezocht bij het thans vigerende bestemmingsplan.

#### 5\.3 Regels

De regels bevatten het juridisch instrumentarium voor het regelen van het gebruik van de gronden en bepalingen omtrent de toegelaten bebouwing. De regels zijn, overeenkomstig de SVBP 2012, onderverdeeld in vier hoofdstukken:

* Hoofdstuk 1 bevat de inleidende regels. In artikel 1 zijn de begrippen opgenomen die van belang zijn voor de toepassing van de regels. Artikel 2 betreft de wijze van meten, waarin is aangegeven hoe bij de toepassing van de bestemmingsregels wordt gemeten.

* Hoofdstuk 2 bevat de bestemmingsregels. In dit hoofdstuk zijn per bestemming regels opgenomen voor het toegestane gebruik en de toegestane bebouwing van de gronden. In paragraaf 5\.3\.2 wordt nader ingegaan op de bestemmingen die voorkomen binnen het plangebied.

* Hoofdstuk 3 bevat de algemene regels. Het betreft regels die voor het hele plangebied of voor verschillende bestemmingen van toepassing zijn. In dit hoofdstuk zijn onder andere de anti\-dubbeltelbepaling, algemene bouw\- en gebruiksregels, algemene afwijkings\- wijzigingsregels opgenomen.

* Hoofdstuk 4 bevat twee artikelen. In het eerste artikel is het overgangsrecht opgenomen, zoals dat ingevolge het Besluit ruimtelijke ordening is voorgeschreven. Het tweede artikel bevat de slotregel. In de slotregel is aangegeven hoe de regels kunnen worden aangehaald.

##### 5\.3\.1 Inleidende regels

Dit hoofdstuk bevat 2 artikelen.

Artikel 1 Begrippen

In het artikel 'Begrippen' wordt een aantal in de planregels voorkomende begrippen nader omschreven. Door de omschrijving wordt de interpretatie van deze begrippen beperkt, waarmee de duidelijkheid van het plan en daarmee de rechtszekerheid wordt vergroot.

Artikel 2 Wijze van meten

In het artikel 'Wijze van meten' wordt aangegeven hoe de in het plan voorgeschreven maatvoeringen dienen te worden bepaald.

##### 5\.3\.2 Bestemmingsregels

Dit hoofdstuk bevat de regels waarin de materiÃ«le inhoud van de op de verbeelding gegeven bestemmingen zijn opgenomen. Bij de opzet van de artikelen is, zoals de Standaard Vergelijkbare Bestemmingsplannen (SVBP 2012\) bepaalt, een vaste indeling aangehouden. Voor de volgorde van de bestemmingen leidt dit ertoe dat eerst de bestemmingsomschrijvingen worden benoemd en hierna de bouwregels en in voorkomende geval nadere eisen, afwijken van de bouwregels, specifieke gebruiksregels, afwijken van de gebruiksregels en omgevingsvergunning voor het uitvoeren van een werk, geen bouwwerk zijnde, of vanwerkzaamheden.

Artikel 3 Wonen

De op de kaart voor 'Wonen' aangeduide gronden zijn bestemd voor erven en andere voorzieningen ten behoeve van de huisvesting van personen. In de planregels zijn onder meer de toegestane hoogte van de hoofdgebouwen en bijgebouwen vastgelegd. Voorts is opgenomen dat een gedeelte van de achtertuinen, grenzend aan de watergangen, niet bebouwd mag zijn om hier de openheid te waarborgen. Hiervoor is de aanduiding 'Landschapswaarden' opgenomen. Voet\- en fietspaden, alsmede een verkeersontsluiting en parkeervoorzieningen tussen de woningen zijn binnen de bestemming eveneens mogelijk gemaakt.

Uit de resultaten van het geactualiseerde akoestisch onderzoek is gebleken dat een geluidscherm dient te worden geplaatst van 2 meter hoog. In verband hiermede is opgenomen dat voorafgaand aan het verlenen van de omgevingsvergunning voor de bouw van een of meerdere woningen moet zijn aangetoond dat de geluidsbelasting op de gevel(s) van de woning(en) de voorkeursgrenswaarde ingevolge de Wet geluidhinder of de ten hoogst toelaatbare geluidsbelasting (hogere waarde) ingevolge het besluit Hogere waarde, met inachtneming van de in dit besluit Hogere waarde gestelde voorwaarde(n), niet overschrijdt. De betreffende woningen mogen pas in gebruik worden genomen, nadat de geluidwerende voorzieningen (geluidscherm) zijn gerealiseerd. Dit is geborgd door het opnemen van een voorwaardelijke verplichting in de gebruiksregels.

Artikel 4 Leiding \- Riool

De bestaande rioolleiding met beschermingszone wordt in het bestemmingsplan opgenomen.

##### 5\.3\.3 Algemene regels

Dit hoofdstuk bevat meerdere artikelen die op de bestemmingen uit hoofdstuk 2 van toepassing zijn.

Artikel 5 Antidubbeltelbepaling

Het artikel 'Antidubbeltelregel' bevat een regeling waarmee wordt voorkomen dat met het bestemmingsplan strijdige situaties ontstaan of worden vergroot.

Artikel 6 Algemene bouwregels

In het artikel 'Algemene bouwregels' is een aantal aanvullende bouwregels opgenomen die voor alle bestemmingen kunnen gelden.

*Overschrijding bouwgrenzen*Om te voorkomen dat kleine, ondergeschikte ontwikkelingen tot aparte procedures leiden, is in dit lid opgenomen dat voor bepaalde ontwikkelingen de bouwgrenzen overschreden mogen worden.

*Ondergronds bouwen*Het is niet wenselijk dat ondergronds bouwen binnen het plangebied onbeperkt mogelijk is. Daarom zijn in de regels bepalingen hierover opgenomen. Ondergronds bouwen is toegestaan, mits de oppervlakte van de ondergrondse bebouwing niet groter is dan de bebouwing die aanwezig is boven peil en de bebouwingsdiepte niet meer dan 3 meter is.

Artikel 7 Algemene gebruiksregels

In het artikel 'Algemene gebruiksregels' is een algemeen verbod opgenomen voor gebruik in strijd met de bestemmingen. Voorts zijn hier bepalingen opgenomen over de aan te houden parkeernormen op basis van de gemeentelijke parkeernota.

Artikel 8 Algemene aanduidingsregels

In het artikel 'Algemene aanduidingsregels' is de gebiedsaanduiding 'veiligheidszone â leiding' opgenomen teneinde te voorkomen dat zeer kwetsbare groepen zich vestigen binnen deze zone. Hier kan worden afgeweken door middel van een afwijking bij een omgevingsvergunning.

Artikel 9 Algemene afwijkingsregels

Het artikel 'Algemene afwijkingsregels' is gebaseerd op artikel 2\.1, lid 1 onder a, b of c van de Wet algemene bepalingen omgevingsrecht (Wabo) en heeft onder meer tot doel enige flexibiliteit in de regels aan te brengen. Met een door het bevoegd gezag te verlenen afwijking kunnen onder meer geringe wijzigingen in de maatvoeringen voor bouwwerken, zoals genoemd in hoofdstuk 2 van de regels, worden aangebracht en (openbare) nutsvoorzieningen worden gerealiseerd.

Aan toepassing van de afwijkingsbevoegdheid dient een belangenafweging ten grondslag te liggen. Dit artikel is een aanvulling op de afwijkingsregels uit de bestemmingen.

##### 5\.3\.4 Overgangs\- en slotregels

Het laatste hoofdstuk van de planregels bevat twee artikelen.

Artikel 10 Overgangsrecht

Het artikel 'Overgangsrecht' heeft ten doel de rechtstoestand te begeleiden van situaties die afwijken van de regels van het bestemmingsplan. Lid 1 van dit artikel geeft regels voor bouwwerken die op het tijdstip van de inwerkingtreding van het plan gebouwd zijn of gebouwd kunnen worden, en die afwijken van de bebouwingsregels van het plan. Lid 2 van dit artikel regelt het gebruik van onbebouwde gronden en bouwwerken in het plan, voor zover dit gebruik op het tijdstip van de inwerkingtreding van het plan, afwijkt van de in het plan gegeven bestemming.

Artikel 11 Slotregel

Het artikel 'Slotregel' bevat de titel waaronder het bestemmingsplan kan worden geciteerd. Dit artikel wordt dan ook wel het citeerartikel genoemd.

#### 5\.4 Handhaving bestemmingsplan

Het ontwikkelen van beleid en de vertaling daarvan in een bestemmingsplan heeft alleen zin, indien na de vaststelling van het bestemmingsplan handhaving plaatsvindt. Daarom is het belangrijk om reeds ten tijde van het opstellen van een bestemmingsplan aandacht te besteden aan de handhaafbaarheid van de voorgeschreven regels.

Vier factoren zijn van wezenlijk belang voor een goed handhavingsbeleid:

*Voldoende kenbaarheid van het plan*Een goed handhavingsbeleid begint bij de kenbaarheid van het bestemmingsplan bij degenen die het moeten naleven. De wet bevat enkele waarborgen ten aanzien van de te volgen procedure: deze heeft in de bestemmingsplanprocedure een aantal inspraakmomenten ingebouwd.

*Voldoende maatschappelijk draagvlak voor beleid en regeling in het plan*De inhoud van het plan kan slechts gehandhaafd worden indien het beleid en de regeling vanuit een oogpunt van algemeen belang aanvaardbaar is. De belangen van omwonenden worden hierbij vooraf gewogen in het kader van de inspraak.

*Realistische en inzichtelijke regeling*Een juridische regeling dient realistisch en inzichtelijk te zijn; dat wil zeggen niet onnodig beperkend of inflexibel. Bovendien moeten de bepalingen goed controleerbaar zijn. De regels moeten derhalve niet meer regelen dan noodzakelijk is.

*Actief handhavingsbeleid*Het sluitstuk van een goed handhavingsbeleid is voldoende controle van de feitelijke situatie in het plangebied. Daarnaast moeten adequate maatregelen worden getroffen indien de regels worden overtreden. Indien dit wordt nagelaten, ontstaat een grote mate van rechtsonzekerheid.

**Conclusie**Het bestemmingsplan is zodanig opgesteld met toelichting, regels en verbeelding dat handhaving op naleving hiervan goed mogelijk is.

### Hoofdstuk 6 Uitvoerbaarheid en resultaten overleg

#### 6\.1 Economische uitvoerbaarheid

De gemeente en initiatiefnemer/exploitant hebben over de economische uitvoerbaarheid van het plan overleg gehad. De woningbouwontwikkeling zal in overeenstemming zijn met provinciale, regionale en gemeentelijke uitgangspunten. De afspraken zijn vastgelegd in een tussen de gemeente en initiatiefnemer/ exploitant gesloten koop\- en verkoopovereenkomst van gronden. Hiermee is het kostenverhaal voor de ontwikkeling verzekerd en is het niet noodzakelijk om een exploitatieplan vast te stellen. Er zijn ook geen overige redenen als bedoeld in artikel 6\.12 Wro, om een exploitatieplan vast te stellen.

#### 6\.2 Maatschappelijke uitvoerbaarheid

Voor onderhavig ontwerpbestemmingsplan is de uniforme voorbereidingsprocedure gevolgd als bedoeld in artikel 3\.8 van de Wet ruimtelijke ordening en Afdeling 3\.4 van de Algemene wet bestuursrecht. Het ontwerpbestemmingsplan met bijbehorende stukken heeft daartoe vanaf 1 juni 2017 zes weken ter inzage gelegen. Gedurende de termijn van terinzagelegging zijn geen mondelinge en/of schriftelijke zienswijzen ingediend.

#### 6\.3 Resultaten overleg ex artikel 3\.1\.1 Bro

Over het voorontwerpbestemmingsplan 'De Wijde Wiericke' heeft in die planprocedure al vooroverleg plaatsgevonden. De wijzigingen ten opzichte van dit bestemmingsplan die via onderhavige planherziening worden mogelijk gemaakt, zijn zodanig ondergeschikt dat geconcludeerd kan worden dat er geen belangen in het geding zijn. Niettemin zijn de wijzigingen van het plan besproken met het HHRS. Daarnaast is het plan aangeboden aan de provincie Zuid\-Holland via het daarvoor bestemde e\-formulier. Hieruit blijkt dat er geen provinciale belangen in het geding zijn.

* 1\. Bureau Waardenburg, Beoordeling beschermde soorten Nieuwerbrug\-Zuid te Nieuwerbrug, QuickScan in het kader van de flora\- en faunawet.

* 2\. Ministerie van LNV, ontheffing flora\- en faunawet artikel 75, lid 5 en lid 6, onderdeel c, 14 november 2007\.

* 3\. Watersnip Advies, Ecologisch onderzoek De wijde Wiericke, juni 2007\.