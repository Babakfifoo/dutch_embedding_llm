xml version\="1\.0" encoding\="UTF\-8"?

Sniederhof\_20\-24: Toelichting

direct naar inhoud van Toelichting

Sniederhof\_20\-24

==================

Toelichting

-----------

| Plan: | Sniederhof\_20\-24 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0141\.00033\-BP31 |

* Toelichting

* Bijlagen bij de toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 De bij het plan behorende stukken

+ 1\.3 Ligging van het plangebied

+ 1\.4 Huidige planologische situatie

+ 1\.5 Leeswijzer

* Hoofdstuk 2 De huidige situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Milieu\- en omgevingsaspecten

+ 4\.1 Geluid (Wet geluidhinder)

+ 4\.2 Bodemkwaliteit

+ 4\.3 Luchtkwaliteit

+ 4\.4 Externe veiligheid

+ 4\.5 Milieuzonering

+ 4\.6 Ecologie

+ 4\.7 Archeologie \& cultuurhistorie

+ 4\.8 Besluit milieueffectrapportage

+ 4\.9 Fysieke veiligheid

* Hoofdstuk 5 Waterparagraaf

+ 5\.1 Vigerend beleid

+ 5\.2 Waterparagraaf

* Hoofdstuk 6 Planbeschrijving

+ 6\.1 Gewenste inrichting

+ 6\.2 Verkeer en parkeren

* Hoofdstuk 7 Juridisch bestuurlijke aspecten

+ 7\.1 Inleiding

+ 7\.2 Juridische systematiek

+ 7\.3 Beschrijving per bestemming

* Hoofdstuk 8 Economische uitvoerbaarheid

* Hoofdstuk 9 Vooroverleg, Inspraak en Zienswijze

+ 9\.1 Vooroverleg

+ 9\.2 Inspraak

+ 9\.3 Zienswijzen

**Inhoudsopgave**

Hoofdstuk 1 Inleiding

1\.1 Aanleiding

1\.2 De bij het plan behorende stukken

1\.3 Ligging van het plangebied

1\.4 Huidige planologische situatie

1\.5 Leeswijzer

Hoofdstuk 2 De huidige situatie

Hoofdstuk 3 Beleidskader

3\.1 Rijksbeleid

3\.2 Provinciaal beleid

3\.3 Gemeentelijk beleid

Hoofdstuk 4 Milieu\- en omgevingsaspecten

4\.1 Geluid (Wet geluidhinder)

4\.2 Bodemkwaliteit

4\.3 Luchtkwaliteit

4\.4 Externe veiligheid

4\.5 Milieuzonering

4\.6 Ecologie

4\.7 Archeologie \& cultuurhistorie

4\.8 Besluit milieueffectrapportage

4\.9 Fysieke veiligheid

Hoofdstuk 5 Waterparagraaf

5\.1 Vigerend beleid

5\.2 Waterparagraaf

Hoofdstuk 6 Planbeschrijving

6\.1 Gewenste inrichting

6\.2 Verkeer en parkeren

Hoofdstuk 7 Juridisch bestuurlijke aspecten

7\.1 Inleiding

7\.2 Juridische systematiek

7\.3 Beschrijving per bestemming

Hoofdstuk 8 Economische uitvoerbaarheid

Hoofdstuk 9 Vooroverleg, Inspraak en Zienswijze

9\.1 Vooroverleg

9\.2 Inspraak

9\.3 Zienswijzen

### Hoofdstuk 1 Inleiding

#### 1\.1 Aanleiding

Aan de Sniederhof te Almelo bevindt zich een braakliggend terrein. De gronden zijn in eigendom bij een ontwikkelaar (hierna initiatiefnemer). Binnen dit plandeel waren een drietal grondgebonden woningen in het midden\-/dure segment gepland. Vanwege veranderende marktomstandigheden als gevolg van de economische recessie, is de vraag naar woningen in een dergelijk segment afgenomen. Hier tegenover staat de toenemende vraag naar kleinere kavels met twee\-onder\-een kapwoningen.

Initiatiefnemer is voornemens om op het braakliggende terrein een viertal grondgebonden woningen te realiseren. Het zal gaan om twee blokken van twee\-onder\-een kapwoningen. Met deze wijziging zal worden ingespeeld op de vraag vanuit de markt.

Het realiseren van vier woningen binnen het plangebied is niet in overeenstemming met het geldende bestemmingsplan. Derhalve is een herziening van het bestemmingsplan noodzakelijk. Voorliggend bestemmingsplan voorziet hierin. In dit plan zal worden aangetoond dat de gewenste ontwikkeling vanuit ruimtelijk en planologisch oogpunt verantwoord is.

#### 1\.2 De bij het plan behorende stukken

Het bestemmingsplan "Sniederhof\_20\-24" bestaat uit de volgende stukken:

* regels;

* verbeelding;

Op de verbeelding zijn de bestemmingen van de in het plan begrepen gronden aangegeven. In de regels zijn voorschriften opgenomen die noodzakelijk worden geacht voor een juiste ontwikkeling en beheer van het plangebied. De toelichting (met bijbehorende bijlage) vergezelt het plan. Hierin zijn de aan het plan ten grondslag liggende uitgangspunten en onderzoeken weergegeven.

De volgende bijlage is bij deze toelichting opgenomen:

Bijlage 1 Standaard waterparagraaf

#### 1\.3 Ligging van het plangebied

Het plangebied betreft het braakliggende terrein aan de Sniederhof. De locatie bevindt zich in het noordoostelijk deel van Almelo. In afbeelding 1\.1 is de ligging van het plangebied in de stad Almelo en ten opzichte van de directe omgeving weergegeven. Voor de exacte begrenzing van het plangebied wordt verwezen naar de verbeelding.

![afbeelding "i_NL.IMRO.0141.00033-BP31_0001.png"](i_NL.IMRO.0141.00033-BP31_0001.png)

A*fbeelding 1\.1: Ligging plangebied in de stad Almelo en globale begrenzing van het plangebied (Bron:*

*ArcGIS)*

#### 1\.4 Huidige planologische situatie

Het plangebied is gelegen binnen de begrenzing van het bestemmingsplan âSluiterveldâ. Dit bestemmingsplan is door de gemeenteraad van Almelo vastgesteld op 26 maart 2013\. Afbeelding 1\.2 bevat een uitsnede van het bestemmingsplan met daarin aangegeven het plangebied.

![afbeelding "i_NL.IMRO.0141.00033-BP31_0002.png"](i_NL.IMRO.0141.00033-BP31_0002.png)

*Afbeelding 1\.2: Uitsnede geldend bestemmingsplan (Bron: Ruimtelijkeplannen.nl)*

Het plangebied heeft de bestemmingen 'Verkeer', 'Tuin' en 'Wonen'. Daarnaast is het plangebied voorzien van de dubbelbestemming 'Waarde \- Archeologische verwachting middelhoog'.

De tot 'Verkeer' bestemde gronden zijn onder meer bedoeld voor wegen, straten, paden, voet\- en rijwielpaden, groen\- en speelvoorzieningen. Binnen deze bestemmingen mogen geen gebouwen worden gebouwd met uitzondering van nutsvoorzieningen, mits voldaan wordt aan de maatvoeringseisen. Bouwwerken, geen gebouwen zijnde zijn indien wordt voldaan aan de maximale bouwhoogte wel toegestaan.

De gronden met de bestemming 'Tuin' zijn bestemd voor tuinen en voorzieningen ten behoeve van de waterhuishouding. Binnen deze bestemming zijn geen gebouwen toegestaan. Bouwwerken, geen gebouwen zijnde mogen binnen de gehele bestemming worden opgericht mits voldaan wordt aan de maximale bouwhoogte.

De tot 'Wonen' bestemde gronden zijn onder meer bedoeld voor wonen, tuinen, erven en voorzieningen ten behoeve van de waterhuishouding. Hoofdgebouwen mogen uitsluitend binnen het bouwvlak worden gebouwd, waarbij het aantal woningen binnen een bouwvlak mag niet meer bedragen dan het bestaande aantal binnen een bouwvlak, met dien verstande dat ter plaatse van de aanduiding 'maximum aantal wooneenheden', ten hoogste dat aantal woningen mag worden gebouwd. In voorliggend geval is de aanduiding opgenomen en mogen er niet meer dan 3 woningen worden gebouwd. Daarnaast zijn bijbehorende bouwwerken en bouwwerken, geen gebouwen zijnde toegestaan,mits voldaan wordt aan de maatvoeringseisen.

De dubbelbestemming 'Waarde â Archeologische verwachtingswaarde middelhoog' voorziet in het behoud van de archeologische monumenten die ter plaatse aanwezig zijn danwel waarvan de aanwezigheid redelijkerwijs vermoed wordt. Indien in gebieden met deze dubbelbestemming bodemverstorende activiteiten plaatsvinden die dieper reiken dan 0,5 meter en een oppervlakte hebben groter dan 5\.000 mÂ², dan is een archeologisch onderzoek vereist.

De voorgenomen ontwikkeling is in strijd met deze bestemmingsplannen omdat het realiseren van vier woningen binnen het bouwvlak niet is toegestaan. Dit bestemmingsplan voorziet in de planologische kaders om de voorgenomen ontwikkeling te kunnen realiseren.

#### 1\.5 Leeswijzer

De plantoelichting geeft een toelichting op het bestemmingsplan, maar maakt geen deel uit van het bestemmingsplan. De plantoelichting bevat achtereenvolgens de volgende hoofdstukken:

Hoofdstuk 1 Inleiding

Hoofdstuk 2 De huidige situatie

Hoofdstuk 3 Beleidskader

Hoofdstuk 4 Milieu\- en omgevingsaspecten

Hoofdstuk 5 Waterparagraaf

Hoofdstuk 6 Planbeschrijving

Hoofdstuk 7 Juridisch bestuurlijke aspecten

Hoofdstuk 8 Economische uitvoerbaarheid

Hoofdstuk 9 Vooroverleg, Inspraak en Zienswijze

In hoofdstuk 1 wordt ingegaan op de onderdelen waaruit dit bestemmingsplan bestaat, de ligging en begrenzing van het plangebied en het op dit moment geldende bestemmingsplan. Hieruit blijkt het kader waarbinnen dit bestemmingsplan is opgesteld.

In het tweede hoofdstuk wordt de huidige situatie van het gebied beschreven.

Dit wordt aangevuld met het beleid dat, voor zover van toepassing, al is opgesteld (hoofdstuk 3\).

In hoofdstuk 4 wordt de milieusituatie, inclusief het aspect fysieke veiligheid, besproken.

Hoofstuk 5 bevat de waterparagraaf.

In hoofdstuk 6 bevat de planbeschrijving.

In hoofdstuk 7 staat hoe deze uitgangspunten zijn vertaald in de juridisch bindende plantekst en verbeelding.

In hoofdstuk 8 staat de financiÃ«le verantwoording van het plan en hoofdstuk 9 geeft de wijze van en resultaten omtrent de inspraak.

### Hoofdstuk 2 De huidige situatie

In dit hoofdstuk worden zowel het gebied waar de ontwikkeling plaats gaat vinden als het project zelf in de huidige situatie beschreven.

Het plangebied is gelegen in de wijk Sluitersveld. Het betreft een wijk met een afwisselend karakter. De woonfunctie is uiteraard het meest voorkomende gebruik. Er zijn zowel grondgebonden woningen als gestapelde woningen aanwezig. Maar daarnaast zijn er in de wijk nog veel functies aanwezig waar bewoners gebruik van kunnen maken. Centraal in de wijk loopt de Ootmarsumsestraat. Aan de straat zijn, behalve woningen, ook verschillende publieke functies zoals winkels, horeca, gezondheidszorg en dergelijke gevestigd. Het zwaartepunt van deze functies ligt rond het Eskerplein. Hier is een relatief nieuw wijkwinkelcentrum gevestigd. Daarnaast kent de wijk nog een cluster met sportvoorzieningen, waaronder ook een zwembad. Verspreid in de wijk liggen ook enkele kleine bedrijven, diverse scholen en andere maatschappelijke voorzieningen zoals een wijkcentrum, kerk en kerkhof.

Een belangrijk deel van de woningen ten noorden van de Ootmarsumsestraat zijn in de periode na de oorlog gebouwd. In het noordwesten van de wijk zijn deze in de periode 1945\-1960 gerealiseerd. Ze bestaan voor een deel uit kleinere arbeiderswoningen, veelal gestapelde woningbouw (maisonettes en meerdere woonlagen). De woningen gelegen aan de straat van het plangebied vormen hier een uitzondering op. Deze geschakelde woningen zijn vrij recent gerealiseerd.

Het plangebied is onbebouwd. Een deel van het plangebied is ingericht als toegangsweg. Het overige deel van het plangebied ligt braak in afwachting van ontwikkeling. Binnen het plangebied zijn geen groenvoorzieningen aanwezig. In afbeelding 2\.1 is een luchtfoto opgenomen met daarin de huidige situatie ter plaatse van het plangebied.

![afbeelding "i_NL.IMRO.0141.00033-BP31_0003.png"](i_NL.IMRO.0141.00033-BP31_0003.png)

A*fbeelding 2\.1: Luchtfoto huidige situatie in het plangebied (Bron: Bing Maps)*

### Hoofdstuk 3 Beleidskader

#### 3\.1 Rijksbeleid

##### 3\.1\.1 Structuurvisie Infrastructuur en Ruimte

###### 3\.1\.1\.1 Algemeen

Op 13 maart 2012 is de Structuurvisie Infrastructuur en Ruimte vastgesteld. De Structuurvisie Infrastructuur en Ruimte (SVIR) geeft een totaalbeeld van het ruimtelijk\- en mobiliteitsbeleid op rijksniveau en heeft de Nota Ruimte, de Structuurvisie Randstad 2040, de Nota Mobiliteit, de Mobiliteits Aanpak en de Structuurvisie voor de Snelwegomgeving vervangen. Tevens vervangt het een aantal ruimtelijke doelen en uitspraken in onder andere de Agenda Landschap en de Agenda Vitaal Platteland. Daarmee wordt de SVIR het kader voor thematische of gebiedsgerichte uitwerkingen van rijksbeleid met ruimtelijke consequenties.

###### 3\.1\.1\.2 Rijksdoelen en regionale opgaven

In de SVIR heeft het Rijk drie rijksdoelen om Nederland concurrerend, bereikbaar, leefbaar en veilig te houden voor de middellange termijn (2028\):

* Het vergroten van de concurrentiekracht van Nederland door het versterken van de ruimtelijk\-economische structuur van Nederland;

* Het verbeteren, instandhouden en ruimtelijk zekerstellen van de bereikbaarheid waarbij de gebruiker voorop staat;

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Voor de drie rijksdoelen worden de 13 onderwerpen van nationaal belang benoemd. Hiermee geeft het Rijk aan waarvoor het verantwoordelijk is en waarop het resultaten wil boeken. Buiten deze nationale belangen hebben decentrale overheden beleidsvrijheid.

De drie hoofddoelen van het ruimtelijk en mobiliteitsbeleid kennen nationale opgaven die regionaal neerslaan. Opgaven van nationaal belang in Oost\-Nederland (de provincies Gelderland en Overijssel) zijn:

* Het waar nodig verbeteren van de internationale achterlandverbindingen (weg, spoor en vaarwegen) die door Oost Nederland lopen. Dit onder andere ten behoeve van de mainports Rotterdam en Schiphol;

* Het formuleren van een integrale strategie voor het totale rivierengebied van Maas en Rijntakken (Waal, Nederrijn, Lek en de IJssel, deelprogramma rivieren van het Deltaprogramma) en de IJsselvechtdelta (deelprogramma's zoetwater en rivieren) voor waterveiligheid in combinatie met bereikbaarheid, ruimtelijke kwaliteit, natuur, economische ontwikkeling en woningbouw;

* Het tot stand brengen en beschermen van de (herijkte) EHS, inclusief de Natura 2000 gebieden (zoals de Veluwe);

* Het robuust en compleet maken van het hoofdenergienetwerk (380 kV), onder andere door het aanwijzen van het tracÃ© voor aansluiting op het Duitse hoogspanningsnet.

###### 3\.1\.1\.3 Ladder voor duurzame verstedelijking

In de SVIR wordt de ladder voor duurzame verstedelijking geÃ¯ntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3\.1\.6, lid 2\) opgenomen. Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij dient de behoefte aan een stedelijke ontwikkeling te worden aangetoond. De ladder kent drie treden die achter elkaar worden doorlopen. In afbeelding 3\.1 wordt deze treden schematisch weergegeven.

![afbeelding "i_NL.IMRO.0141.00033-BP31_0004.png"](i_NL.IMRO.0141.00033-BP31_0004.png)

*Afbeelding 3\.1: Ladder voor duurzame verstedelijking (Bron: Ministerie van Infrastructuur en Milieu)*

##### 3\.1\.2 Toetsing van het initiatief aan het rijksbeleid

Het rijksbeleid laat zich niet specifiek uit over dergelijke binnenstedelijke ontwikkelingen. De herontwikkeling van de locatie raakt geen rijksbelangen zoals opgenomen in de SVIR.

Ten aanzien van de ladder voor duurzame verstedelijking wordt het volgende geconstateerd. De drie treden (behoefte, bestaand stedelijk gebied en bouwen buiten bestaand stedelijk gebied) zijn van toepassing bij 'nieuwe stedelijke ontwikkelingen' (3\.1\.6 Bro). Uit Afdelingsjurisprudentie blijkt dat de vraag wanneer sprake is van een nieuwe stedelijke ontwikkeling in grote mate casuÃ¯stisch wordt beantwoord. Zo heeft de Afdeling uitgemaakt dat de volgende ontwikkelingen in het kader van woningbouw niet als nieuwe stedelijke ontwikkeling kwalificeren:

* drie burgerwoningen en een bedrijfswoning (ABRvS 4 juni 2014, ECLI:NL:RVS:2014:2138\.);

* drie woningen rechtstreeks en drie woningen met een wijzigingsbevoegdheid (ABRvS 18 december 2013, ECLI:NL:RVS:2013:2471\.);

* vier woningen (ABRvS 27 augustus 2014, ECLI:NL:RVS:2014:3223\.)

* zeven woningen (ABRvS 11 juni 2014, ECLI:NL:RVS:2014:2077\.)

* acht woningen (ABRvS 24 december 2014, ECLI:NL:RVS:2014:4720\)

* tien woningen (behoudens samenhang met een groter woningbouwproject) (ABRvS 4 maart 2015, ECLI:NL:RVS:2015:653\.).

In voorliggend geval is de ladder voor duurzame verstedelijking ten aanzien van woningbouw dan ook niet van toepassing, aangezien sprake is van de bouw van vier nieuwe woningen en vanuit planologisch oogpunt slechts Ã©Ã©n woning wordt toegevoegd.

#### 3\.2 Provinciaal beleid

Het provinciaal beleid is verwoord in tal van plannen. Het belangrijke plan betreft de Omgevingsvisie Overijssel, die verankerd is in de Omgevingsverordening Overijssel.

##### 3\.2\.1 Uitgangspunten van de Omgevingsvisie Overijssel

De Omgevingsvisie Overijssel is het integrale provinciale beleidsplan voor de fysieke leefomgeving van Overijssel. In 2009 is de Omgevingsvisie en \-verordening 2009 vastgesteld. Naar aanleiding van monitoring en evaluaties is de Omgevingsvisie en \-verordening op onderdelen geactualiseerd. De Actualisatie Omgevingsvisie en \-verordening is op 3 juli 2013 vastgesteld door Provinciale Staten en is op 1 september 2013 in werking getreden. De hoofdambitie van de Omgevingsvisie is een toekomstvaste groei van welvaart en welzijn met een verantwoord beslag op de beschikbare natuurlijke hulpbronnen en voorraden.

##### 3\.2\.2 Omgevingsverordening Overijssel

De provincie beschikt over een palet aan instrumenten waarmee zij haar ambities realiseert. Het gaat er daarbij om steeds de meest optimale mix van instrumenten toe te passen, zodat effectief en efficiÃ«nt resultaat wordt geboekt voor alle ambities en doelstellingen van de Omgevingsvisie. De keuze voor inzet van deze instrumenten is bepaald aan de hand van een aantal criteria. In de Omgevingsvisie is bij elke beleidsambitie een realisatieschema opgenomen waarin is aangegeven welke instrumenten de provincie zal inzetten om de verschillende onderwerpen van provinciaal belang te realiseren.

EÃ©n van de instrumenten om het beleid uit de Omgevingsvisie te laten doorwerken is de Omgevingsverordening Overijssel. De Omgevingsverordening is het provinciaal juridisch instrument dat wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch geborgd is.

##### 3\.2\.3 Uitvoeringsmodel Omgevingsvisie Overijssel

De opgaven, kansen, beleidsambities en ruimtelijke kwaliteitsambities voor de provincie zijn in de Omgevingsvisie Overijssel geschetst in ontwikkelingsperspectieven voor de groene omgeving en stedelijke omgeving.

Om de ambities van de provincie waar te maken, bevat de Omgevingsvisie een uitvoeringsmodel. Dit model is gebaseerd op drie niveaus, te weten:

* 1\. generieke beleidskeuzes;

* 2\. ontwikkelingsperspectieven;

* 3\. gebiedskenmerken.

###### 3\.2\.3\.1 Generieke beleidskeuzes

Generieke beleidskeuzes zijn keuzes die bepalend zijn voor de vraag of ontwikkelingen nodig dan wel mogelijk zijn. In deze fase wordt beoordeeld of er sprake is van een behoefte aan een bepaalde voorziening. Ook wordt in deze fase de zgn. 'SER\-ladder' gehanteerd. Deze komt er kort gezegd op neer dat eerst bestaande bebouwing en herstructurering worden benut, voordat er uitbreiding kan plaatsvinden.

Andere generieke beleidskeuzes betreffen de reserveringen voor waterveiligheid, randvoorwaarden voor externe veiligheid, grondwaterbeschermingsgebieden, bescherming van de ondergrond (aardkundige en archeologische waarden), landbouwontwikkelingsgebieden voor intensieve veehouderij, begrenzing van Nationale Landschappen, Natura 2000\-gebieden, Ecologische Hoofdstructuur en verbindingszones etc. De generieke beleidskeuzes zijn veelal normstellend.

###### 3\.2\.3\.2 Ontwikkelingsperspectieven

Als uit de beoordeling in het kader van de generieke beleidskeuzes blijkt dat de voorgenomen ruimtelijke ontwikkeling aanvaardbaar is, vindt een toets plaats aan de ontwikkelingsperspectieven. In de Omgevingsvisie is een spectrum van zes ontwikkelingsperspectieven beschreven voor de groene en stedelijke omgeving. Met dit spectrum geeft de provincie ruimte voor het realiseren van de in de visie beschreven beleids\- en kwaliteitsambities.

De ontwikkelingsperspectieven geven richting aan wat waar ontwikkeld zou kunnen worden. Daar waar generieke beleidskeuzes een geografische begrenzing hebben, zijn ze consistent doorvertaald in de ontwikkelingsperspectieven. De ontwikkelingsperspectieven zijn richtinggevend en bieden de nodige flexibiliteit voor de toekomst.

###### 3\.2\.3\.3 Gebiedskenmerken

Op basis van gebiedskenmerken in vier lagen (natuurlijke laag, laag van het agrarisch cultuurlandschap, stedelijke laag en lust\- en leisure\-laag) gelden specifieke kwaliteitsvoorwaarden en âopgaven voor ruimtelijke ontwikkelingen. Het is de vraag op welke manier de ontwikkeling invulling krijgt.

Aan de hand van de drie genoemde niveaus kan worden bezien of een ruimtelijke ontwikkeling mogelijk is en er behoefte aan is, waar het past in de ontwikkelingsvisie en hoe het uitgevoerd kan worden.

Afbeelding 3\.2 geeft dit schematisch weer.

![afbeelding "i_NL.IMRO.0141.00033-BP31_0005.png"](i_NL.IMRO.0141.00033-BP31_0005.png)

*Afbeelding 3\.2: Uitvoeringsmodel Omgevingsvisie Overijssel (Bron: Provincie Overijssel)*

##### 3\.2\.4 Toetsing van het initiatief aan het Uitvoeringsmodel Omgevingsvisie Overijssel

Indien het concrete initiatief wordt getoetst aan het Uitvoeringsmodel Omgevingsvisie Overijssel ontstaat globaal het volgende beeld.

###### 3\.2\.4\.1 Generieke beleidskeuzes

Bij de afwegingen in de eerste fase âgenerieke beleidskeuzesâ wordt opgemerkt dat sprake is van een binnenstedelijke woningbouwontwikkeling. Hierdoor zijn met name artikel 2\.1\.3 en artikel 2\.2\.2 van de Omgevingverordening Overijssel van belang. Op de artikelen zal hierna nader worden ingegaan.

*Artikel 2\.1\.3 SER\-ladder voor de Stedelijke omgeving*

Bestemmingsplannen voorzien uitsluitend in stedelijke ontwikkelingen die een extra ruimtebeslag door bouwen en verharden leggen op de groene omgeving wanneer aannemelijk is gemaakt:

* dat er voor deze opgave in redelijkheid geen ruimte beschikbaar is binnen het bestaande bebouwd gebied en de ruimte binnen het bestaand bebouwd gebied ook niet geschikt te maken is door herstructurering en/of transformatie;

* dat mogelijkheden voor meervoudig ruimtegebruik binnen het bestaand bebouwd gebied optimaal zijn benut.

In de Omgevingsverordening Overijssel is het begrip âgroene omgevingâ nader gedefinieerd als: de gronden die niet vallen onder bestaand bebouwd gebied.

*Artikel 2\.2\.2 Nieuwe woningbouwlocaties*

* 1\. Bestemmingsplannen en projectbesluiten voorzien in de totstandkoming van nieuwe woningbouwlocaties voor zover de nieuwe woningbouwlocatie naar aard, omvang en locatie in overeenstemming is met een woonvisie waarover overeenstemming is bereikt met de buurgemeenten en met Gedeputeerde Staten van Overijssel.

* 2\. In afwijking van het bepaalde in lid 1 geldt de eis van overeenstemming met buurgemeenten niet voor buurgemeenten buiten de provincie Overijssel. In dat geval is het voldoende dat aangetoond is dat afstemmingsoverleg heeft plaatsgevonden.

*Toetsing van het initiatief aan de Omgevingsverordening Overijssel*

**SER\-ladder voor de Stedelijke omgeving**

Het plangebied is gelegen binnen de bebouwde kom van de stad Almelo. In de huidige situatie is er sprake van een braakliggend terrein in afwachting van ontwikkeling. Het plangebied is gelegen in bestaand bebouwd gebied en wordt omringd door stedelijke functies. Van een ruimtebeslag op de groene omgeving als gevolg van de voorgenomen ontwikkeling is dan ook geenszins sprake. Dit mede gezien het feit dat het plangebied, ter plaatse van de toekomstige woningen, op basis van het geldende bestemmingsplan reeds een woonbestemming heeft. De functie "Wonen" wordt gerekend tot een stedelijke functie als bedoeld in de Omgevingsverordening Overijssel. Resumerend wordt gesteld dat er geen strijd is met het begrip "bestaand bebouwd gebied" als bedoeld in Artikel 2\.1\.1 onder f van de Omgevingsverordening Overijssel.

**Nieuwe woningbouwlocaties**

Zoals uit artikel 2\.2\.2 blijkt mogen bestemmingsplannen enkel voorzien in nieuwe woningbouwlocaties indien deze nieuwe woningbouwlocatie in overeenstemming is met een gemeentelijke woonvisie waarover overeenstemming is bereikt met de buurgemeenten en met Gedeputeerde Staten van Overijssel.

Op 3 juli 2012 is de 'Woonvisie Almelo 2020' vastgesteld. Deze omvat het gemeentelijk woningbouwprogramma. In deze woonvisie is rekening gehouden met de gemaakte prestatieafspraken 2012\. Op basis van de Omgevingsverordening Overijssel wordt de woonvisie, zoals ook blijkt uit artikel 2\.2\.2, gehanteerd als toetsingsinstrument.

De Woonvisie 2020 dient te worden gehanteerd als uitgangspunt voor de beoordeling van de woningbehoefte. Een van de uitgangspunten van de Woonvisie 2020 is 'de woonconsument centraal'. waarbij onder andere de doelstelling meer variatie in het woningaanbod (woonmilieu's en woningen) geldt. In de visie is opgenomen dat minimaal 50% binnenstedelijk gebouwd wordt, met een streefwaarde van 60%. In voorliggend geval is sprake van een binnenstedelijke locatie. Het plan draagt derhalve bij aan het behalen van deze doelstelling. De ontwikkeling past daarmee in de uitgangspunten van de Woonvisie. In tabel 3\-6 van het rapport 'Almelo Stad voor mensen' achtergrondrapport Woonvisie Almelo 2020' dat deel uitmaakt van de Woonvisie zijn voor de periode 2010\-2020 1024 woningen bruto plancapaciteit voor 'overig/herstructurering' opgenomen. Hier past de ontwikkeling in.

In de prestatieafspraken 2012 staat benoemd dat de gemeente Almelo 60% van het toe te voegen nieuwe woningbouwprogramma op locaties in feitelijk bebouwd gebied realiseert, met een inspanningsverplichting tot 70%. Het plangebied is gelegen in bestaand stedelijk gebied/bebouwd gebied, waarmee de ontwikkeling bijdraagt aan het realiseren van de prestatieafspraken.

Krachtens de Omgevingsverordening moet in het kader van de toelichting op het bestemmingsplan ook worden gemotiveerd dat de nieuwe ontwikkeling past binnen het ontwikkelingsperspectief die in de Omgevingsvisie Overijssel voor het gebied is neergelegd. Hieronder wordt onder het kopje 'ontwikkelingsperspectieven' uitgebreid op dit aspect ingegaan.

###### 3\.2\.4\.2 Ontwikkelingsperspectieven

Het plangebied behoort tot het ontwikkelingsperspectief 'Woonwijk'.

*'Stedelijke omgeving â woonwijk'*

Rond de binnensteden liggen de diverse woonwijken en bedrijventerreinen elk met hun eigen woon\-, werk\- of gemengd milieu. Herstructurering van de woon\-, werk\- en voorzieningenmilieus moet deze vitaal en aantrekkelijk houden en de diversiteit aan milieus versterken. In de gebieden aangemerkt als âWoonwijkâ is ruimte voor herstructurering, inbreiding en transformatie naar diverse woon\- werk\- en gemengde stadsmilieus.

*Toetsing van het initiatief aan het 'Ontwikkelingsperspectief'Â*

In gebieden met het ontwikkelingsperspectief 'woonwijk' is ruimte voor herstructurering, inbreiding en transformatie. In voorliggend geval is sprake van een braakliggend terrein in afwachting van een woningbouwontwikkeling. Dat het terrein nog niet reeds is ontwikkeld komt door de veranderende marktomstandigheden als gevolg van de economische recessie. Er is minder vraag naar ruimere woonkavels in het midden\-/dure segment op een dergelijke binnenstedelijke locatie. Met de aanpassing van de type woningen (twee\-onder\-een kapwoningen) wordt ingespeeld op de actuele vraag vanuit de markt. Deze woningen zijn zowel vanuit ruimtelijk als functioneel oogpunt inpasbaar in de omgeving.Geconcludeerd wordt dat het ontwikkelingsperspectief 'Woonwijk' zich niet verzet tegen de voorgenomen herontwikkeling.

###### 3\.2\.4\.3 Gebiedskenmerken

Op basis van gebiedskenmerken in vier lagen (natuurlijke laag, laag van het agrarisch\-cultuurlandschap, stedelijke laag en lust\- en leisurelaag) gelden specifieke kwaliteitsvoorwaarden en âopgaven voor ruimtelijke ontwikkelingen. Bij toetsing van het ruimtelijke initiatief aan de gebiedskenmerken in vier lagen is van belang dat de locatie is gelegen in stedelijk gebied. Dit betekent dat de 'Natuurlijke laag' en de 'Laag van het agrarisch cultuurlandschap' buiten beschouwing kunnen blijven aangezien deze oorspronkelijke waarden niet meer voorkomen in het plangebied en redelijkerwijs ook niet meer te herstellen zijn.

**1\. De 'Stedelijke laag'**

De locatie is op de gebiedskenmerkenkaart de 'Stedelijke laag' aangeduid met het gebiedstype 'Bebouwingsschil 1900\-1955'.

*'Woonwijken 1900 â 1955'*

De bebouwingsschil 1900\-1955 bestaat uit gemengde woonwijken die direct aansluiten op historische centra. Kenmerkend is de verwantschap in architectuurstijlen en aandacht voor architectonische details en de verbijzondering van gebouwen op specifieke plekken als straathoeken.

De ambitie is gericht op individueel opdrachtgeverschap. Toevoeging van bebouwing draagt bij aan hetbehoud, versterking en vernieuwing van individuele bebouwing met een eigen karakter en uitstraling. Ontwikkelingen voegen zich in maat, schaal en ritme naar de omliggende bebouwing.

*Toetsing van het initiatief aan de 'Stedelijke laag'*

In het dit geval wordt op een inbreidingslocatie, die op grond van de Omgevingsverordening wordt aangemerkt als 'bestaand bebouwd gebied', een viertal woningen gerealiseerd. Met het wijzigen van de woningtype wordt ingespeeld op de vraag vanuit de markt. Met het realiseren van het voornemen wordt de Sniederhof stedenbouwkundig afgerond. Geconcludeerd wordt dat deze ontwikkeling in overeenstemming is met het gebiedskenmerk van de 'Stedelijke laag'.

**2\. De 'Lust\- en leisurelaag'**

De locatie heeft op de gebiedskenmerkenkaart de 'Lust\- en leisurelaag' geen bijzondere eigenschappen. Deze gebiedskenmerken kunnen derhalve buiten beschouwing worden gelaten.

##### 3\.2\.5 Conclusie toetsing aan het provinciaal beleid

Geconcludeerd wordt dat de ruimtelijke ontwikkeling in overeenstemming is met het in de Omgevingsvisie Overijssel verwoorde en in de Omgevingsverordening verankerde provinciaal ruimtelijk beleid.

#### 3\.3 Gemeentelijk beleid

##### 3\.3\.1 Masterplan Almelo

###### 3\.3\.1\.1 Algemeen

Het Masterplan geeft de ontwikkeling van Almelo aan tot het jaar 2030\. Almelo wil met het Masterplan onder meer jongeren, hoger opgeleiden en gezinnen aan de stad binden. Daarnaast heeft het plan als doel de regionale positie van Almelo als centrumstad te versterken en de voorzieningen in de stad te verbeteren. Deze ambities krijgen de komende jaren concreet vorm in de verschillende projecten en plannen die voortkomen uit het Masterplan. Een vernieuwing van de binnenstad levert meer sfeer en gezelligheid op en een toename van het winkelbezoek. Met het creÃ«ren van verschillende nieuwe woonmilieus wil Almelo tegemoet komen aan de verschillende wensen op de woningmarkt. Het aanpassen van de wegenstructuur zorgt ervoor dat Almelo beter en makkelijker toegankelijk wordt.

Het Masterplan bestaat uit vijf opgaven. Deze opgaven zijn per stadsdeel en per thema verder uitgewerkt. Daarnaast zijn elf kernprojecten benoemd. In afbeelding 3\.3 zijn de verschillende plandelen in het Masterplan weergegeven.

![afbeelding "i_NL.IMRO.0141.00033-BP31_0006.png"](i_NL.IMRO.0141.00033-BP31_0006.png)

*Afbeelding 3\.3: Uitsnede kaart Masterplan (Bron: Gemeente Almelo)*

Het plangebied is niet gelegen in een projectgebied.

###### 3\.3\.1\.2 Thema: Wonen

Almelo heeft, net als de regio, een gevarieerde bevolkingssamenstelling. Op basis van 'De Netwerkstad op Koers, Ruimtelijke Ontwikkelingsvisie 2030' (2002\) is een goede inschatting te maken van de mogelijke groei van het aantal inwoners van Almelo. De maximaal haalbare groei tot 2030 ligt op 15\.000 inwoners. Almelo moet hiervoor een ruime keuze aan woningen en woonmilieus bieden, voor starters, doorstromers, instromers en ouderen.

Voor het benodigde aantal woningen kunnen twee scenario's worden gevolgd. Volgens de huidige groeitrend zou een uitbreiding met 4\.000 tot 6\.500 woningen tot 2030 mogelijk moeten zijn. Bij een gunstiger migratiesaldo kan dat zelfs 5\.500 tot 8\.800 zijn. Op basis van deze scenario's is ervoor gekozen om in het Masterplan uit te gaan van een bandbreedte van 3\.800 tot 9\.900 woningen tot 2030\. De bovengrens is gebaseerd op het volledig opvangen van de regionale groei in Almelo.

Wil Almelo deze totale woningvraag kunnen opvangen, dan is een veel ruimere keuze aan woonmilieus nodig dan nu beschikbaar is. Volgens een prognose voor Overijssel en Gelderland ontbreekt het Almelo (vooral bij een scenario van gemiddelde economische groei) aan centrumstedelijke en suburbane woonmilieus. Dat zijn ook juist de woonmilieus die het minst conjuctuurgevoelig zijn. Voor suburbane woonmilieus, het wonen aan de rand van de stad, wordt daarom uitgegaan van 2\.600 tot 6\.750 woningen tot 2030\.

Nieuwe wijken moeten op een duurzame wijze worden gebouwd. Dit betekent dat de woning en woonomgeving flexibel zijn in het gebruik en voldoen aan de wensen van levensloopbestendig wonen. Het gemeentelijk Milieubeleidsplan is een belangrijke leidraad bij het beschrijven en kwantificeren van leefmilieus.

###### 3\.3\.1\.3 Toetsing van het initiatief aan het 'Masterplan Almelo'

Dit bestemmingsplan is opgesteld voor het realiseren van een viertal grondgebonden woningen. Het plangebied betreft een binnenstedelijke locatie waarop dit moment drie ruimere woonkavels planologisch zijn toegestaan. Het ontwikkelen van het plangebied met vier twee\-onder\-een kapwoningen sluit aan bij de beleidsambitie om onder meer voor gezinnen en starters voldoende keuze wat betreft woningen te bieden. Daarnaast wordt met deze ontwikkeling de buurt/gezinnen stedenbouwkundig afgerond. Geconcludeerd wordt de ontwikkeling past binnen de beleidskaders zoals opgenomen in het Masterplan Almelo.

##### 3\.3\.2 Structuurplan Almelo

###### 3\.3\.2\.1 Algemeen

Het âStructuurplan Almeloâ is op 6 maart 2003 vastgesteld. Het structuurplan geeft een visie op de gewenste toekomstige ruimtelijke ontwikkeling van Almelo.

Als gevolg van de vaststelling van het Masterplan in 2006 is het Structuurplan Almelo in 2006 partieel herzien ten behoeve van twee grote ontwikkelingen in Almelo te weten Waterrijk en Almelo Noord Oost. In 2008 is het Structuurplan Almelo wederom partieel herzien ten behoeve van de binnenstad en in 2009 ten behoeve van het IndiÃ«terrein.

De ruimtelijke hoofdstructuur van Almelo wordt gekenmerkt door vier groene lobben die vanuit het omliggende buitengebied tot aan de rand van het stadscentrum reiken. Het plangebied is gelegen in een dergelijke groene lob. Het ruimtelijke beleid is gericht op het behoud van de lobbenstructuur. Binnen deze structuur moet worden gezocht naar de nodige uitbreidingsruimte voor stedelijke functies. De ligging van het plangebied in een groene long is in onderstaande afbeelding weergegeven.

![afbeelding "i_NL.IMRO.0141.00033-BP31_0007.png"](i_NL.IMRO.0141.00033-BP31_0007.png)

*Afbeelding 3\.4: Uitsnede Structuurplan Almelo (Bron: gemeente Almelo)*

###### 3\.3\.2\.2 Toetsing van het initiatief aan het 'Structuurplan Almelo'

Het plangebied is gelegen in een woongebied. Met de voorgenomen ontwikkeling wordt een braakliggend terrein ingevuld met een passende functie. Er worden vier woningen gerealiseerd waarmee de buurt stedenbouwkundig wordt afgerond. Het realiseren van woningen ter plaatse is zowel vanuit functioneel als ruimtelijk oogpunt goed inpasbaar. Geconcludeerd wordt dat het structuurplan zich niet verzet tegen de voorgenomen ontwikkeling.

##### 3\.3\.3 Woonvisie Almelo 2020

###### 3\.3\.3\.1 Algemeen

De Woonvisie Almelo 2020 is op 3 juli 2012 door de gemeenteraad vastgesteld. Deze visie geeft een beeld van de periode van 2012 tot 2020\. Doordat vele ontwikkeling zijn op maatschappelijk en economisch vlak biedt deze woonvisie een richting voor de komende jaren.

Het doel is in 2020 Almelo een aantrekkelijke centrumgemeente te laten zijn waar het prettig leven is en goed toeven. Om dit te kunnen bereiken heeft Almelo zichzelf een drietal veranderopgaven gesteld:

* Woonconsument centraal: Almelo wil zich onderscheiden als dÃ© stad waar de woonconsument zelf kan bepalen hoe hij wil wonen en ook de ruimte heeft om die gewenste woonsituatie vorm te geven;

* Duurzamere stad: Almelo wil zich onderscheiden als duurzame stad. Onder duurzaam verstaat Almelo niet alleen een schoon milieu maar ook een veilige, leefbare, toegankelijke en toekomstbestendige stad.

* Betere sociaaleconomische balans: Almelo streeft naar een betere sociaal economische balans dan nu het geval is, door perspectief te bieden aan de inwoners zelf en door het binden van midden en hogere inkomens.

###### 3\.3\.3\.2 Toetsing van het initiatief aan de 'Woonvisie Almelo 2020'

De voorgenomen ontwikkeling (4 2^1 kapwoningen) sluit goed aan bij de veranderopgave genoemd in de Woonvisie. Het voornemen draagt namelijk bij aan het realiseren van voldoende woningen voor middeninkomens. Daarnaast sluit het plan goed aan bij de wensen van de woonconsument en is het vanuit stedenbouwkundig oogpunt goed passend in de omgeving. Gelet op het bovenstaande sluit het initiatief aan bij de uitgangspunten in de Woonvisie Almelo 2020\.

##### 3\.3\.4 Conclusie gemeentelijk beleid

Geconcludeerd wordt dat de gewenste ontwikkeling in overeenstemming is met het Masterplan Almelo, Structuurplan Almelo en de Woonvisie Almelo 2020\.

### Hoofdstuk 4 Milieu\- en omgevingsaspecten

Op grond van artikel 3\.1\.6 van het Besluit ruimtelijke ordening moet in de toelichting op het bestemmingsplan een beschrijving worden opgenomen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet\- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven. Het betreft de thema's geluid, bodem, luchtkwaliteit, externe veiligheid, milieuzonering, ecologie, archeologie \& cultuurhistorie, het Besluit milieueffectrapportage en fysieke veiligheid.

#### 4\.1 Geluid (Wet geluidhinder)

##### 4\.1\.1 Algemeen

De Wet geluidhinder (Wgh) bevat geluidnormen en richtlijnen over de toelaatbaarheid van geluidniveaus als gevolg van rail\- en wegverkeerslawaai en industrielawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een bestemmingsplan of het nemen van een omgevingsvergunning indien het plan een geluidgevoelig object mogelijk maakt binnen een geluidszone van een bestaande geluidsbron of indien het plan een nieuwe geluidsbron mogelijk maakt. Het akoestisch onderzoek moet uitwijzen of de wettelijke voorkeursgrenswaarde bij geluidgevoelige objecten wordt overschreden en zo ja, welke maatregelen nodig zijn om aan de voorkeursgrenswaarde te voldoen.

##### 4\.1\.2 Beoordeling

Een woning wordt op basis van de Wet geluidhinder aangemerkt als geluidsgevoelige object. Hierna wordt ingegaan op de aspecten wegverkeers\- en spoorwegverkeerslawaai en industrielawaai.

###### 4\.1\.2\.1 Wegverkeerslawaai

Het plangebied is gelegen binnen de wettelijke geluidszones van de Ootmarsumsestraat en de Sluitersveldssingel. De Sniederhof zelf maakt onderdeel uit van een 30 km\-zone en heeft derhalve geen geluidszone.

Het Almelose gebiedsgerichte geluidbeleid geeft voor het gebied met de bestemming âWonenâ de ambitiewaarde en bovengrens die in onderstaande tabel staan.

| bron:   Â | ambitiewaarde, in dBâredelijk rustigâ   Â | bovengrens, in dBâonrustigâ   Â | te waarborgen binnenniveau, in dB   Â |

| --- | --- | --- | --- |

| wegverkeergeluid    Â | 48   Â | 53   Â | 33   Â |

In afbeelding 4\.1 is een uitsnede van de verkeersmilieukaart*Â*opgenomen. De locatie van de woningen is met de rode omlijning aangegeven.

![afbeelding "i_NL.IMRO.0141.00033-BP31_0008.png"](i_NL.IMRO.0141.00033-BP31_0008.png)

*Afbeelding 4\.1: Uitsnede verkeersmilieukaart (Bron: gemeente Almelo)*

Het gehele plangebied is gelegen in een omgeving aangemerkt als 'redelijk rustig gebied'. Dit geluidbelasting in dit gebied bedraagt maximaal 48 dB. Gelet op het feit dat alle woningen binnen dit gebied vallen zal derhalve worden voldaan aan de voorkeursgrenswaarde. Het uitvoeren van een akoestisch onderzoek is niet noodzakelijk.

Op grond van het Bouwbesluit moet de geluidwering van een gevel van een nieuwe woning ten minste 20 dB bedragen. Er zal dan ook voldaan aan de binnenwaarde van 33 dB. De bouw van de woningen is in het kader van het aspect geluid daarom aanvaardbaar.

###### 4\.1\.2\.2 Railverkeerslawaai

Een akoestisch onderzoek railverkeerslawaai is noodzakelijk als een geluidsgevoelige bestemming binnen de wettelijke geluidszone van spoorwegen wordt gesitueerd. Het plangebied ligt op een afstand van circa 2,5 kilometer uit de rand van de spoorlijn ter hoogte van het station (traject 172\). De wettelijke geluidszone van de spoorlijn ter plaatse bedraagt 400 meter. Gezien het feit dat het plangebied buiten deze wettelijke geluidszone is gelegen is het uitvoeren van een akoestisch onderzoek railverkeerslawaai niet noodzakelijk.

###### 4\.1\.2\.3 Industrielawaai

In de omgeving van het plangebied is geen gezoneerd bedrijventerrein, als bedoeld in de Wet geluidhinder, aanwezig. Wat betreft de invloed van individuele bedrijven op de nieuwe woningen wordt verwezen naar paragraaf 4\.5 (milieuzonering).

##### 4\.1\.3 Conclusie

De Wet geluidhinder vormt geen belemmering voor de in dit bestemmingsplan opgenomen ontwikkeling.

#### 4\.2 Bodemkwaliteit

##### 4\.2\.1 Algemeen

Bij de vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van die bodem en of deze aspecten optimaal op elkaar kunnen worden afgestemd. Om hierin inzicht te krijgen, dient doorgaans een bodemonderzoek te worden verricht conform de richtlijnen NEN 5740\.

##### 4\.2\.2 Beoordeling

In het plangebied is in verband met de woningbouwontwikkeling Sniederhof reeds een verkennend bodemonderzoek uitgevoerd. Uit dit onderzoek zijn geen verontreinigingen naar voren gekomen. De bodemkwaliteit werd geschikt gevonden voor het beoogde gebruik, waaronder 'wonen'. In de tussengelegen periode heeft het terrein braak gelegen en hebben er geen bodemverontreinigende activiteiten plaatsgevonden. In het kader van dit bestemmingsplan wordt het uitvoeren van een verkennend bodemonderzoek niet noodzakelijk geacht.

##### 4\.2\.3 Conclusie

Het aspect bodem vormt geen belemmering voor de uitvoerbaarheid van dit bestemmingsplan.

#### 4\.3 Luchtkwaliteit

##### 4\.3\.1 Algemeen

Om een goede luchtkwaliteit in Europa te garanderen heeft de Europese unie een viertal kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer. Deze wetgeving staat ook bekend als de Wet luchtkwaliteit.

In de Wet luchtkwaliteit staan ondermeer de grenswaarden voor de verschillende luchtverontreinigende stoffen. Onderdeel van de Wet luchtkwaliteit zijn de volgende Besluiten en Regelingen:

* Besluit en de Regeling niet in betekenende mate bijdragen (luchtkwaliteitseisen);

* Besluit gevoelige bestemmingen (luchtkwaliteitseisen).

###### 4\.3\.1\.1 Besluit en de Regeling niet in betekenende mate bijdragen

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtkwaliteit van het desbetreffende project niet in betekenende mate is. Het begrip âniet in betekenende mateâ is gedefinieerd als 3% van de grenswaarden uit de Wet milieubeheer. Het gaat hierbij uitsluitend om stikstofdioxide (NO2) en fijn stof (PM10). Toetsing aan andere luchtverontreinigende stoffen uit de Wet luchtkwaliteit vindt niet plaats.

In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Enkele voorbeelden zijn:

* woningen: 1500 met een enkele ontsluitingsweg;

* woningen: 3000 met twee ontsluitingswegen;

* kantoren: 100\.000 m2 bruto vloeroppervlak met een enkele ontsluitingsweg.

Als een ruimtelijke ontwikkeling niet genoemd staat in de Regeling NIBM kan deze nog steeds niet in betekenende mate bijdragen. De bijdrage aan NO2 en PM10 moet dan minder zijn dan 3% van de grenswaarden.

###### 4\.3\.1\.2 Besluit gevoelige bestemmingen

Dit besluit is opgesteld om mensen die extra gevoelig zijn voor een matige luchtkwaliteit aanvullend te beschermen. Deze 'gevoelige bestemmingen' zijn scholen, kinderdagverblijven en verzorgings\-, verpleeg\- en bejaardentehuizen. Woningen en ziekenhuizen/ klinieken zijn geen gevoelige bestemmingen.

De grootste bron van luchtverontreiniging in Nederland is het wegverkeer. Het Besluit legt aan weerszijden van rijkswegen en provinciale wegen zones vast. Bij rijkswegen is deze zone 300 meter, bij provinciale wegen 50 meter. Bij realisatie van 'gevoelige bestemmingen' binnen deze zones is toetsing aan de grenswaarden die genoemd zijn in de Wet luchtkwaliteit nodig.

##### 4\.3\.2 Beoordeling

De in dit bestemmingsplan besloten ontwikkeling gaat uit van het realiseren van vier woningen. Gelet op de aard en omvang van dit project, in verhouding tot categorieÃ«n van gevallen zoals beschreven in paragraaf 4\.3\.1\.1 kan worden gesteld dat voorliggend project 'niet in betekenende mate bijdraagt' aan de luchtverontreiniging.

Tot slot wordt geconcludeerd dat de ontwikkeling niet wordt aangemerkt als een gevoelige bestemming in het kader van het 'Besluit gevoelige bestemmingen'.

##### 4\.3\.3 Conclusie

Er is geen sprake van een relevante bijdrage aan de luchtverontreiniging. Nader onderzoek is niet noodzakelijk.

#### 4\.4 Externe veiligheid

##### 4\.4\.1 Algemeen

Externe veiligheid is een beleidsveld dat is gericht op het beheersen van risico's die ontstaan voor de omgeving bij de productie, de opslag, de verlading, het gebruik en het transport van gevaarlijke stoffen.Bij nieuwe ontwikkelingen moet worden voldaan aan strikte risicogrenzen. Een en ander brengt met zich mee dat nieuwe ruimtelijke ontwikkelingen moeten worden getoetst aan wet\- en regelgeving op het gebied van externe veiligheid. Concreet gaat het om risicovolle bedrijven, vervoer gevaarlijke stoffen per weg, spoor en water en transport gevaarlijke stoffen via buisleidingen. Op de diverse aspecten van externe veiligheid is afzonderlijke wetgeving van toepassing. Voor risicovolle bedrijven gelden onder meer:

* het Besluit externe veiligheid inrichtingen (Bevi);

* de Regeling externe veiligheid (Revi);

* het Registratiebesluit externe veiligheid;

* het Besluit risico's zware ongevallen 2015 (Brzo 2015\);

* het Vuurwerkbesluit.

Voor vervoer gevaarlijke stoffen geldt de 'Wet Basisnet vervoer gevaarlijke stoffen' (Wet Basisnet). Dat vervoer gaat over water, spoor, wegen of door de lucht. De regels van het Basisnet voor ruimtelijke ordening zijn vastgelegd in:

* het Besluit externe veiligheid transportroutes (Bevt);

* de Regeling basisnet;

* de (aanpassing) Regeling Bouwbesluit (veiligheidszone en plasbrandaandachtsgebied).

Het doel van wetgeving op het gebied van externe veiligheid is het tot een aanvaardbaar minimum beperken van risico's waaraan burgers in hun leefomgeving worden blootgesteld vanwege risicovolle inrichtingen en activiteiten. Het is noodzakelijk inzicht te hebben in de kwetsbare en beperkt kwetsbare objecten en het plaatsgebonden en het groepsrisico.

##### 4\.4\.2 Beoordeling

Aan hand van de Risicokaart is een inventarisatie verricht van risicobronnen in en rond het plangebied. Op de Risicokaart staan meerdere soorten risico's, zoals ongevallen met brandbare, explosieve en giftige stoffen, grote branden of verstoring van de openbare orde. In totaal worden op de Risicokaart dertien soorten rampen weergegeven. In afbeelding 4\.2 is een uitsnede van de Risicokaart met betrekking tot het plangebied en omgeving weergegeven.

![afbeelding "i_NL.IMRO.0141.00033-BP31_0009.png"](i_NL.IMRO.0141.00033-BP31_0009.png)

*Afbeelding 4\.2: Uitsnede Risicokaart (Bron: Risicokaart.nl)*

Uit de inventarisatie blijkt dat het plangebied:

* zich niet bevindt binnen de risicocontour van Bevi\- en RRGS\- inrichtingen danwel inrichtingen die vallen onder het Vuurwerkbesluit (plaatsgebonden risico);

* zich bevindt binnen een gebied waarbinnen een verantwoording van het groepsrisico nodig is;

* niet is gelegen binnen de veiligheidsafstanden van het vervoer gevaarlijke stoffen;

* niet is gelegen binnen de veiligheidsafstanden van buisleidingen voor het vervoer van gevaarlijke stoffen.

Opgemerkt wordt dat in de omgeving van het plangebied een tankstation wordt geÃ«xploiteerd waarbij tevens sprake is van de verkoop van LPG\-brandstof. Zoals waarneembaar in afbeelding 4\.2 is het plangebied gelegen buiten de plaatsgebonden risico\-contouren. Het plangebied is wel gedeeltelijk gelegen in het groepsrisicoaandachtsgebied.

*Onderbouwing groepsrisico*

Op basis van de huidige planologische situatie (3 woningen) verblijven er, uitgaande van de richtlijnen opgenomen in de HART, 7,2 personen op de locatie. Dit bestemmingsplan voorziet in de realisatie van maximaal vier woningen. In de toekomstige situatie zullen er dan ook ongeveer 9,5 personen binnen het plangebied verblijven. Het voornemen brengt dan ook gelet op de absolute toename een minimale verhoging van de personendichtheid met zich mee. De personen die ter plaatse verblijven zijn in beginsel zelfredzaam en kunnen zichzelf dan ook in veiligheid brengen. Het is mogelijk om het plangebied in diverse richten te verlaten en zodoende bij een calamiteit de afstand tot het tankstation te vergroten.

Gelet op de zeer beperkte toename van het aantal personen (2,3 personen), de grote afstand tot het tankstation (meer dan 100 meter), de zelfredzaamheid van de personen en het feit dat bij een calamiteit de afstand tot het tankstation kan worden vergroot, wordt derhalve gesteld dat de ontwikkeling geen onevenredige toename van het groepsrisico met zich mee brengt. Het uitvoeren van een kwantitatieve risicoanalyse wordt, gelet op het vorenstaande, niet noodzakelijk geacht.

##### 4\.4\.3 Conclusie

Een en ander brengt met zich mee dat het project in overeenstemming is met wet\- en regelgeving ter zake van externe veiligheid.

#### 4\.5 Milieuzonering

##### 4\.5\.1 Algemeen

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* 1\. het voorkomen of zoveel mogelijk beperken van hinder en gevaar bij woningen en andere gevoelige functies;

* 2\. het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Voor het bepalen van de aan te houden afstanden wordt de VNG\-uitgave âBedrijven en Milieuzoneringâ uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan/wijzigingsplan mogelijk is. Hoewel deze richtafstanden indicatief zijn, volgt uit jurisprudentie dat deze afstanden als harde eis gezien worden door de Raad van State bij de beoordeling of woningen op een passende afstand van bedrijven worden gesitueerd.

###### 4\.5\.1\.1 Gebiedstypen

Volgens de VNG\-uitgave âBedrijven en Milieuzoneringâ dient eerst te worden beoordeeld of in de omgeving wordt gestreefd naar functiemenging of functiescheiding. Binnen de functiescheiding worden twee gebiedstypen onderscheiden; 'rustige woonwijk' en 'gemengd gebied'.

Een rustige woonwijk is een woonwijk die is ingericht volgens het principe van functiescheiding. Overige functies komen vrijwel niet voor. Langs de randen is weinig verstoring van verkeer.

Een gemengd gebied is een gebied met een matige tot sterke functiemenging. Direct naast woningen komen andere functies voor zoals winkels, horeca en kleine bedrijven. Ook lintbebouwing in het buitengebied met overwegend agrarische en andere bedrijvigheid kan als gemengd gebied worden beschouwd. Gebieden die direct langs de hoofdinfrastructuur liggen, behoren eveneens tot het omgevingstype gemengd gebied. Hier kan de verhoogde milieubelasting voor geluid de toepassing van kleinere richtafstanden rechtvaardigen. Geluid is voor de te hanteren afstand van milieubelastende activiteiten veelal bepalend.

Het plangebied is gelegen in een woonomgeving dat is aan te merken als een 'rustige woonwijk'.

![afbeelding "i_NL.IMRO.0141.00033-BP31_0010.png"](i_NL.IMRO.0141.00033-BP31_0010.png)

##### 4\.5\.2 Beoordeling

###### 4\.5\.2\.1 Algemeen

Aan de hand van vorenstaande regeling is onderzoek verricht naar de feitelijke situatie. De VNG uitgave âBedrijven en Milieuzoneringâ geeft een eerste inzicht in de milieuhinder van inrichtingen.

Zoals reeds hiervoor genoemd wordt bij het realiseren van nieuwe bestemmingen gekeken te worden naar de omgeving waarin de nieuwe bestemmingen gerealiseerd worden. Hierbij spelen twee vragen een rol:

* 1\. past de nieuwe functie in de omgeving? (externe werking);

* 2\. laat de omgeving de nieuwe functie toe? (interne werking).

###### 4\.5\.2\.2 Externe werking

Hierbij gaat het met name om de vraag of de voorgenomen ruimtelijke ontwikkeling leidt tot een situatie die, vanuit hinder of gevaar bezien, in strijd is te achten met een goede ruimtelijke ontwikkeling. Daarvan is sprake als het woon\- en leefklimaat van omwonenden in ernstige mate wordt aangetast.

De functie 'wonen' betreft geen milieubelastende functie voor de omgeving. Er is geen sprake van een aantasting van het woon\- en leefklimaat van omwonenden.

###### 4\.5\.2\.3 Interne werking

Hierbij gaat het om de vraag of de nieuwe functies binnen het plangebied hinder ondervinden van bestaande functies in de omgeving.

In de onderstaande tabel worden de bestemmingen/functies benoemd welke zijn gelegen in de nabijheid van het plangebied. Tevens is aangegeven onder welke milieucategorie deze activiteit of functie valt, welke richtafstand aangehouden moet worden tussen de gevel van de meest nabijgelegen woning en het bestemmingsvlak van de betreffende functie en wat de daadwerkelijke afstand hiertussen bedraagt.

| **Functie/bestemming**   Â | **Categorie**   Â | **Richtafstand**   Â | **Daadwerkelijke afstand**   Â |

| --- | --- | --- | --- |

| Detailhandel   Â | 1   Â | 10 meter   Â | 30 meter   Â |

| Begraafplaats   Â | 1   Â | 10 meter   Â | 5 meter   Â |

| Tankstation (LPG doorzet \>1\.000m3\)   Â | 4\.1   Â | 200 meter   Â | 100 meter   Â |

| Bedrijf   Â | 2   Â | 30 meter   Â | 95 meter   Â |

In voorliggend geval wordt, met uitzondering van de begraafplaats en het tankstation, aan de richtafstanden voldaan. Het is echter mogelijk om gemotiveerd van de richtafstand af te wijken.

Bij tankstations waar LPG wordt verkocht geldt, op basis van de VNG\-uitgave 'Bedrijven en milieuzonering', de grootste richtafstand voor het aspect gevaar. Bij deze bedrijven zijn echter niet de adviesafstanden maar de wettelijk aan te houden afstanden van belang. Hier is in paragraaf 4\.4 reeds nader op ingegaan.

Wat betreft de begraafplaats wordt opgemerkt dat het gaat om een bedrijfsmatige activiteiten met een zeer beperkte milieubelasting op de omgeving. Bij een begraafplaats is bij het afwijken van de richtafstand het aspect geluid relevant. Voor een begraafplaats zijn de bepalende geluidsaspecten primair gekoppeld aan de ligging van parkeerplaatsen en de verkeerskundige ontsluiting, eventueel aan de ligging van een eventueel onderhoudsgebouw. De verkeerskundige ontsluiting en parkeervoorzieningen zijn zodanig gelegen en vastgelegd dat deze op een grotere afstand liggen dan de richtafstand uit de VNG brochure. Daarnaast wordt de akoestische uitstraling van de begraafplaats naar de omgeving toe beperkt door omliggende bestaande woningen en de onderliggende planologische mogelijkheden. Zo is de bepalende afstand en dus de beperkende afstand voor de begraafplaats in het nu vigerende bestemmingsplan voor de planlocatie vergelijkbaar/ c.q. beperkt geringer. Er is sprake van een milieuhygiÃ«nisch aanvaardbare situatie. De begraafplaats vormt in het kader van milieuzonering geen belemmering voor de voorgenomen ontwikkeling.

##### 4\.5\.3 Conclusie

Het aspect milieuzonering vormt geen belemmering voor de in dit bestemmingsplan beschreven ontwikkeling.

#### 4\.6 Ecologie

Bescherming in het kader van de natuur wet\- en regelgeving is op te delen in gebieds\- en soortenbescherming. Bij gebiedsbescherming heeft men te maken met de Natuurbeschermingswet en het Nederlands Natuurnetwerk (voorheen EHS). Soortenbescherming gaat uit van de bescherming van dier\- en plantensoorten. Sinds 1 januari 2017 is het wettelijk kader ten aanzien van gebieds\- en soortenbescherming vastgelegd in de Wet natuurbescherming.

##### 4\.6\.1 Gebiedsbescherming

###### 4\.6\.1\.1 Natura 2000\-gebieden

Op 1 oktober 2005 is de gewijzigde Natuurbeschermingswet 1998 in werking getreden. Vanaf dat moment heeft Nederland de Europese Vogelrichtlijn en Habitatrichtlijn in nationale wetgeving verankerd. Nederland zal aan de hand van een vergunningenstelsel de zorgvuldige afweging waarborgen rond projecten die gevolgen kunnen hebben voor Natura 2000\-gebieden. Deze vergunningen worden verleend door de provincies of door de Minister van EL\&I.

Het plangebied is niet gelegen binnen een Natura 2000\-gebied. Het dichtstbijzijnde Natura 2000\-gebied betreft het gebied Engbertsdijksvenen, gelegen op een afstand van circa 7,5 kilometer. Gezien de afstand tot dit Natura 2000\-gebied, de invulling van het tussenliggende gebied met diverse stedelijke functies en infrastructuur en de aard en omvang van de ontwikkeling wordt gesteld dat er geen aantasting plaatsvindt van de instandhoudingsdoelstellingen van het Natura 2000\-gebied.

###### 4\.6\.1\.2 Ecologische Hoofdstructuur (EHS)

De Ecologische Hoofdstructuur (EHS) is de kern van het Nederlandse natuurbeleid. De EHS is in provinciale structuurvisies) uitgewerkt. In of in de directe nabijheid van de EHS geldt het 'nee, tenzij'\- principe. In principe zijn er geen ontwikkelingen toegestaan als zij de wezenlijke kenmerken of waarden van het gebied aantasten.

Het plangebied is niet gelegen binnen de concreet begrensde EHS. De EHS is gelegen op een afstand van circa 5 kilometer. Gezien de afstand van het plangebied tot de EHS, de invulling van het tussenliggende gebied en de aard en omvang van de ingreep wordt geconcludeerd dat er geen aantasting plaatsvindt van de wezenlijke kenmerken en waarden van de EHS.

##### 4\.6\.2 Soortenbescherming

In de soortenbescherming wordt onder andere de bescherming van dier\- en plantensoorten geregeld. Bij ruimtelijke ontwikkelingen dient te worden getoetst of er sprake is van negatieve effecten op de aanwezige natuurwaarden. Als hiervan sprake is, moet ontheffing of vrijstelling worden gevraagd.

De gronden in het plangebied zijn reeds bouwrijp gemaakt ten behoeve van de woningbouwontwikkeling. Hierdoor is geen sprake meer van opgaande groenstructuren of waardevolle vegetatie. Gezien de terreingesteldheid van de gronden wordt dan ook geconcludeerd dat het plangebied ongeschikt is voor beschermde flora. Gelet op de kenmerken en het gebruik van het plangebied is er evenmin sprake van een foerageergebied voor beschermde soorten.

Van een negatief effect van de ingrepen in het gebied op de flora en fauna lijkt dan ook geen sprake. In verband daarmee is een nader (veld)onderzoek of het aanvragen van een ontheffing op de verbodsbepalingen niet noodzakelijk.

##### 4\.6\.3 Conclusie

Nader onderzoek in het kader van de Natuurbeschermingswet wordt niet noodzakelijk geacht. Er is tevens geen sprake van negatieve effecten op Natura 2000\-gebieden of de EHS.

#### 4\.7 Archeologie \& cultuurhistorie

In deze paragraaf wordt aan de hand van inventarisaties ingegaan op de in het plangebied aanwezige archeologische en cultuurhistorische waarden in het bestemmingsplangebied.

##### 4\.7\.1 Archeologische waarden

###### 4\.7\.1\.1 Algemeen

Op grond van de Monumentenwet dient er in ruimtelijke plannen rekening gehouden te worden met archeologische waarden. In de Monumentenwet is bepaald dat gemeenten een archeologische zorgplicht hebben en dat initiatiefnemers van projecten waarbij de bodem wordt verstoord, verplicht zijn rekening te houden met de archeologische relicten die in het plangebied aanwezig (kunnen) zijn. Hiervoor is onderzoek noodzakelijk: het archeologisch vooronderzoek. Als blijkt dat in het plangebied behoudenswaardige archeologische vindplaatsen aanwezig zijn, dan kan de initiatiefnemer verplicht worden hiermee rekening te houden. Dit kan leiden tot een aanpassing van de plannen, waardoor de vindplaatsen behouden blijven, of tot een archeologische opgraving en publicatie van de resultaten.

###### 4\.7\.1\.2 Beoordeling

In het geldend bestemmingpslan is het plangebied voorzien van de dubbelbestemming 'Waarde \- Archeologische verwachting middelhoog'. Indien in gebieden met deze dubbelbestemming bodemverstorende activiteiten plaatsvinden die dieper reiken dan 0,5 meter en een oppervlakte hebben groter dan 5\.000 mÂ², dan is een archeologisch onderzoek vereist.

De in dit bestemmingsplan besloten ontwikkeling heeft een omvang aanzienlijk kleiner dan de gestelde 5\.000 mÂ². Het uitvoeren van een archeologisch onderzoek is niet noodzakelijk.

##### 4\.7\.2 Cultuurhistorie

###### 4\.7\.2\.1 Algemeen

Onder cultuurhistorische waarden worden alle structuren, elementen en gebieden verstaan die cultuurhistorisch van belang zijn. Zij vertellen iets over de ontstaansgeschiedenis van het Nederlandse cultuurlandschap. Vaak is er een sterke relatie tussen aardkundige aspecten en cultuurhistorische aspecten.

In de Bro is sinds 1 januari 2012 (artikel 3\.1\.6, tweede lid, onderdeel a) opgenomen dat een ruimtelijk plan *âeen beschrijving van de wijze waarop met de in het gebied aanwezige cultuurhistorische waarden*

*en in de grond aanwezige of te verwachten monumenten rekening is gehoudenâ* dient te bevatten.

###### 4\.7\.2\.2 Beoordeling

Er bevinden zich, op basis van de Cultuurhistorische Waardenkaart, binnen het plangebied zelf geen rijks\- danwel gemeentelijke monumenten. In de directe nabijheid van het plangebied bevindt zich een rijksmonument te weten de israelitische begraafplaats. Er worden binnen het plangebied geen werkzaamheden verricht die leiden tot aantasting van de cultuurhistorische waarde van het monument. Gesteld wordt dat het aspect cultuurhistorie geen belemmering vormt voor onderliggend plan.

##### 4\.7\.3 Conclusie

Geconcludeerd kan worden dat er geen archeologisch onderzoek benodigd is en er geen sprake is van negatieve effecten op de cultuurhistorische waarden.

#### 4\.8 Besluit milieueffectrapportage

##### 4\.8\.1 Algemeen

In de Wet milieubeheer en het Besluit milieueffectrapportage (Besluit m.e.r.) is vastgelegd dat voorafgaande aan het ruimtelijke plan dat voorziet in een grootschalig project met belangrijke nadelige milieugevolgen een milieueffectrapport (MER) opgesteld dient te worden. De activiteiten waarvoor een MER\-rapportage opgesteld moet worden zijn opgenomen in de bijlage van het Besluit m.e.r. Een plan kan m.e.r.\-(beoordelings)plichtig zijn op de volgende manieren:

* Een plan kan m.e.r.\-plichtig zijn indien een passende beoordeling op basis van artikel 19j, lid 2 van de Natuurbeschermingswet 1998 noodzakelijk is;

* Een plan kan m.e.r.\-plichtig zijn indien sprake is van activiteiten en gevallen die de drempelwaarden uit de onderdelen C en D overschrijden en waarbij het plan wordt genoemd in kolom 3 (plannen).

* Een plan kan m.e.r.\-(beoordelings)plichtig zijn indien het plan wordt genoemd in kolom 4 (besluiten) en er sprake is van activiteiten en gevallen die de drempelwaarden uit onderdeel C en D overschrijden. Bij een overschrijding van de drempelwaarden uit onderdeel C is in dit geval sprake van een m.e.r.\-plicht. Bij een overschrijding van de drempelwaarden uit onderdeel D is het plan m.e.r.\-beoordelingsplichtig.

In het Besluit m.e.r. neemt het bestemmingsplan een bijzondere positie in, want het kan namelijk tegelijkertijd opgenomen zijn in zowel kolom 3 als in kolom 4 van het Besluit m.e.r.. Of het bestemmingsplan in deze gevallen voldoet aan de definitie van het plan uit kolom 3 of aan de definitie van het besluit uit kolom 4 is afhankelijk van de wijze waarop de activiteit in het bestemmingsplan wordt bestemd. Als voor de activiteit eerst Ã©Ã©n of meerdere uitwerkings\- of wijzigingsplannen moeten worden vastgesteld dan is sprake van 'kaderstellend voor' en voldoet het bestemmingsplan aan de definitie van het plan. Is de activiteit geheel of gedeeltelijk als eindbestemming opgenomen voldoet het aan de definitie van het besluit.

Op 1 april 2011 is het gewijzigde Besluit milieueffectrapportage in werking getreden. Een belangrijke wijziging betreft het indicatief maken van de drempelwaarden in onderdeel D van de bijlage bij het Besluit milieueffectrapportage. Concreet betekent dit dat, ook wanneer ontwikkelingen onder de in bijlage D opgenomen drempelwaarden blijven, het bevoegd gezag zich er nog steeds van moet vergewissen of activiteiten geen aanzienlijke milieugevolgen kunnen hebben, de zogenaamde 'vergewisplicht'.

Het komt er op neer dat voor bestemmingsplan dat betrekking heeft op activiteit(en) die voorkomen in onderdeel D en beneden de drempelwaarden vallen, een toets moet worden uitgevoerd of belangrijke nadelige milieugevolgen kunnen worden uitgesloten. Voor deze toets wordt de term vormvrije m.e.r.\-beoordeling gehanteerd. Deze vormvrije m.e.r.\-beoordeling kan tot twee conclusies leiden:

* belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

* belangrijke nadelige gevolgen voor het milieu zijn niet uitgesloten: er moet een m.e.r.(\-beoordeling) plaatsvinden.

##### 4\.8\.2 Beoordeling

*Artikel 19j, lid 2 van de Natuurbeschermingswet 1998*

Het dichtstbijzijnde Natura 2000\-gebied is gelegen op circa 7,5 kilometer afstand van het plangebied. Gezien de aard en omvang van de in dit bestemmingsplan besloten ontwikkeling in relatie tot de ruime afstand tot Natura 2000\-gebied wordt geconcludeerd dat geen sprake zal zijn van een aantasting van de instandhoudingsdoelstellingen van een Natura\-2000 gebied. Een passende beoordeling op basis van artikel 19j van de Natuurbeschermingswet 1998 is in het kader van dit bestemmingsplan dan ook niet noodzakelijk. Derhalve is geen sprake van een m.e.r.\-plicht op basis van artikel 7\.2a van de Wet milieubeheer.

*Drempelwaarden Besluit m.e.r.*

Dit bestemmingsplan voorziet in principe in een directe eindbestemming 'Wonen' voor wat betreft de binnen het plangebied geplande ontwikkeling en voldoet daarmee aan de definitie van een 'besluit' als bedoeld in het Besluit m.e.r. Dit betekent dat dit bestemmingsplan m.e.r.\-(beoordelings)plichtig is indien activiteiten worden mogelijk gemaakt die genoemd worden in onderdeel C of D van het Besluit m.e.r. en de daarin opgenomen drempelwaarden overschrijden.

In dit geval is sprake van een ontwikkeling die niet wordt genoemd in onderdeel C van het Besluit m.e.r. en is daarom niet direct m.e.r.\-plichtig. Op basis van onderdeel D kan de in dit plan besloten ontwikkeling worden aangemerkt als: 'De aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen'.

De ontwikkeling in dit bestemmingsplan is m.e.r.\-beoordelingsplichtig indien de volgende drempelwaarden worden overschreden:

* 1\. een oppervlakte van 100 hectare of meer,

* 2\. een aaneengesloten gebied en 2000 of meer woningen omvat, of

* 3\. een bedrijfsvloeroppervlakte van 200\.000Â m2 of meer.

Gezien de drempelwaarden kan worden geconcludeerd dat voor dit bestemmingsplan geen sprake is van een m.e.r.\-beoordelingsplicht. Echter, zoals ook in het voorgaande aangegeven, dient ook wanneer ontwikkelingen onder drempelwaarden blijven, het bevoegd gezag zich er van te vergewissen of activiteiten geen aanzienlijke milieugevolgen kunnen hebben.

Indien de mogelijkheden van dit plan worden vergeleken met de drempelwaarden uit onderdeel D van het Besluit m.e.r. kan worden geconcludeerd dat er dat sprake is van een wezenlijk ander schaalniveau en een activiteit die vele malen kleinschaliger is. Daarnaast blijkt uit dit hoofdstuk en het volgende hoofdstuk dat dit bestemmingsplan geen belangrijk nadelige milieugevolgen tot gevolg heeft die het doorlopen van een m.e.r.\-procedure noodzakelijk maken.

##### 4\.8\.3 Conclusie

Dit bestemmingsplan is niet m.e.r.\-plichtig. Tevens zijn geen nadelige milieugevolgen te verwachten als gevolg van de vaststelling van dit bestemmingsplan.

#### 4\.9 Fysieke veiligheid

##### 4\.9\.1 Inleiding

Het aspect fysieke veiligheid beoogt het beschermen van mens, dier en milieu tegen (de gevolgen van) ongevallen en rampen. Om de effecten van een incident zoveel mogelijk te beperken, is het belangrijk dat hulpverleningsdiensten op kunnen treden en dat burgers zich in veiligheid kunnen brengen. Het bestemmingsplan is op fysieke veiligheidsaspecten getoetst aan landelijke, regionale en gemeentelijke richtlijnen en/of regelgeving. Dit betreft de onderdelen:

* bereikbaarheid;

* opkomsttijd;

* bluswatervoorziening;

* zelfredzaamheid;

* sirenedekking;

* samenhang veiligheidsketen.

De hoofdtaken van de brandweer zijn onderverdeeld in schakels uit de veiligheidsketen. De schakels zijn:

Pro\-actie; de schakel pro\-actie gaat onder andere over de bluswatervoorziening, de bereikbaarheid en de sirenedekking.

Preventie; voor het aspect preventie geldt dat rekening moet worden gehouden met de bestaande wet\- en regelgeving.

Preparatie; voor hulpdienstrelevante objecten is het wenselijk om deze op te nemen in de planvorming van de brandweer, zoals een bereikbaarheidskaart of een aanvalsplan.

Repressie; vanuit de repressieve dienst wordt ter plaatse bepaald hoe er wordt ingezet.

Nazorg; de taak nazorg heeft geen consequenties voor de ruimtelijke ordening.

Ondanks de gerealiseerde veiligheidsmaatregelen en \-voorzieningen blijft er een restrisico waarbinnen incidenten plaats kunnen vinden.

##### 4\.9\.2 Bereikbaarheid

###### 4\.9\.2\.1 Bereikbaarheid algemeen

Bij het bepalen of er een goede bereikbaarheid van de gebouwen via het openbare wegennet wordt het plangebied getoetst aan de handreiking Bluswatervoorziening en bereikbaarheid. Hierbij wordt beoordeeld of:

* De wegen voldoen aan de specifieke afmetingen van brandweervoertuigen;

* Een willekeurig adres binnen een verblijfsgebied in principe via een tweede onafhankelijke route bereikbaar is;

* Of de verkeersaders aan de brandweervoertuigen een onbelemmerde doorgang bieden.

###### 4\.9\.2\.2 Beoordeling bereikbaarheid

Het plangebied is goed te bereiken via de Ootmarsumsestraat. De toegangsweg is van voldoende breedte. Er wordt op dit punt voldaan aan de handleiding Bluswatervoorziening en bereikbaarheid.

##### 4\.9\.3 Opkomsttijd

###### 4\.9\.3\.1 Opkomsttijd algemeen

De opkomsttijd is de optelsom van de verwerkingstijd van de melding, de uitruktijd en de aanrijdtijd. De uitruktijd is daarbij de tijd tussen het alarmeren van de brandweer door de meldkamer en het tijdstip dat het voertuig de kazerne verlaat. De aanrijdtijd is de tijd die het eerste voertuig nodig heeft om van de kazerne naar het plaats incident te gaan. De opkomsttijd van de brandweer wordt als een belangrijk kwaliteitskenmerk van de brandweer beschouwd.

In het Besluit Veiligheidsregio's (BVR) zijn de opkomsttijden voor de brandweer vastgelegd en staan in onderstaande tabel beschreven.

| **Normtijd**   Â | **Gebruiksfunctie**   Â |

| --- | --- |

| Â | Â |

| 5 minuten   Â | Winkel met gesloten constructie (tijdens openingsuren), wonen boven winkel, cel   Â |

| 6 minuten   Â | Portiekwoningen/portiekflats, woning verminderd zelfredzamen   Â |

| 8 minuten   Â | Overige woningen, winkels, gezondheidszorg, onderwijs, kinderdagverblijf, logies   Â |

| 10 minuten   Â | Kantoor, (lichte)industrie, sport, overige ruimtes voor bijeenkomsten, overige gebruiksfuncties   Â |

Daarnaast is het 'Dekkingsplan Brandweer Twente', dat onderdeel uitmaakt van het beleidsplan, vastgesteld.

###### 4\.9\.3\.2 Beoordeling opkomsttijd

Voor 'overige woningen' geldt een opkomsttijd van 8 minuten. Uit berekeningen blijkt dat de brandweer in theorie binnen deze norm ter plaatse kan zijn.

##### 4\.9\.4 Bluswatervoorziening

###### 4\.9\.4\.1 Bluswatervoorziening algemeen

Voor een optimale bluswatervoorziening wordt onderscheid gemaakt in primaire, secundaire en tertiaire bluswatervoorzieningen. Dit is van belang omdat de eisen voor de afstand, de capaciteit en de bereikbaarheid verschillend zijn. De basiskenmerken van deze drie modellen zijn:

* Â De primaire bluswatervoorziening

Boven\- of ondergrondse brandkranen die geplaatst zijn op het drinkwaterleidingnet.

* Â De secundaire bluswatervoorziening

De secundaire bluswatervoorziening is in principe aanvullend op een primaire bluswatervoorziening. Een secundaire bluswatervoorziening kan bestaan uit geboorde putten, bluswaterriolen, vijvers e.d. of ondergrondse reservoirs. Hiervoor geldt een afstand van maximaal 320 meter tot het object. Daarnaast moet het brandweervoertuig het water tot maximaal 8 meter kunnen bereiken.

* Â De tertiaire bluswatervoorziening

Bij de noodzakelijke inzet van grotere hoeveelheden water of gedurende langere tijd zijn de primaire en secundaire voorzieningen niet voldoende. Water wordt dan onttrokken uit bijvoorbeeld kanalen. Hiervoor geldt een afstand van maximaal 2\.500 meter tot het object. Daarnaast moet het brandweervoertuig het water tot maximaal 50 meter kunnen bereiken.

###### 4\.9\.4\.2 Beoordeling bluswatervoorziening

Tijdens de beoordeling van de omgevingsvergunning voor het bouwen wordt beoordeeld of een brandweerkraan dient te worden geplaatst.

##### 4\.9\.5 Zelfredzaamheid

###### 4\.9\.5\.1 Zelfredzaamheid algemeen

Voor de bestrijdbaarheid van een incident zijn onder andere de bereikbaarheid voor hulpdiensten, opkomsttijd en bluswatervoorziening van belang. Daarnaast speelt de zelfredzaamheid van burgers een rol.

Zelfredzaamheid is het zichzelf kunnen onttrekken aan een dreigend gevaar, zonder daadwerkelijke hulp van hulpverleningsdiensten. De mogelijkheden voor zelfredzaamheid bestaan hoofdzakelijk uit schuilen en vluchten. Het zelfredzame vermogen van personen in de buurt van een risicovolle bron is een belangrijke voorwaarde om grote effecten bij een incident te voorkomen. De ruimtelijke inrichting van het gebied kan op verschillende manieren inspelen op de zelfredzaamheid.

###### 4\.9\.5\.2 Beoordeling zelfredzaamheid

Dit bestemmingsplan voorziet in de bouw van vier woningen. De bewoners zullen over het algemeen zelfdredzaam zijn. Daarnaast bestaat de mogelijkheid om het plangebied in verschillende richtingen te ontvluchten.

##### 4\.9\.6 Waarschuwings\- en alarmeringssysteem

###### 4\.9\.6\.1 Sirenedekking algemeen

De sirene is een hulpmiddel van de overheid om mensen te kunnen waarschuwen voor acute gevaren. Dit is bijvoorbeeld het geval als er gevaarlijke stoffen vrijkomen bij een brand of ongeval. Op dat moment is het gevaarlijk om buiten te blijven waar men wordt blootgesteld aan het gevaar. De sirenes kunnen dan worden ingeschakeld. Voldoet het dekkingsgebied van de sirene niet, dan zal rond rondom de diverse risico\-objecten middels alternatieven moeten worden gealarmeerd. Hierbij valt onder andere te denken aan:

* sms berichten;

* sirenewagens.

###### 4\.9\.6\.2 Beoordeling sirenedekking

Het plangebied valt binnen het dekkingsgebied van sirenes.

### Hoofdstuk 5 Waterparagraaf

#### 5\.1 Vigerend beleid

##### 5\.1\.1 Rijksbeleid

Het Rijksbeleid op het gebied van het waterbeheer is vastgelegd in het Nationaal Waterplan (NWP) 2016\-2021 (vastgesteld 17 december 2015\). Het plan geeft op hoofdlijnen de ambities weer van het Rijk ten aanzien van het nationale waterbeleid en het daaraan gerelateerde ruimtelijke beleid. De belangrijkste ambities richten zich op waterveiligheid, zoetwater en waterkwaliteit. Maar ook de Deltabeslissingen en enkele waterafhankelijke thema's als natuur en duurzame energie hebben in het plan een plek gekregen. De doorwerking van de beleidsambities/uitgangspunten naar lagere overheden is geregeld in de Structuurvisie Infrastructuur en Ruimte (2012\), het Bestuursakkoord Water (2011\) en de Waterwet (2009\).

##### 5\.1\.2 Provinciaal beleid

De Omgevingsvisie Overijssel bevat het provinciale waterbeleid en is daarmee ook het Regionaal Waterplan op basis van de nieuwe Waterwet. De ambities zijn, naast de uitvoering van de Kaderrichtlijn Water, gericht op de verbetering van de kwaliteit van de kleinere wateren, de veiligheid, de grondwaterbescherming, bestrijding van wateroverlast, de kwantiteit en kwaliteit van grond\- en oppervlakte water en waterbeleving zowel in de groene ruimte als stedelijk gebied. Deze ambities zijn verankerd in de ontwikkelingsperspectieven zoals opgenomen in de omgevingsvisie.

##### 5\.1\.3 Beleid waterschap Vechtstromen

Door de invoering van de Kaderrichtlijn Water is Nederland verdeeld in vijf deelstroomgebieden. Het deelstroomgebied Rijn\-Oost wordt beheerd door de waterschappen Rijn en IJssel, Vechtstromen, Vallei en Veluwe, Drents Overijsselse Delta, en Zuiderzeeland. Om te voldoen aan de eisen van de Kaderrichtlijn Water hebben deze waterschappen een Waterbeheerplan opgesteld.

Het algemeen bestuur van het waterschap Vechtstromen heeft in de vergadering van 7 oktober 2015 het 'Waterbeheerplan 2016\-2021' vastgesteld.

In het Waterbeheerplan is aangegeven hoe het waterschap zijn taken de komende jaren (2016 tot 2021\) wil uitvoeren. In het plan zijn doelen en maatregelen gesteld voor de thema's waterveiligheid, voldoende water, schoon water en het zuiveren van afvalwater. Deze zijn gericht op het:

* voorkomen of beperken van overstromingen, wateroverlast en droogte;

* beschermen en verbeteren van de kwaliteit van het oppervlaktewater en grondwater en het zorgen voor een goed functionerend regionaal watersysteem.

* het effectief en efficiÃ«nt behandelen van afvalwater in de afvalwaterzuiveringsinstallaties.

##### 5\.1\.4 Gemeentelijk beleid

###### 5\.1\.4\.1 Waterplan Almelo

De gidsprincipes voor het waterplan en de visie zijn gebaseerd op principes uit de Vierde Nota waterhuishouding en de aanbevelingen van de Commissie Waterbeheer 21\-ste eeuw, waarbij aanpak van de bron prevaleert boven âend\-of\-pipeâ\-maatregelen en de afwenteling van lokale problemen op (boven)regionale systemen zoveel mogelijk wordt voorkomen. Het vasthouden van water verdient de voorkeur. Wanneer dit niet meer mogelijk is, wordt zoveel mogelijk water geborgen. Daarbij speelt de waterkwaliteit een belangrijke rol. Water van verschillende kwaliteit wordt zoveel mogelijk gescheiden. Wanneer ook berging niet meer mogelijk is, wordt het water ten slotte afgevoerd. In stedelijke in\- of uitbreidingsgebieden dient zoveel mogelijk verhard oppervlak niet aangesloten te worden op de riolering. Een duurzame inrichting van het terrein moet zorgen voor het bewaken van de kwaliteit. Kortom, problemen met waterkwaliteit en \-kwantiteit mogen niet worden afgewenteld en de ontwikkelingen mogen geen negatieve beÃ¯nvloeding van waterkwaliteit en \-kwantiteit met zich meebrengen. Bij nieuwbouw dient grondwaterneutraal gebouwd te worden.

###### 5\.1\.4\.2 Verbreed gemeentelijk rioleringsplan 2016\-2020

Het verbreed gemeentelijk rioleringsplan 2016 t/m 2020 (vGRP) geeft inzicht in de omvang, het functioneren en de kwaliteitstoestand van de voorzieningen waarmee de gemeente invulling geeft aan de wettelijke zorgplichten voor het afval\-, hemel\- en grondwater, en de bekostiging hiervan. Daarnaast heeft de gemeente Almelo ook nadrukkelijk oppervlaktewater als onderdeel van het beheer van het stedelijk water gemaakt.

Het vGRP beschrijft de beleidskaders en de bekostiging voor de inzameling, transport en verwerking van stedelijk afval\-, hemel\- en grondwater en het beheer van het oppervlaktewater in de gemeente Almelo voor de periode 2016 t/m 2020, en geeft de visie op de gemeentelijke watertaken voor de lange termijn.

Om een strategie voor de komende planperiode op te kunnen stellen is een visie voor de lange termijn van belang. EÃ©n van de belangrijkste voorwaarden is dat ook de gemeente Almelo moet anticiperen op de financiÃ«le omstandigheden en heeft te maken met bezuinigingsdoelstellingen.

EÃ©n van de opgaven komt voort uit het Bestuursakkoord Water, dit betreft de opgave te komen tot minder\- meerkosten en zodoende minder stijging van de rioolheffing. Deze opgave voert de gemeente deels samen uit met Twents waternet en de conclusie is dat Almelo op koers ligt. Het kwaliteitskader voor de gemeentelijke watertaken bestaat uit vier onderdelen (stedelijk afvalwater, hemelwater, grondwater en oppervlaktewater). Deze onderdelen corresponderen met de drie zorgplichten van de gemeente, het vierde onderdeel 'oppervlaktewater' ziet de gemeente Almelo als integraal onderdeel van het stedelijk water.

De gemeente is voor een groot gedeelte vrij op welke wijze en in welk tempo zij invulling wil geven aan haar zorgplichten. De gemeenteraad heeft gekozen voor de volgende ambities:

*Ambitie en (beleids)keuze stedelijk afvalwater:*

De gemeentelijke taak voor stedelijk afvalwater is het zorgdragen voor de inzameling en het transport van afvalwater. De gekozen ambitie van huidige koers sluit aan bij het vervullen van de wettelijke taken zoals omschreven in Artikel 10\.33 Wet Milieubeheer. De accenten richting ambitieus zitten in:

* De gemeente zet in de planperiode in op de transitie naar effect gestuurd beheer, met als doel het maken van transparante keuzes en het efficiÃ«nt inzetten van de beschikbare middelen (het doen, of juist laten, van investering versus de effecten daarvan). Voor dit onderwerp zijn door de raad de volgende belangrijke thema's (kernwaarden) aangedragen:

+ 1\. Volksgezondheid

+ 2\. Veiligheid

+ 3\. Duurzaamheid / Milieu

+ 4\. Leefbaarheid / kwaliteit fysieke leefomgeving

* De gemeente wil een duidelijk aanspreekpunt zijn voor inwoners en bedrijven voor afvalwatersysteem gerelateerde klachten en vragen. Door samenwerking, ook met buurgemeenten en partners (bv Twents waternet en het waterschap) kan er mogelijk nog efficiÃ«nter en effectiever gewerkt worden.

* Indien innovatieve systemen kunnen bijdragen aan (toekomstige) kostenbesparingen worden deze verkend en eventueel toegepast.

*Ambitie en (beleids)keuze afvloeiend hemelwater:*

De gemeentelijke taak voor afvloeiend hemelwater is het doelmatig inzamelen en verwerken van hemelwater. De gekozen ambitie van huidige koers sluit aan bij het vervullen van de wettelijke taken zoals omschreven in Artikel 3\.5 Waterwet. De accenten richting ambitieus zitten in:

* Pro\-actief inzetten op afkoppelen, bv bij vervangings\- en onderhoudsprojecten. Daarnaast wordt bv de regeling groene daken doorgezet (met wat praktische aanpassingen op gebied van de behandeltermijn) en worden burgers gestimuleerd om hemelwater te scheiden en vast te houden in tuinen (participatie met burgers).

* De definitie voor wateroverlast wordt herzien in hinder, ernstige hinder en overlast.Bij in\- en

* uitbreidingen wordt binnen het plangebied ruimte gecreÃ«erd voor waterberging, 40 mm bij uitbreidingen en 20 mm bij inbreidingen. Optioneel bestaat bij inbreidingen de mogelijkheid om de waterberging bij de gemeente af te kopen.

* Indien mogelijk wordt aangesloten bij thema's zoals ZON (Zoetwatervoorziening Oost Nederland), KAS (Klimaat Actieve Stad), Duurzaamheidsplan en dergelijke.

* Niet alleen de riolering maar de openbare ruimte als geheel wordt klimaatbewust ontworpen, met aandacht voor waterberging in het plangebied in het straatprofiel, in het groen of op daken.

*Ambitie en (beleids)keuze grondwater:*

De gemeentelijke taak voor grondwater is een inspanningsverplichting om structureel nadelige gevolgen van grondwaterstanden in openbaar gebied aveel mogelijk te voorkomen of te beperken. De gekozen ambitie van huidige koers sluit aan bij het vervullen van de wettelijke taken zoals omschreven in Artikel 3\.6 Waterwet. De huidig ingezette koers wordt gevolgd waarbij voor het uitvoeren van grondwatermaatregelen kritisch wordt afgewogen of normgerichte maatregelen daadwerkelijk uitgevoerd moeten worden.

Relevante doelstellingen zijn:

* De gemeente Almelo streeft een grondwaterstand na, welke geen structurele overlast veroorzaakt bij bewoners en bedrijven.

* Bij oplossingen/maatregelen voor bestaand en nieuw stedelijk gebied geld de volgende voorkeursvolgorde:

+ 1\. Ophogen van maaiveld.

+ 2\. Het aanleggen van oppervlaktewater.

+ 3\. Het aanleggen van grondwatertechnische maatregelen.

* Bij nieuwbouw is in het beginsel het aanleggen van grondwatertechnische maatregelen niet toegestaan.

* Voor de ontwatering gelden de volgende criteria:

+ 1\. Wegen minimaal 0,70 m boven de GHG.

+ 2\. Openbaar groen minimaal 0,50 m boven de GHG.

+ 3\. Vloerpeilen minimaal 0,90 m boven de GHG.

*Ambitie en (beleids)keuze oppervlaktewater:*

Er is geen wettelijk taak voor de gemeente betreffende het oppervlaktewater. Oppervlaktewater is echter voor Almelo een belangrijk onderdeel van het watersysteem en zodoende ook gezien als een integraal onderdeel van het stedelijk water. De gekozen ambitie van huidige koers met incidenteel een tandje minder komt in hoofdzaak op het volgende neer:

* Samen met waterschap wordt gewerkt aan droge voeten in het stedelijk gebied (voorkomen van wateroverlast).

* Het imago van Almelo Waterstad wordt ook in de nieuwe planperiode verder ondersteund. Daarbij is een goede waterkwaliteit en een goed functionerend watersysteem belangrijk. Waterverontreiniging vanuit stedelijk water wordt daarom zoveel mogelijk beperkt en indien mogelijk en financieel toegestaan wordt er bijgedragen aan bv waterrecreatie en \-beleving.

* Oppervlaktewater is ook een integraal onderdeel van het klimaatbewust ontwerpen van de openbare ruimte.

* De strategie voor de financiering van het baggeren wordt herzien in het nog op te stellen baggerplan zodat de achterstand in het uitvoeren van het baggerprogramma kan worden weggewerkt.

* Veiligheid en beschikbare financiÃ«n hebben een hogere prioriteit in de afweging dan de waterkwaliteit en de klimaatbestendigheid. Bijvoorbeeld het bergen van water op straat, in groen en speelplekken is een reÃ«le optie zolang dat niet leidt tot onveilige situaties en de kosten niet te hoog zijn. Dit kan er toe leiden dat op dit vlak een tandje minder wordt ingezet.

*Speerpunten voor de planperiode*

Bovenstaande ambitiekeuzes voor het totale watersysteem (afval\-, hemel\- grond\- en oppervlaktewater) kan in hoofdlijn worden samengevat in de volgende speerpunten:

* 1\. Samen op met burgers en bedrijven.

* 2\. Toekomstgericht en klimaatbestendig.

* 3\. Een doelmatige aanpak.

* 4\. De organisatie en de middelen op orde.

* 5\. Een functionerend watersysteem.

#### 5\.2 Waterparagraaf

##### 5\.2\.1 Algemeen

Zoals in voorgaande paragrafen uiteen is gezet, wordt in het moderne waterbeheer (waterbeheer 21e eeuw) gestreefd naar duurzame, veerkrachtige watersystemen met minimale risico's op wateroverlast of watertekorten. Belangrijk instrument hierbij is de watertoets, die sinds 1 november 2003 in ruimtelijke plannen is verankerd. In de toelichting op ruimtelijke plannen dient een waterparagraaf te worden opgenomen. Hierin wordt verslag gedaan van de wijze waarop rekening is gehouden met de gevolgen van het plan voor de waterhuishoudkundige situatie (watertoets).

Het doel van de watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

##### 5\.2\.2 Watertoetsproces

De beantwoording van de vragen heeft er toe geleid dat de zogenoemde 'korte procedure' van de watertoets van toepassing is. De hierbij behorende 'standaard waterparagraaf' is opgenomen in bijlage 1Â bij deze toelichting.

De procedure in het kader van de watertoets is goed doorlopen. Het waterschap Vechtstromen geeft een positief wateradvies.

Het plangebied is niet gelegen binnen een grondwaterbeschermingsgebied of een waterwingebied. In de Sniederhof ligt een nieuw gescheiden rioolstelsel uit 2010\. In 2011 is het rioolstelsel hydraulisch doorgerekend, van belemmeringen is geen sprake. Het afvalwater wordt afgevoerd via het gemeentelijk riool. Hemelwater wordt separaat aangeboden aan de kavelgrens. Daarnaast is het mogelijk om een deel van het hemelwater op de locatie te bergen en infiltreren.

### Hoofdstuk 6 Planbeschrijving

In dit hoofdstuk komen de uitgangspunten die ten grondslag aan het bestemmingsplan liggen, aan de orde.

#### 6\.1 Gewenste inrichting

Binnen het plangebied waar voorheen een drietal woningen gepland stonden, worden twee blokken van twee\-onder\-een kapwoningen gerealiseerd. Het plan sluit aan op de ruimtelijke structuur en bebouwing in de directe omgeving.

De woningen kennen twee bouwlagen met een kap. In de bouwregels is opgenomen dat de goot\- en bouwhoogte van de woningen niet meer mag bedragen dan respectievelijk 6 meter en 10 meter.

De woning passen in het straatbeeld, dit komt tot uitdrukking in de woningtypologie en de verschijningsvorm. Op het achtererfgebied van de woningen worden bergingen geplaatst. Parkeren vindt plaats op eigen terrein en in openbaar gebied aan de overzijde van de woningen.

In afbeelding 6\.1 is een situatietekening met de beoogde invulling opgenomen.

![afbeelding "i_NL.IMRO.0141.00033-BP31_0011.png"](i_NL.IMRO.0141.00033-BP31_0011.png)

*Afbeelding 6\.1: Situatietekening beoogde invulling*

#### 6\.2 Verkeer en parkeren

##### 6\.2\.1 Verkeer

De woningen worden ontsloten op een doodlopend deel van de Sniederhof. Hier geldt een 30\-kilometer regime. Gelet op de functie en capaciteit van de Sniederhof, de zeer beperkte verkeersintensiteit op de Sniederhof ter plaatse en het feit dat er sprake zal zijn van een beperkte toename van het aantal verkeersbewegingen, is er vanuit verkeerskundig oogpunt geen bezwaar tegen de ontwikkeling.

##### 6\.2\.2 Parkeren

In het oorspronkelijke bouwplan van 13 woningen (in dit doodlopende deel van de Sniederhof) is uitgegaan van een parkeernorm van 1,8 per woning waarvan 1 parkeerplaats op eigen terrein en dus 10 openbare parkeerplaatsen (13 X 1,8\= 23,4 parkeerplaatsen). Deze 10 openbare parkeerplaatsen zijn ook aangelegd. Vier van deze parkeerplaatsen zijn op het allerlaatste deel gerealiseerd. Van deze 4 zijn er 2 aan de (van oorsprong geplande) vrijstaande woningen toe te rekenen en 2 zijn toe te rekenen aan de bestaande twee\-onder\-een kap woningen. Immers per woning is voorzien in 0,8 parkeerplaats in de openbare ruimte. In het nieuwe plan (4 twee\-onder\-een kapwoningen i.p.v. 3 vrijstaande woningen) kan geen rekening worden gehouden met deze âoudeâ parkeernorm omdat er sprake is van een ander woningtype.

De parkeernorm voor deze twee\-onder\-een kapwoningen is 2,5 parkeerplaats per woning. In totaal dus (4x2,5\=10\) 10 parkeerplaatsen. Hierbij dient rekening te worden gehouden dat 2 parkeerplaatsen, die toe te schrijven zijn (aan de bestaande) twee\-onder\-een kap woningen, gecompenseerd moeten worden. Dus op het einde van het doodlopende stuk moeten 12 parkeerplaatsen gerealiseerd worden.

Bij iedere woning is sprake van 2 parkeerplaatsen op eigen terrein. Volgens de normering tellen 2 parkeerplaatsen naast elkaar op een perceel mee voor 1,8\. Dat houdt in dat de vier woningen 7,2 parkeerplaatsen in zich herbergen. In de openbare ruimte is vervolgens ruimte voor 5 parkeerplaatsen. Op grond van de regels van het bestemmingsplan kan immers zowel op een woonperceel alsook binnen de verkeersbestemming parkeervoorzieningen gerealiseerd worden. Er wordt zodoende voldaan aan de gemeentelijke parkeernorm.

### Hoofdstuk 7 Juridisch bestuurlijke aspecten

In dit hoofdstuk wordt aangegeven hoe het beleid en de planuitgangspunten zijn verwoord in de planregels. Zo wordt een toelichting gegeven op het juridische systeem en op alle afzonderlijke bestemmingen.

#### 7\.1 Inleiding

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010\. In de ministeriÃ«le Regeling standaarden ruimtelijke ordening is vastgelegd dat de Standaard Vergelijkbare Bestemmingsplannen (SVBP) de norm is voor de vergelijkbaarheid van bestemmingsplannen. Naast de SVBP zijn ook het Informatiemodel Ruimtelijke Ordening en de Standaard Toegankelijkheid Ruimtelijke Instrumenten normerend bij het vastleggen en beschikbaar stellen van bestemmingsplannen.

De SVBP geeft normen voor de opbouw van de planregels en voor de digitale verbeelding van het bestemmingsplan. Dit bestemmingsplan is opgesteld conform de normen van de SVBP2012\.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken.

#### 7\.2 Juridische systematiek

In dit plan wordt uitgegaan van positieve bestemmingen, waarbij de ontwikkeling van nieuwbouw of verbouw mogelijk is nadat burgemeester en wethouders een omgevingsvergunning hebben verleend. De omgevingsvergunning kan alleen worden verleend wanneer het bouwplan in overeenstemming is met het bestemmingsplan. Ook moet het gebruik van het gebouw of de gronden mogelijk zijn volgens de planregels en de verbeelding.

**Planregels**

De planregels zijn ondergebracht in een viertal hoofdstukken:

* Inleidende regels: bevat een aantal bepalingen die van belang zijn voor een juiste interpretatie en toepassing van de planregels in de overige hoofdstukken;

* Bestemmingsregels: bevat de regels omtrent de diverse bestemmingen waarin bouw\- en gebruiks(on)mogelijkheden zijn opgenomen;

* Algemene regels: bevat algemeen geldende regels met betrekking tot gebruik en afwijkingen;

* Overgangs\- en slotregels: bevat overgangsregels en de titel van het plan.

De hoofdstukindeling van de regels ziet er als volgt uit:

Hoofdstuk 1: **"Inleidende regels"**, bevat de volgende artikelen:

* Begrippen;

* Wijze van meten.

Hoofdstuk 2: **"Bestemmingsregels"**, bevat de bestemmingen, die per artikel (indien van toepassing) het volgende stramien hebben:

* Bestemmingsomschrijving;

* Bouwregels;

* Nadere eisen;

* Afwijken van de bouwregels;

* Specifieke gebruiksregels;

* Afwijken van de gebruiksregels;

* Omgevingsvergunning voor het uitvoeren van werken, geen bouwwerk zijnde, of van werkzaamheden;

* Omgevingsvergunning voor het slopen van een bouwwerk;

* Wijzigingsbevoegdheid.

Hoofdstuk 3: **"Algemene regels"**, bevat de volgende artikelen:

* Antidubbeltelregel;

* Algemene gebruiksregels;

* Algemene afwijkingsregels;

* Algemene procedureregels;

* Overige regels

Hoofdstuk 4: **"Overgangs\- en slotregels"**, bevat de volgende artikelen:

* Overgangsrecht;

* Slotregel.

De bestemmingsomschrijving is de centrale bepaling van elke bestemming. In deze bestemmingsomschrijving worden limitatief de functies genoemd, die binnen de bestemming zijn toegestaan. De bouwregels zijn direct gerelateerd aan de bestemmingsomschrijving. Ook het gebruik van de grond en bebouwing is gekoppeld aan de bestemmingsomschrijving. De afwijkingsregels en nadere eisen geven burgemeester en wethouders de bevoegdheid om onder voorwaarden bij een omgevingsvergunning af te wijken van een specifieke regel.

**Verbeelding**

Op de verbeelding hebben alle gronden binnen het plangebied een bestemming gekregen. Binnen een bestemming kunnen nadere aanduidingen zijn aangegeven. Een aantal elementen op de verbeelding heeft juridisch gezien geen enkele betekenis en is uitsluitend op de analoge verbeelding aangegeven ten behoeve van de leesbaarheid van die verbeelding, zoals kadastrale lijnen, topografische symbolen en huisnummers.

**Flexibiliteit binnen het bestemmingsplan**

Binnen het bestemmingsplan zijn de volgende instrumenten aanwezig ten behoeve van de benodigde flexibiliteit:

* een omgevingsvergunning om af te wijken van specifieke regels. Het gaat hier om geringe afwijkingen van het bestemmingsplan. Deze afwijkingsmogelijkheid biedt voor burgemeester en wethouders de mogelijkheid een afweging te maken van de noodzaak ten opzichte van het stedenbouwkundig en/of milieuhygiÃ«nisch belang;

* nadere eisen: ten aanzien van enkele in de regels genoemde bouwmogelijkheden zijn burgemeester en wethouders bevoegd tot het stellen van nadere eisen inzake de situering van gebouwen, de profilering van wegen, het aantal parkeerplaatsen en afstanden van gebouwen ten opzichte van elkaar en de openbare ruimte.

Of en onder welke voorwaarden van deze mogelijkheden gebruik kan worden gemaakt, staat in het bestemmingsplan omschreven.

#### 7\.3 Beschrijving per bestemming

##### 7\.3\.1 Bestemmingsregels

Het bestemmingsplan kent verschillende bestemmingen, te weten

Artikel 3 Tuin;

Artikel 4 Verkeer;

Artikel 5 Wonen;

Artikel 6 Waarde \- Archeologische verwachting middelhoog.

Hierna volgt een korte beschrijving van deze bestemmingen.

**Tuin**

Binnen deze bestemming mogen wat betreft gebouwen uitsluitend erkers, ingangspartijen en luifels worden gebouwd. Daarnaast zijn bouwwerken, geen gebouwen zijnde toegestaan.

**Verkeer**

De bestemming 'Verkeer' is bedoeld voor de in het plangebied opgenomen wegen, straten, fiets\- en voetpaden. De gronden zijn mede bestemd voor groen\- en speelvoorzieningen, voorzieningen ter wering van het wegverkeerslawaai, parkeervoorzieningen en straatmeubilair. Buiten nutsvoorzieningen met een maximale inhoudsmaat van 36 mÂ³ zijn gebouwen niet toegestaan. De regeling spitst zich vooral toe op bouwwerken, geen gebouwen zijnde.

**Wonen**

Gronden met een bestemming Wonen zijn bestemd voor grondgebonden woningen.

De hoofdbebouwing mag enkel opgericht worden binnen de op de verbeelding aangegeven bouwvlakken. In de regels en verbeelding zijn vervolgens bepalingen opgenomen omtrent de maximale bouwhoogten, de maximaal aaneen te bouwen woningen en de afstand tot de perceelsgrenzen voor zowel de hoofdbebouwing als bijbehorende bouwwerken. Ook zijn bepalingen opgenomen voor het maximaal toegestane oppervlakte aan bijbehorende bouwwerken.

De grootte van het perceel bepaald het toegestane aantal m2 aan bijbehorende bouwwerken. De volgende regel is van toepassing;

De gezamenlijke oppervlakte van alle bijbehorende bouwwerken buiten het bouwvlak bedraagt maximaal:

* 75 mÂ²;

* 100 mÂ² voor percelen groter dan 500 mÂ²;

* 125 mÂ² voor percelen groter dan 1000 mÂ²;

Vereiste hierbij is dat tenminste 50% van het buiten het bouwvlak gelegen bouwperceel onbebouwd

en onoverdekt blijft. Dit maximumpercentage is van toepassing omdat anders de kleinere percelen (nagenoeg) volgebouwd worden. Dit is ruimtelijk echter onaanvaardbaar.

Binnen de woonbestemming is bij recht een aan huis verbonden beroeps\- en bedrijfsactiviteit toegestaan. Het betreft hier een beroeps\- of bedrijfsactiviteit, waarvan de activiteiten in hoofdzaak niet publieksaantrekkend zijn en die op kleine schaal in een woning en/of de daarbij behorende bijgebouwen wordt uitgeoefend, waarbij de woning in overwegende mate haar woonfunctie behoudt en de desbetreffende activiteit een ruimtelijke uitstraling heeft die in overeenstemming is met de woonfunctie. Hier zijn echter wel regels aan verbonden. Deze regels zijn gericht op het voorkomen van hinder en overlast van deze activiteiten.

**Waarde \- Archeologische verwachting middelhoog**

Voor het plangebied geldt een middelhoge verwachtingswaarde op de aanwezigheid van archeologisch waardevolle elementen in de bodem. De zone met deze verwachtingswaarde is op de verbeelding aangeduid als (mede\-)bestemming âArcheologische verwachtingswaarde middelhoogâ. In de regels zijn bouwregels en een aanlegvergunningstelsel opgenomen. In de betreffende zone vindt archeologisch onderzoek plaats indien er als gevolg van een ruimtelijke procedure bodemingrepen plaatsvinden dieper dan 50 cm en in omvang meer dan 5000 mÂ².

##### 7\.3\.2 Overige regels

**Inleidende regels / begrippen**

Dit artikel bevat de definities van begrippen die in dit bestemmingsplan worden gebruikt. Daardoor wordt vermeden dat verschillende interpretaties van begrippen tot verschillen van mening over de regelgeving zouden kunnen leiden. De begripsbepalingen zijn op alfabetische volgorde weergegeven.

**Inleidende regels / wijze van meten**

In dit artikel is geregeld op welke manier moet worden gemeten.

**Anti\-dubbeltelregel**

Door middel van dit artikel wordt voorkomen dat grond, die betrokken is geweest bij het toestaan van een bouwplan, bij de beoordeling van een later bouwplan wederom betrokken is.

**Algemene gebruiksregels**

Voor de redactie van de gebruiksregel is een algemene formulering aangehouden. Deze gaat uit van de gedachte dat het gebruik uitsluitend mag plaatsvinden in overeenstemming met de bestemming. Dit brengt met zich mee dat de doeleindenomschrijving van de te onderscheiden bestemming helder en duidelijk moet zijn.

**Algemene afwijkingsregels**

In dit artikel zijn een aantal voorwaarden opgenomen die het mogelijk maken het plan op ondergeschikte punten aan te passen. Dit evenwel met het voorbehoud dat de belangen van derden niet onevenredig worden geschaad. Ook kleine afwijkingen (tot 10%) van de in de regels opgenomen maten kunnen op grond van dit artikel mogelijk worden gemaakt. Tevens kunnen krachtens dit artikel kleine bouwwerken ten dienste van nutsbedrijven worden toegestaan. Ook de realisatie van erkers bij woningen wordt middels deze bepaling mogelijk gemaakt, alsmede het wijzigen van gebruik van gebouwen (al dan niet bij woningen) ten behoeve van kinderopvang.

**Algemene procedureregels**

Hierin zijn de procedurebepalingen opgenomen ten aanzien van het stellen van nadere eisen.

**Algemene overige regels**

In de algemene regels wordt ten aanzien van het parkeren geregeld dat parkeervoorzieningen in voldoende mate op eigen terrein dienen te worden gerealiseerd. Bij nieuwe ruimtelijke ontwikkelingen wordt aansluiting gezocht bij de parkeerkencijfers van het CROW.

Het benodigde aantal parkeerplaatsen kan worden berekend op basis van parkeerkencijfers of wordt bepaald in parkeernormen. Parkeerkencijfers zijn op de praktijk gebaseerde cijfers. Parkeernormen geven het aantal beleidsmatig vastgestelde parkeerplaatsen bij een bedrijf of voorziening aan. Bij het gebruik van parkeerkencijfers moet rekening worden gehouden met de bereikbaarheid van de locatie, de specifieke kenmerken van de functie, de mobiliteitskenmerken van de gebruikers van het gebouw en met het gemeentelijk beleid. Hierbij wordt gezocht naar een evenwicht tussen zoveel mogelijk tegemoetkomen aan de parkeervraag en de optimale combinatie van leefbaarheid en bereikbaarheid.

Daarnaast is het eveneens van belang dat de parkeerruimte van voldoende omvang is. Een parkeerruimte moet wel zijn afgestemd op gangbare personenauto's.

Burgemeester en wethouders kunnen bij een omgevingsvergunning afwijken van de hoofdregel dat parkeervoorzieningen in voldoende mate op eigen terrein dienen te worden gerealiseerd, mits op andere wijze in de parkeerbehoefte wordt voorzien en de situering van de parkeerplaatsen het ruimtelijk beeld van de omgeving, de verkeersveiligheid en de gebruiksmogelijkheden van aangrenzende gronden niet onevenredig aantast.

Eenzelfde soort redenatie gaat op voor het laden en lossen van goederen.

**Overgangsrecht**

In dit artikel wordt geregeld dat bouwwerken mogen worden behouden of gebruik mag worden voortgezet vanaf het moment dat het plan rechtskracht heeft verkregen, ondanks dat de bebouwing of het gebruik niet (langer) overeenkomt met de regels die in het bestemmingsplan van kracht zijn.

**Slotregel**

Dit wordt ook wel de citeerbepaling genoemd. Hierin wordt aangegeven hoe het bestemmingsplan genoemd is.

### Hoofdstuk 8 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

In het voorliggende geval wordt er een exploitatieovereenkomst tussen de gemeente en de ontwikkelaar gesloten. Hierin is het risico van planschade opgenomen zodat het kostenverhaal voor de gemeente volledig is verzekerd. Dit brengt met zich mee dat vaststelling van een exploitatieplan achterwege kan blijven.

### Hoofdstuk 9 Vooroverleg, Inspraak en Zienswijze

#### 9\.1 Vooroverleg

##### 9\.1\.1 Rijk

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Geoordeeld wordt dat dit bestemmingsplan geen nationale belangen schaadt. Daarom is afgezien van het voeren van vooroverleg met het Rijk.

##### 9\.1\.2 Provincie Overijssel

Het bestemmingsplan is in het kader van het vooroverleg naar de provincie toegezonden. De provincie is akkoord met de voorgenomen plannen.

##### 9\.1\.3 Waterschap Vechtstromen

De watertoets heeft plaats gevonden op de website www.dewatertoets.nl. Deze toets resulteerde in een positief wateradvies van het waterschap Vechtstromen. Derhalve wordt verwezen naar de watertoetsprocedure opgenomen in subparagraaf 5\.2\.2.

#### 9\.2 Inspraak

Conform de gemeentelijke inspraakverordening kan het bestuursorgaan zelf besluiten of inspraak wordt verleend bij de voorbereiding van gemeentelijk beleid.

In voorliggend geval wordt er, gelet op de aard en omvang van de ontwikkeling, geen voorontwerpbestemmingsplan ter inzage gelegd.

#### 9\.3 Zienswijzen

Het ontwerpbestemmingsplan heeft voor een periode van zes weken ter inzage gelegen. Er zijn 5 zienswijzen binnengekomen. Naar aanleiding van de zienswijzen en de hoorzitting is het plan gewijzigd in die zin dat het aantal woningen is bijgesteld van 6 naar 4 woningen (2 x twee\-onder\- Ã©Ã©n\-kap woningen). Voor de beantwoording van de zienswijzen wordt verwezen naar de zienswijzenreactienota welke als bijlage bij het vaststellingsbesluit is opgenomen.