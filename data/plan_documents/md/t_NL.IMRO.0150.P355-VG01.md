xml version\="1\.0" encoding\="UTF\-8"?

Spijkvoorderenk, 4e herziening: Toelichting

direct naar inhoud van Toelichting

Spijkvoorderenk, 4e herziening

==============================

Toelichting

-----------

| Plan: | Spijkvoorderenk, 4e herziening |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0150\.P355\-VG01 |

* Raadsbesluit en raadsvoorstel

* Toelichting

* Bijlage bij de toelichting

* Planregels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

* Hoofdstuk 2 Planbeschrijving en juridische aspecten

+ 2\.1 Planbeschrijving

+ 2\.2 Juridische plantoelichting

* Hoofdstuk 3 Ruimtelijke onderbouwing

+ 3\.1 Beleidskaders

+ 3\.2 Cultuurhistorie en Monumenten

+ 3\.3 Archeologie

+ 3\.4 Milieukwaliteitseisen

+ 3\.5 Leidingen en kabels

+ 3\.6 Waterhuishouding

* Hoofdstuk 4 Uitvoerbaarheid

+ 4\.1 Economische uitvoerbaarheid

+ 4\.2 Maatschappelijke uitvoerbaarheid

### Hoofdstuk 1 Inleiding

***Inleiding***

De gemeenteraad van Deventer heeft op 27 oktober 2010 het bestemmingsplan 'Spijkvoorderenk' vastgesteld. Hierna is het plan een drietal herzieningen nodig geweest om meer te voldoen aan de vraag van de markt. Ook bij de ontwikkeling van 'de groene ring' veranderden we de bestemmingen van het plan 'Spijkvoorderenk'.

***Aanleiding***In het bestemmingsplan Spijkvoorderenk is de locatie bestemd als 'Gemengd\-1'. Gronden binnen deze bestemming mogen onder andere gebruikt worden voor de bouw van 50 wooneenheden. Waarvan er op de kopse kanten van het plangebied 11 wooneenheden gestapeld gebouwd mogen worden.

Echter is er in deze tijd geen behoefte meer aan een dergelijke appartementen op deze locatie. Voor de locatie is een plan in voorbereiding voor het realiseren van 56 woningen, waarvan 8 kleinere appartementen. Dit plan past niet in het vigerende bestemmingsplan en het is nodig een nieuw bestemmingsplan op te stellen. In het nieuwe plan wijzigen we ook de huidige bestemming 'gemengd\-1' naar 'wonen' zodat er grondgebonden woningen gerealiseerd kunnen worden.

Daarnaast is er gekeken naar de ontsluiting van het verkeer. Een gewijzigde ontsluiting zorgt ervoor dat het plan op 2 plekken wijzigt ten opzichte van het plan Spijkvoorderenk.

***Plangebied***In de wijk de Vijfhoek ligt het plangebied in de buurt Spijkvoorderenk, tegenwoordig De Vijfde Hoek.

De groene ring ligt ten noorden van de rotonde Leonard Springerlaan/Willem Witsenstraat, naast de nieuw gerealiseerde basisschool.

![afbeelding "i_NL.IMRO.0150.P355-VG01_0001.png"](i_NL.IMRO.0150.P355-VG01_0001.png)

Globale ligging plangebied in groter verband (rode omkadering)

De tweede wijziging wordt doorgevoerd in het oosten van de buurt. Hier wordt een verkeersbestemming wegbestemd en de aansluiting voor het langzame verkeer gewijzigd richting de Nieuwedijk in Spikvoorde.

![afbeelding "i_NL.IMRO.0150.P355-VG01_0002.png"](i_NL.IMRO.0150.P355-VG01_0002.png)

Kader plan gebieden Bron Geoweb

![afbeelding "i_NL.IMRO.0150.P355-VG01_0003.png"](i_NL.IMRO.0150.P355-VG01_0003.png)

*Ligging plangebied 'de groene ring'*

![afbeelding "i_NL.IMRO.0150.P355-VG01_0004.png"](i_NL.IMRO.0150.P355-VG01_0004.png)

*Het bos waar de weg doorheen gepland was. Rechts de nieuwe Dijk waar het langzaam verkeer op aangesloten word.*

**Planologische regime**

Voor de locaties geld het bestemmingsplan 'Spijkvoorderenk', inclusief het bestemmingsplan 'Spijkvoorderenk, 1e partiÃ«le herziening'.

Ter plaatsen van 'de groene ring' geldt de bestemming 'Gemengd\-1', met de aanduiding 'gestapeld'. De voor 'Gemengd\-1' aangewezen gronden zijn onder andere bestemd voor wonen. Ter plaatsen van de aanduiding 'gestapeld' geldt dat uitsluitend gestapelde woningen zijn toegestaan.

Daarnaast geld er 'gemengd\-1', met de aanduiding 'aaneen gebouwd'. Hier mogen de woningen uitsluitend aaneen gebouwd zijn. Met een eventuele onderdoorgang op een bepaalde plek in het plangebied.

De bestemming 'wonen \- 1' is bestemd voor wonen. Ook hier geld 'aaneen gebouwd' en op de hoeken gestapeld. Daarnaast is er een voorwaardelijke verplichting om een muur te realiseren tussen de school en het plangebied alvorens er woningen gebouwd mogen worden (tenzij de woningen onderdeel zijn van de muur). Deze muur moet een geluidwerende functie hebben en een minimale hoogte van 3,5 meter.

In totaal kunnen er in het oude plan 50 wooneenheden gerealiseerd worden, waarvan 11 appartementen. Dit plan maakt de realisatie van 56 woningen mogelijk. Hiervan zijn er 8 gestapelde appartementen de rest zijn grondgebonden woningen.

![afbeelding "i_NL.IMRO.0150.P355-VG01_0005.png"](i_NL.IMRO.0150.P355-VG01_0005.png)

*Uitsnede verbeelding vigerend bestemmingsplan 'Spijkvoorderenk' ter plaatse van de Groene ring*

Op de locatie waar de ontsluiting gewijzigd wordt komt de huidige bestemming verkeer te vervallen. Deze eerder bestemde weg is niet strikt noodzakelijk voor de ontsluiting van de wijk en loopt door een boomrijk gebied. Doordat de noodzaak van deze weg niet aantoonbaar is, is er besloten om de weg te laten vervallen en de bomen te laten staan. Hiervoor gaan we de weg wegbestemmen en komt er bos voor in de plaats.

Daarnaast is er in de functie 'groen' een ontsluiting aangegeven. Het gaat hier om een aansluiting voor fietsend verkeer aan de Nieuwe Dijk. De aanduiding 'ontsluiting' wordt verplaatst richting het noorden de bestemming groen blijft ongewijzigd.

![afbeelding "i_NL.IMRO.0150.P355-VG01_0006.png"](i_NL.IMRO.0150.P355-VG01_0006.png)

*Uitsnede verbeelding bestemmingsplan 'Spijkvoorderenk' met de weg en de aanduiding ontsluiting*

Om medewerking te kunnen verlenen aan realisatie van de 56 woningen en het aanpassen van de ontsluiting is er voor gekozen om een partiÃ«le herziening van het bestemmingsplan op te stellen. Het nieuwe bestemmingsplan vormt daarmee het nieuwe toetsingskader voor het verlenen van omgevingsvergunningen voor de realisatie van de woningen. Ook is door het opstellen van een nieuw bestemmingsplan het toetsingskader voor toekomstige omgevingsvergunningen gewaarborgd.

***Leeswijzer***Dit bestemmingsplan is opgebouwd uit een viertal hoofdstukken. Na de inleiding in hoofdstuk 1 volgt in hoofdstuk 2 een beschrijving van het plan met een juridische plantoelichting. In hoofdstuk 3 staat de ruimtelijke onderbouwing voor het plan en in hoofdstuk 4 wordt de uitvoerbaarheid toegelicht.

### Hoofdstuk 2 Planbeschrijving en juridische aspecten

#### 2\.1 Planbeschrijving

##### 2\.1\.1 Huidige situatie

De groene ring ligt in de Vijfde Hoek van de Vijfhoek (Spijkvoorderenk). Spijkvoorderenk is op het moment volop in ontwikkeling. Ten noord oosten van deze locatie worden kavels verkocht en bebouwd. Ten noorden van het plangebied worden 20 grondgebonden huurwoningen gerealiseerd. De 'groene ring' is op dit moment nog onbebouwd, zoals hieronder op een luchtfoto goed te zien is.

![afbeelding "i_NL.IMRO.0150.P355-VG01_0007.png"](i_NL.IMRO.0150.P355-VG01_0007.png)

*Luchtfoto huidige situatie*

##### 2\.1\.2 Toekomstige situatie

De plannen zijn nagenoeg ongewijzigd ten opzichte van het bestemmingsplan Spijkvoorderenk, het doel blijft het realiseren van goedkope woningen. Deze vierde herziening maakt het mogelijk een 5 tal sociale woningen toe te voegen aan de markt. Er is namelijk een grote vraag naar grondgebonden goedkope huur woningen. In het bestemmingsplan Spijkvoorderenk paste de huidige wens niet. Door deze wijzigingen in het woning programma door te voeren gaan we uit van een snelle invulling vanuit de markt. Bij woningcorporatie Rentree bestaat de wens om het plangebied in de sociale huur te houden (zie ook 3\.1\.3).

##### 2\.1\.3 Stedenbouwkundige opzet

Het gebied wordt grotendeels ingevuld met de uitgangspunten uit het bestemmingsplan Spijkvoorderenk. De stedenbouwkundige opzet blijft gehandhaafd. Er worden 48 sociale, grondgebonden huurwoningen gerealiseerd, een categorie waar behoefte aan is. Op de hoek van het plangebied wordt een appartementengebouw gerealiseerd met 8 kleine appartementen met gezamenlijke binnen\- en buitenruimten. Het stedenbouwkundig beeld van de appartementen aan de Willem Witsenstraat wordt hiermee gespiegeld. Onderstaande afbeelding geeft een indicatie van de mogelijke verkaveling binnen het plangebied. De ingetekende parkeerplaatsen zijn in het openbaar gebied getekend en niet in de achtertuin van de woningen om het dubbel gebruik van de parkeerplaatsen voor de school te waarborgen. Zodra de woningen achter de tuinen grenzen worden deze parkeerplaatsen eerder gezien als eigendom in plaats van algemeen gebruik zoals dat hieronder wel het geval is.

![afbeelding "i_NL.IMRO.0150.P355-VG01_0008.png"](i_NL.IMRO.0150.P355-VG01_0008.png)

*Indicatie van de verkaveling in het plangebied*

In de nabije omgeving van het plangebied bevinden zich met name grondgebonden woningen. In het bestemmingsplan Spijkvoorderenk was het mogelijk om 11 appartementen op te richten, waarvan er 4 woningen een soort boven\-benedenwoningen (duplexwoningen) mogelijk waren. De 11 appartementen zouden aan de kopse kant komen met een maximale hoogte van 10 meter. Onderhavig bestemmingsplan maakt maximaal 48 grondgebonden woningen mogelijk en daarnaast nog eens 8 kleine appartementen. De zeven appartementen komen aan de rotonde van de Leonard Springerlaan om ervoor te zorgen dat het een stedenbouwkundig rustig aanzicht blijft. Zo worden de appartementen gespiegeld aan de overzijde van de weg. Zie afbeelding hieronder; het aangezicht van de rotonde op de Leonard Springerlaan.

![afbeelding "i_NL.IMRO.0150.P355-VG01_0009.png"](i_NL.IMRO.0150.P355-VG01_0009.png)

Aangezicht van de rotonde op de Leonard Springerlaan.

De maximale hoogte van de te realiseren woningen aan de Leonard Springerlaan is 10,5 meter. Doordat er echter een maximale goothoogte geldt van 6 meter zal het bouwvolume kleiner zijn dan het appartementengebouw aan de Willem Witsenstraat die gerealiseerd kan worden met een maximale hoogte van 10 meter. De woningen aan de Willem Witsenstraat achter het appartementen blok hebben een maximale bouwhoogte van 7 meter en kunnen plat afgedekt worden. De woningen in de omgeving zijn uitgevoerd in twee bouwlagen welke plat zijn afgedekt. De woningen aan Leonard Springerlaan hebben twee bouwlagen met daarop een bouwlaag met kap. De nieuwe woningen aan de Theda Mansholtstraat kunnen met een goothoogte van 6 meter en een bouwhoogte van maximaal 7,5 meter schuin afgedekt worden. Stedenbouwkundig gezien passen deze woningen goed in de omgeving.

![afbeelding "i_NL.IMRO.0150.P355-VG01_0010.png"](i_NL.IMRO.0150.P355-VG01_0010.png)

Oblique foto plangebied

##### 2\.1\.4 Verkeer \& parkeren

Verkeer

De locatie is omgeven door bestaande infrastructuur en kan daar op aansluiten. Het terrein wordt op dit moment gebruikt om te voorzien in de parkeerbehoefte van de school. Dit gebruik zal blijven bestaan, er is gerekend met een dubbel gebruik van de parkeerplaatsen van de nog te realiseren woningen.

Parkeren

Op basis van de gegevens aantal woningen en de bijbehorende parkeernormen is er een nieuwe berekening gemaakt ten behoeve van het gebied.

![afbeelding "i_NL.IMRO.0150.P355-VG01_0011.png"](i_NL.IMRO.0150.P355-VG01_0011.png)

Voor een goedkope woning wordt gerekend met 1,2 parkeerplaats per woning. Voor een klein appartement wordt gerekend met 1,0 parkeerplaats per woning. Daarnaast is er gerekend met woning bezoek waarbij er 0,3 parkeerplekken nodig zijn per woning. In het middenterrein van het plangebied is er ruimte voor 78 parkeerplaatsen.

Bij de school is navraag gedaan over het aantal parkeerplekken die gebruikt worden, dit zijn er 25\. Volgens de gemeentelijke normering heeft een school 0,8 parkeerplek per leslokaal nodig. Deze school heeft 21 leslokalen. De berekende behoefte van de school zou dus 17 parkeerplekken zijn.

Conclusie is dat het stedenbouwkundig plan voldoende, berekend volgens de gemeentelijke normering, parkeercapaciteit biedt voor de totale parkeerbehoefte van de woningen en de school. De omliggende reeds bestaande parkeerplaatsen zijn niet meegerekend voor de realisatie van het plan.

#### 2\.2 Juridische plantoelichting

In dit hoofdstuk wordt ingegaan op de plansystematiek. Allereerst wordt de standaardisering van de bestemmingsplannen toegelicht. In Â§ 2\.2\.2 wordt ingegaan op de opzet van dit bestemmingsplan. Tenslotte wordt in Â§ 2\.2\.3 aandacht gegeven aan de handhaving van de bestemmingsplanregels.

##### 2\.2\.1 RO Standaarden 2012

In de Wet ruimtelijke ordening (Wro) en het Besluit ruimtelijke ordening (Bro) is vastgelegd dat planologische visies, plannen, besluiten, verordeningen en algemene maatregelen van bestuur digitaal vervaardigd en op elektronische wijze beschikbaar gesteld moeten worden. Om dit mogelijk te maken zijn de RO standaarden ontwikkeld.

De SVBP2012 (standaarden) bevatten de normen die van toepassing zijn op de vormgeving en inrichting van oa. het bestemmingsplan, met het doel om deze op vergelijkbare wijze op te bouwen en weer te geven. De SVBP2012 geeft daartoe normen voor de opbouw van de regels en voor de digitale verbeelding van het bestemmingsplan.

De informatie die is vastgelegd in het plan moet in elektronische vorm volledig toegankelijk en raadpleegbaar zijn. Dit wordt de digitale verbeelding genoemd. In de digitale verbeelding wordt alle relevante bestemmingsplaninformatie in een interactieve raadpleegomgeving getoond. Een raadpleger van het bestemmingsplan moet alle relevante bestemmingsplaninformatie op eenvoudige wijze voor ogen kunnen krijgen. Dit betekent dat bestemmingsplannen alleen in digitale vorm rechtskracht kunnen krijgen. De papieren versie betreft slechts een verbeelding van de digitale versie. Dit bestemmingsplan is daarom digitaal en IMRO\-gecodeerd opgesteld, zodat het is voorbereid om digitaal te worden vastgesteld en gepubliceerd.

##### 2\.2\.2 Planopzet

###### 2\.2\.2\.1 Algemeen

Dit bestemmingsplan bestaat uit een verbeelding, planregels en een toelichting. De verbeelding en de planregels vormen tezamen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangegeven. Aan deze bestemmingen zijn bouwregels en planregels betreffende het gebruik gekoppeld.

De toelichting heeft geen juridische betekenis, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan het bestemmingsplan ten grondslag liggen. Tot slot is de toelichting van wezenlijk belang voor een juiste interpretatie en toepassing van het bestemmingsplan.

De planregels van het bestemmingsplan zijn ondergebracht in vier hoofdstukken:

Hoofdstuk 1 bevat de inleidende regels. Deze regels beogen een eenduidige interpretatie en toepassing van de overige, meer inhoudelijke regels en van de verbeelding te waarborgen.

Hoofdstuk 2 bevat de planregels in verband met de bestemmingsbepalingen. Per op de verbeelding aangegeven bestemming bevat dit hoofdstuk planregels, welke specifiek voor die bestemming gelden.

Hoofdstuk 3 bevat de algemene regels. Hierbij gaat het om planregels die op nagenoeg alle bestemmingen betrekking hebben en die vooral om praktische redenen zijn ondergebracht in dit hoofdstuk, alsmede een aantal specifieke planregels, waaronder een anti\-dubbeltelbepaling.

Tenslotte bevat hoofdstuk 4 de overgangs\- en slotregels. Deze planregels bevatten onder meer het overgangsrecht en de titel.

###### 2\.2\.2\.2 Hoofdstuk 1: Inleidende regels

De artikelen 1 en 2 bevatten begripsomschrijvingen respectievelijk planregels omtrent de wijze van meten. Het voert te ver om hier uitgebreid bij alle begrippen stil te staan, maar wel verdienen enkele voor de dagelijkse gebruikspraktijk belangrijke begrippen aandacht. Het betreft hier met name de begrippen bestemmingsvlak, bouwvlak en bouwperceel. Tevens wordt ingegaan op de definitie van woning.

*Bestemmingsvlak*

Een bestemmingsvlak is een op de verbeelding aangegeven vlak met eenzelfde bestemming. De bij een bestemming behorende planregels gelden afzonderlijk voor elk bestemmingsvlak met die bestemming.

*Bouwvlak*

In de bestemmingsvlakken is op de verbeelding een bouwvlak aangegeven. Een bouwvlak is een op de analoge en digitale verbeelding aangegeven vlak, waarmee de gronden zijn aangeduid waarop gebouwen zijn toegestaan. Hoofdregel is dat buiten het bouwvlak geen gebouwen mogen worden opgericht, doch uitsluitend bouwwerken, geen gebouwen zijnde. Uitzondering hierop is dat bijgebouwen, aanbouwen en uitbouwen ook geplaatst mogen worden binnen de aanduiding 'bijgebouwen'.

*Woning*

Een woning is gedefinieerd als '*een (gedeelte van een) gebouw dat dient voor de huisvesting van*

*personen'.* Deze definitie wordt gehanteerd omdat steeds meer verschillende vormen van samenleven in een woning plaatsvinden die niet behoren tot het traditionele (al dan niet Ã©Ã©n persoons\-) huishouden. Hierbij kan gedacht worden aan woongroepen, begeleid zelfstandig wonen, kamerbewoning e.d.

###### 2\.2\.2\.3 Hoofdstuk 2: Bestemmingsregels

*Algemeen*

De planregels komen, voor een groot deel van het plangebied, overeen met het huidig gebruik van de grond en van de bebouwing. Ook sluiten de bouwregels grotendeels aan bij de bestaande bebouwing. Dit impliceert dat er voor een groot deel van het plangebied het behoud van de huidige situatie als uitgangspunt geldt.

De planregels bij de bestemmingen hebben voor elke bestemming dezelfde opbouw met achtereenvolgens, voor zover van toepassing, de volgende leden:

* Bestemmingsomschrijving;

* Bouwregels;

* Nadere eisen;

* Afwijken van de bouwregels;

* Specifieke gebruiksregels;

* Afwijken van de gebruiksregels;

* Omgevingsvergunning voor het uitvoeren van werk, geen bouwwerk zijnde, of van werkzaamheden;

* Omgevingsvergunning voor het slopen van een bouwwerk;

* Wijzigingsbevoegdheid.

*Enkelbestemmingen*

Hierna volgt een korte toelichting en beschrijving van de verschillende bestemmingen in dit bestemmingsplan per hoofdgroep:

Artikel 3 Bos:

Het bestaande bos is bestemd als Bos. De bomen binnen deze bestemming worden beschermd door middel van een in de regels opgenomen aanlegvergunningstelsel.

Artikel 4 Wonen

De op de verbeelding voor 'Wonen' aangewezen gronden zijn bestemd voor woningen.

De planregels bieden de mogelijkheid tot het uitoefenen van een beroeps\- of bedrijfsactiviteit aan huis. Dit is een beroeps\- of bedrijfsactiviteit die op kleine schaal in een woning en/of de daarbij behorende bijgebouwen wordt uitgeoefend, waarbij de woning in overwegende mate haar woonfunctie behoudt en de desbetreffende activiteit een ruimtelijke uitstraling heeft die in overeenstemming is met de woonfunctie ter plaatse.

Binnen de bestemming zijn ook zorgwoningen toegestaan. Deze mogelijkheid is opgenomen om woonvormen mogelijk te maken die door de mate van zorg en ondersteuning die wordt geboden aan de bewoners niet meer kunnen worden geschaad onder zelfstandige bewoning, maar gezien de maatschappelijke ontwikkelingen en hun geringe ruimtelijke impact wel aanvaardbaar zijn in de woonomgeving. Te denken valt aan gezinsvervangende tehuizen, vormen van begeleid wonen e.d. Van belang is dat de bestemming in hoofdzaak is en blijft gericht op het wonen, waarbij de bewoners ondersteuning en begeleiding krijgen, omdat ze gezien hun beperking en/of jonge leeftijd niet geheel zelfstandig kunnen wonen.

Artikel 5 Wonen \- Gestapeld

Het op de verbeelding aangegeven gebied voor gestapelde woningen is bedoeld voor kleinere appartementen. Er mogen er maximaal 8 gerealiseerd worden. De appartementen hebben een gezamenlijke buitenruimte.

Artikel 6 Groen:

Het in het plangebied voorkomende (openbaar) groen is als zodanig bestemd. Binnen deze bestemming zijn gebouwen en bouwwerken, geen gebouwen zijnde, toegestaan.

Binnen deze bestemming zijn speelvoorzieningen toegestaan, waaronder (jeugd\- en jongeren)ontmoetingsplaatsen zijn begrepen. Om snel in te kunnen spelen op de behoefte om dergelijke voorzieningen te realiseren zijn ze bij recht binnen deze bestemming toegestaan. Hierbij geldt een maximale hoogte van 4 m en een maximale oppervlakte per bouwwerk van 15 m2\. Tevens is via een ontheffing de mogelijkheid opgenomen dat ondergeschikte gebouwen mogen worden gebouwd ten behoeve van nutsvoorzieningen, zoals trafohuisje, abri's, telefooncellen, kabelkasten en gemaalgebouwtjes. Tenslotte mogen parkeerplaatsen worden gerealiseerd, mits ontheffing is verleend.

Binnen deze bestemming is de aanduiding 'houtwal' opgenomen. Met deze aanduiding wordt de houtwal zoals die door het plangebied loopt, aangeduid en beschermd. Deze bescherming is vormgegeven door middel van een aanlegvergunningstelsel die werkzaamheden als het ophogen en afgraven van gronden, het aanbrengen van verhardingen en het verwijderen van houtopstanden verbied. Burgemeester en wethouders kunnen een aanlegvergunning verlenen om de werkzaamheden toch mogelijk te maken.

Artikel 7 Groen \- Landelijk groen:

Deze bestemming heeft, ten opzichte van de bestemming Groen, betrekking op gronden met een meer agrarische uitstraling. De regeling is soberder dan de regeling voor de bestemming Groen. Zo is er geen directe regeling voor speelvoorzieningen opgenomen en is ook geen binnenplanse ontheffingsmogelijkheid opgenomen voor het gebruik van de gronden ten behoeve van parkeervoorzieningen.

Artikel 8 Verkeer \- Verblijfsgebied:

Het gebied tussen de te realiseren woningen is ingericht als weg en groenvoorziening. Deze locatie is daarom als zondanig bestemd. Binnen de bestemming Verkeer \- Verblijfsgebied vallen naast de woonstraten ook groenvoorzieningen, parkeervoorzieningen, nutsvoorzieningen, speelvoorzieningen, verblijfsvoorzieningen (waaronder pleinen), kunstwerken en water.

###### 2\.2\.2\.4 Hoofdstuk 3: Algemene regels

De algemene regels omvatten een aantal algemene en aanvullende regels die van toepassing zijn op de gronden behorende bij het onderhavige plangebied. Vanwege het algemene karakter van deze planregels zijn deze opgenomen in dit algemene hoofdstuk.

Artikel 9 Anti\-dubbeltelregel:

Door wijziging in de begrenzing van het bouwperceel zouden regelingen die aan het bouwperceel zijn verbonden, kunnen worden ontdoken. De anti\-dubbeltelregel verhindert dat.

Artikel 10 Algemene gebruiksregels:

Deze bepaling bepaalt dat het verboden is de gronden te gebruiken in strijd met de gegeven bestemming. In de specifieke bestemmingen zijn als aanvulling hierop in bepaalde gevallen specifieke gebruiksregels opgenomen.

Tevens is in dit artikel de algemene bepaling opgenomen voor het uitoefenen van een beroep of bedrijf aan huis. Dit is een beroeps\- of bedrijfsactiviteit die op kleine schaal in een woning en/of de daarbij behorende bijgebouwen wordt uitgeoefend, waarbij de woning in overwegende mate haar woonfunctie behoudt en de desbetreffende activiteit een ruimtelijke uitstraling heeft die in overeenstemming is met de woonfunctie ter plaatse.

Ook is een artikel over kleinschalige kinderopvang opgenomen. In dit artikel wordt geregeld dat kinderopvang onder bepaalde omstandigheden toegestaan wordt in woningen. Met een omgevingsvergunning is het tevens mogelijk om kinderopvang te vestigen in een bedrijfswoning. Deze omgevingsvergunning wordt alleen verleend als er kan worden aangetoond dat het nieuwe gebruik passend is bij de bestaande milieu\- en externe veiligheidsituatie en er voldaan wordt aan de gestelde voorwaarden voor kinderopvang.

Tot slot is een regeling opgenomen met betrekking tot de parkeernormen.

Artikel 11 Algemene afwijkingsregels:

Deze bepaling voorziet in de mogelijkheid af te wijken van de in het plan genoemde maten met maximaal 10% en om het profiel van wegen in geringe mate aan te passen.

Artikel 12 Algemene wijzigingsregels:

Deze bepaling voorziet in de mogelijkheid om overeenkomstig het bepaalde in artikel 3\.6 van de Wet ruimtelijke ordening de situering en de vorm van de op de verbeelding aangegeven bestemmingsvlakken en bouwvlakken te wijzigen dan wel nieuwe bouwvlakken aan te geven.

###### 2\.2\.2\.5 Hoofdstuk 4: Overgangs\- en slotregel

Ten slotte zijn in het laatste hoofdstuk van de planregels de overgangs\- en slotregels opgenomen. Ook deze regels hebben een algemeen karakter en zijn op het gehele plangebied van toepassing.

Artikel 13 Overgangsrecht:

Deze bepaling regelt het regime van bebouwing en van gebruik van de grond dat strijdig is met het plan. Strijdigheid met het plan wordt voor zowel bebouwing als gebruik beoordeeld naar het moment waarop het plan in werking treedt.

Artikel 14 Slotregel:Â

Hier staat de benaming van dit bestemmingsplan vermeld.

##### 2\.2\.3 Handhaving

Het ontwikkelen van beleid en de vertaling daarvan in een bestemmingsplan of uitwerkingsplan heeft geen zin, indien na de vaststelling van het plan geen handhaving plaatsvindt. Daarom is het belangrijk om reeds ten tijde van het opstellen van een bestemmingsplan of uitwerkingsplan aandacht te besteden aan de handhaafbaarheid van de voorgeschreven regels. Vier factoren zijn van wezenlijk belang voor een goed handhavingsbeleid.

* Voldoende kenbaarheid van het plan

Een goed handhavingsbeleid begint bij de kenbaarheid van het bestemmingsplan bij degenen die het moeten naleven. De wet bevat enkele waarborgen ten aanzien van de te volgen procedure: deze heeft in de bestemmingsplanprocedure een aantal inspraakmomenten ingebouwd.

* Voldoende draagvlak voor het beleid en de regeling in het plan

De inhoud van het bestemmingsplan kan slechts gehandhaafd worden, indien het beleid en de regeling in grote kring ondersteund worden door de gebruikers van het plangebied. Uiteraard kan niet iedereen zich vinden in elk onderdeel van het plan. Een algemene positieve benadering van het bestemmingsplan is echter wel wenselijk.

* Realistische en inzichtelijke regeling

Een juridische regeling dient inzichtelijk en realistisch te zijn; dat wil zeggen niet onnodig beperkend of inflexibel. Bovendien moeten de regels goed controleerbaar zijn. De planregels moeten niet meer regelen dan noodzakelijk is.

* Actief handhavingsbeleid

Er moeten adequate maatregelen worden getroffen indien de planregels niet worden nageleefd, met name als dit negatieve gevolgen heeft voor de veiligheid en/of de (volks)gezondheid.

Voornoemde onderwerpen zijn als uitgangspunt opgenomen en als richtlijn gehanteerd bij het opstellen van dit bestemmingsplan.

***Â***

### Hoofdstuk 3 Ruimtelijke onderbouwing

***Inleiding***Om te bepalen of de ontwikkeling als beschreven in hoofdstuk 1 en 2 mogelijk en ook wenselijk is, wordt het plan getoetst aan relevant nationaal, provinciaal en gemeentelijk beleid. Daarnaast zijn ook de aspecten Cultuurhistorie en Monumenten, Archeologie, Milieukwaliteit, Leidingen en Kabels en Waterhuishouding van belang. Deze zijn beoordeeld en vervolgens afgewogen.

#### 3\.1 Beleidskaders

##### 3\.1\.1 Rijksbeleid

Bij het vaststellen van deze omgevingsvergunning zijn geen rechtstreekse Europese en nationale ruimtelijke belangen betrokken. De algemene beleidsrichtlijnen van het Europees en rijksbeleid, o.a. de Nota Ruimte, worden nader uitgewerkt in provinciaal en gemeentelijk beleid en om die reden niet nader behandeld.

##### 3\.1\.2 Provinciaal beleid

***Omgevingsvisie Overijssel 2017***Door Provinciale Staten van Overijssel is op 12 april 2017 de 'Omgevingsvisie Overijssel 2017 'Beken kleur' vastgesteld. De nieuwe omgevingsvisie is in werking getreden op 1 mei 2017 en bestaat uit drie delen: een deel Visie, een deel Beleid en een deel Uitwerking. Naast de Omgevingsvisie Overijssel 2017, is er de Omgevingsverordening Overijssel 2017 en de Catalogus Gebiedskenmerken.

De Omgevingsvisie is in 2017 vastgesteld als structuurvisie onder de Wet ruimtelijke ordening. Het betreft het integrale, provinciale beleidsplan voor de fysieke leefomgeving van Overijssel. De rode draden van de Omgevingsvisie zijn ruimtelijke kwaliteit en duurzaamheid. Om de provinciale ambities te bereiken wordt gebruik gemaakt van het uitvoeringsmodel. Deze is weergegeven in onderstaande figuur.

![afbeelding "i_NL.IMRO.0150.P355-VG01_0012.png"](i_NL.IMRO.0150.P355-VG01_0012.png)

**Uitvoeringsmodel Omgevingsvisie provincie OverijsselÂ**

Het uitvoeringsmodel is gebaseerd op de bestuursfilosofie van vitale coalities: met partners die een gezamenlijke visie of doel delen maar ieder in eigen verantwoordelijkheidssfeer in actie komen. Alle uitvoeringsacties zijn te plaatsen in de samenhang van (1\) Generieke beleidskeuzes, (2\) Ontwikkelings\- en beleidsperspectieven en (3\) Gebiedskenmerken. De omschreven drie niveaus sturen op basis van een inhoudelijke ontwikkelingsvisie, of, waar en hoe een ruimtelijke ontwikkeling gerealiseerd kan worden.

**Generieke beleidskeuzes**

Generieke beleidskeuzes vloeien voort uit keuzes van de Europese Unie, het Rijk of de provincie. Het zijn keuzes die bepalend zijn of ontwikkelingen nodig dan wel mogelijk zijn. Er wordt onder andere gebruik gemaakt van de SER\-ladder. Deze komt er kort gezegd op neer dat eerst bestaande bebouwing en herstructurering worden benut, voordat er uitbreiding kan plaatsvinden. Binnen onderhavig plangebied is feitelijk geen sprake van bestaande bebouwing of herstructurering van bestaande bebouwing. Wel valt het plangebied binnen het bestaand stedelijk gebied en heeft het perceel op basis van het ter plaatse geldende bestemmingsplan de bestemming 'Gemengd\-1' op grond waarvan woningbouw reeds is toegestaan. Hierdoor kan dan ook geconcludeerd worden dat de bouw van de woningen past binnen de generieke beleidskeuzes, die het benutten van bestaand stedelijk gebied preveleren boven bouwen buiten de bestaande komgrenzen.

**Beleidsambities**

De beleidsambities van de provincie zijn verwoord in de ontwikkelingsperspectieven. Voor het plangebied geldt het (stedelijke) ontwikkelingsperspectief "Steden als motor". De omschrijving van Steden als motor is als volgt: "Gebieden voor dynamische en veerkrachtige woon\-, werk\- en voorzieningenniveau's, waar de kwaliteiten en identiteit van de bestaande stad worden versterkt en benut voor herstructurering, transformatie, inbreiding en uitbreiding". De bouw van de eengezinswoningen past prima in dit ontwikkelingsperspectief, omdat door middel van de bouw van deze woningen wordt bijgedragen aan het verbeteren van de kwaliteit en veerkracht van het stedelijk woonmilieu.

**Gebiedskenmerken**

Op basis van gebiedskenmerken in vier lagen (natuurlijke laag, laag van het agrarisch cultuur\-landschap, stedelijke laag en lust\- en leisurelaag) gelden specifieke kwaliteitsvoorwaarden en opgaven voor ruimtelijke ontwikkelingen. Het plangebied kent volgens de Gebiedskenmerken\-catalogus de volgende gebiedskenmerken:

* i. Natuurlijke laag: het plangebied ligt op een dekzandvlakte. De dekzandgronden beslaan een groot gedeelte van de oppervlakte van de provincie. Na de ijstijden bleef in grote delen een reliÃ«frijk â door de wind gevormd â zandlandschap achter, dat gekenmerkt wordt door relatief grote verschillen tussen hoog/droog en laag/nat gebied. De bijbehorende ambitie is om de natuurlijke verschillen tussen hoog en laag en tussen droog en nat functioneel meer sturend en beleefbaar te maken. Vanwege de ligging in het stedelijk gebied zijn de kenmerken van de dekzandvlakte al niet meer herkenbaar. De ontwikkeling van het plangebied heeft geen verdere invloed op deze kenmerken.

* ii. Laag van het agrarisch cultuurlandschap: het plangebied wordt in de laag van het agrarisch cultuurlandschap aangeduid met Maten en Flierenlandschap. Met Maten en Flierenlandschap worden laaggelegen kleine landschappen bedoeld, welke zich langs de beken, in de natuurlijke laagten hebben ontwikkeld. Rondom de beken ontstond een lineair landschap, met daaromheen in de natte laagtes een matenlandschap. Kenmerkend is veel variatie in ruimtelijke opbouw en onregelmatige blokverkaveling, soms in strokenverkaveling. Het is bijzonder dat dit gebied behorende tot het stedelijk gebied ook is aangeduid in de laag van het agrarisch cultuurlandschap. Bij de ontwikkeling en het ontwerp van de totale woonwijk is met de kenmerken van het oorspronkelijk agrarische landschapstype rekening gehouden. Op het schaalniveau van onderstaand plangebied is dit type agrarisch cultuurlandschap echter niet meer terug te zien. Bij de bouw van woningen wordt dan verder ook geen rekening gehouden met instandhouding van deze laag.

* iii. Stedelijke laag: het plangebied wordt in de stedelijke laag aangeduid als woonwijk van 1955 \- nu. De woonwijken van 1955 tot nu zijn planmatig opgezette uitbreidingswijken op basis van een collectief idee en grotere bouwstromen. De functies (wonen, werken, voorzieningencentra) zijn uiteengelegd en de wijken zijn opgedeeld in buurten met een homogeen bebouwingskarakter: Er is sprake van een tijdsgebonden verkavelingsstructuur op basis van verschillende ordeningsprincipes. De tijdsgeest van de bouwperiode is af te lezen in de stedenbouwkundige structuur en architectuur. EÃ©n van de bijbehorende ambities voor de stedelijke laag is: een brede waaier aan woon/werk en mixmilieus: elk buurtschap, dorp en stad zijn eigen kleur. De bouw van woningen past binnen deze ambitie, omdat de bouw van deze woningen goed aansluit bij het bebouwingskarakter en de tijdsgeest waarin de Vijfhoek is en wordt gerealiseerd.

* iv. Lust\- en leisurelaag: het plangebied wordt in de lust\- en leisurelaag niet aangeduid.

***Conclusie voor het plangebied***De bouw van woningen in het plangebied past binnen de uitgangspunten van de Omgevingsvisie Overijssel. Het bouwplan is in overeenstemming met de generieke beleidskeuzen, met de beleidsambities en met de gebiedskenmerken.

**Omgevingsverordening**

Omgevingsverordening Om het beleid dat is verwoord in de Omgevingsvisie door te laten werken is de Omgevingsverordening opgesteld. De Omgevingsverordening is vastgesteld in mei 2017\.

Meer dan in voorgaande verordeningen is het uitgangspunt van de Omgevingsverordening dat er niet mÃ©Ã©r geregeld wordt dan nodig is voor het beleid, zoals dat in de Omgevingsvisie is verwoord. Gemeenten krijgen zoveel mogelijk ruimte om daaraan een nadere invulling te geven. Wat elders geregeld wordt \- bijvoorbeeld door het Rijk \- wordt niet nog eens dubbel geregeld in deze verordening. Daarmee voorkomt de provincie extra regeldruk.

Het uitgangspunt 'decentraal wat kan, centraal wat moet' is ook toegepast bij de flexibiliteitbepalingen in deze verordening. Waar mogelijk zijn afwijkingsmogelijkheden toegepast in plaats van ontheffingsbepalingen. Ook heeft de provincie zoveel mogelijk gekozen voor positief geformuleerde voorwaarden. De Omgevingsverordening geeft regels voor:

* de provinciale adviescommissie (regelt instelling, taken en werkwijze van de Provinciale Commissie voor de Fysieke Leefomgeving);

* gemeentelijke ruimtelijke plannen (geeft instructies aan gemeenteraden over de inhoud van en de toelichting op bestemmingsplannen, afwijkingsbesluiten en beheersverordeningen);

* grondwaterbescherming, bodemsanering en ontgrondingen (gericht op burgers, bedrijven en instellingen);

* kwantitatief en kwalitatief waterbeheer (geeft instructies aan Waterschappen);

* verkeer (regeling voor provinciale wegen en scheepvaartwegen).

Voor onderhavig plangebied is meer specifiek de regeling voor gemeentelijke ruimtelijke plannen van belang. Onderhavige ruimtelijke onderbouwing sluit aan op de Omgevingsverordening.

Het plan gebied zelf maakt geen deel uit de Ecologische Hoofdstructuur, een Nationaal Landschap, een grondwaterbeschermingsgebied, een waterwin\- of intrekgebied. Ook in het kader van de waterveiligheid maakt het plangebied geen deel uit van een primair watergebied of een waterbergingsgebied en binnen het plangebied zijn geen essentiÃ«le waterlopen gelegen.

Waterveiligheid speelt wel een rol. Het plangebied ligt namelijk in een dijkringgebied. In paragraaf 3\.6Â wordt hier nader op ingegaan.

Het plangebied ligt tevens in de 'boringsvrijezone diep pakket Deventer'. Dit houdt verband met de drinkwatervoorziening. De bouw van de woningen vormt geen belemmering voor de grondwaterkwaliteit. Er vinden geen lozingen plaats en er wordt geen bodemenergiesysteem gerealiseerd of geboord in de bodem dieper dan 50 m.

Voor het plangebied is in de Omgevingsverordening Ã©Ã©n ontwikkelingsperspectief benoemd. Net als in de Omgevingsvisie ligt het plangebied in âSteden als motorâ. Zoals eerder aangegeven past de bouw van de woningen binnen dit ontwikkelingsperspectief.

***Conclusie voor het plangebied***De voorgenomen ontwikkeling past binnen de Omgevingsverordening. Er gelden binnen het plangebied geen beperkende voorschriften vanuit de verordening. De ontwikkeling draagt daarnaast bij aan de doelstelling van het ontwikkelingsperspectief en de voorwaarden van de diverse gebiedskenmerken verzetten zich niet tegen de voorgenomen ontwikkeling.

##### 3\.1\.3 Gemeentelijk beleid

De basis van de ontwikkeling van de wijk De Vijfhoek ligt in de Structuurschets de Vijfhoek (1994\). In later vastgesteld gemeentelijk beleid, zoals het Structuurplan Deventer 2025 (2004\) wordt de wijk ook benoemd als een van de grote uitbreidingswijken, waarbij het gebied Spijkvoorderenk als laatste deelgebied aangeduid wordt.

###### 3\.1\.3\.1 Woonbeleid

De Woonvisie Deventer 2018 'Meer dan geWOON' is op 7 februari 2018 door de gemeenteraad vastgesteld. Aan de basis van de Woonvisie staan drie centrale ambities:

* Vitale stad aan de IJssel: we werken aan een vitale gemeente met stedelijke voorzieningen, waar mensen goed kunnen wonen, leven en beleven en met voldoende draagkracht voor de sociaal\-maatschappelijke opgaven en voorzieningen.

* Ongedeeld en inclusief: we willen een samenleving zijn waarin iedereen meetelt en mensen omzien naar elkaar, een samenleving waarin generaties met elkaar verbonden zijn. Uitgangspunt is een gemengde bevolkingssamenstelling op wijk\- en dorpsniveau met bijpassend gevarieerd woningaanbod.

* Duurzaam en toekomstbestendig: we willen voorzien in de behoeften van de huidige samenleving, zonder de mogelijkheden voor toekomstige generaties in gevaar te brengen. Dit betekent een woningvoorraad die past bij de huidige woonwensen, die voor meerdere generaties geschikt is en die voldoende flexibel is om in te spelen op veranderende woonwensen in de toekomst. Daarbij zijn een duurzame energievoorziening, verduurzaming van woningen en een klimaatbestendige inrichting van de woonomgeving belangrijke opgaven.

Woningbehoefte

Bevolkingsprognoses laten zien dat het aantal huishoudens in Deventer nog zeker 20 jaar groeit. Met de provincie Overijssel zijn afspraken gemaakt die uitgaan van het toevoegen van 3000 woningen in de periode 2017\-2027\. Gezien de druk op de woningmarkt is in de Woonvisie een nieuwbouwprogramma van tenminste 350 woningen in de eerste 5 jaar opgenomen. De toe te voegen woningen zijn nog niet volledig in nieuwe plannen opgenomen.

Het woningbouwplan voorziet in 56 sociale huurwoningen waarvan 8 in gestapelde vorm. Met het plan wordt bijgedragen aan het vorm geven van de ongedeelde samenleving. Uit de Woningmarktanalyse 2017 blijkt dat het aandeel sociale woningbouw in de wijk De Vijfhoek aanzienlijk lager is dan in de andere wijken van Deventer. Met het toevoegen van de sociale huurwoningen wordt dit aanbod in de wijk versterkt.

*Ladder voor duurzame verstedelijking*

In artikel 3\.1\.6, lid 2 van het Besluit ruimtelijke ordening (Bro) is de ladder voor duurzame verstedelijking opgenomen. In de toelichting bij een bestemmingsplan dat een nieuwe stedelijke ontwikkeling mogelijk maakt, moet worden onderbouwd dat er sprake is van een actuele regionale behoefte.

Het doel van de ladder is een goede ruimtelijke ordening in de vorm van een optimale benutting van de ruimte in stedelijke gebieden. De ladder is geÃ¯ntroduceerd als hulpmiddel om tot een meer concrete invulling van het begrip 'goede ruimtelijke ordening' te komen.

Onderhavige ontwikkeling betreft het realiseren van maximaal 56 woningen. Het plan voorziet niet in een wijziging van functies (de functie blijft wonen) en voorziet in toename van 6 woningen dan op grond van het voorheen geldende plan op de desbetreffende gronden mogelijk was (voorgaande bestemmingsplan maakte 50 woningen mogelijk). Gelet hierop neemt de bebouwingsdichtheid nauwelijks toe. Geconcludeerd wordt dat er geen sprake van een nieuwe stedelijke ontwikkeling.

De ontwikkeling hoeft dan ook niet getoetst te worden aan artikel 3\.1\.6, lid 2, van de Bro, de Ladder voor duurzame verstedelijking.

#### 3\.2 Cultuurhistorie en Monumenten

Op grond van de wet Modernisering Monumentenzorg (MoMo), die per 1 januari 2012 in werking is getreden, moet een goede ruimtelijke onderbouwing een beschrijving bevatten van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden.

Binnen het plangebied zijn geen gemeentelijke en/of Rijksmonumenten gelegen waarmee rekening moet worden gehouden. Ook zijn er geen cultuurhistorische waarden aanwezig waarmee rekening mee moet worden gehouden.

#### 3\.3 Archeologie

**Inleiding**

De archeologische verwachting voor de gemeente Deventer is gebaseerd op de landschappelijke en bodemkundige context van bekende archeologische vindplaatsen. Een uitgebreide onderbouwing van de fysisch geografische bouwstenen van de archeologische verwachtingswaarden is te vinden in het RAAP\- rapport 2571: ââ¦Die plaatsen, welke in de Douwelerkolk verdronken zijnâ¦ Fysisch\- en historische bouwstenen voor een archeologische verwachtingskaart van de gemeente Deventerâ. Vanaf de late middeleeuwen is het verband tussen landschappelijke mogelijkheden en locatiekeuze minder goed in een model te vatten, omdat de mens er steeds meer in slaagt de natuur naar zijn hand te zetten. Juist voor deze periode zijn historische bronnen, zoals kaarten, beschikbaar, waardoor veel elementen goed kunnen worden gelokaliseerd. Op de archeologische verwachtingskaart zijn recente archeologische en historische onderzoeksgegevens gecombineerd met de fysisch geografische verwachting ter plekke. Ook bekende verstoringen zijn weergegeven op de archeologische verwachtingskaart.

**Het archeologiebeleid en de regels in dit bestemmingsplan**

De archeologische verwachtingskaart vormt de basis voor het archeologiebeleid van de gemeente Deventer. Dit archeologiebeleid is op 28 januari 2015 door de raad vastgesteld in de vorm van een beleidskaart en een onderbouwing (zie hiervoor: Vermeulen, B., 20152\). Het archeologiebeleid wordt zo nodig tussentijds geactualiseerd, om de door het bevoegd gezag in een selectiebesluit vrijgegeven gebieden op de beleidskaart op te nemen.

De archeologische beleidskaart vormt de basis voor de dubbelbestemmingen âWaarde â Archeologieâ, zoals die in het bestemmingsplan zijn gehanteerd. In het bestemmingsplangebied âSpijkvoorderenk 4e herzieningâ geldt de beleidswaarde â1â.

De beleidswaarden zijn vertaald in de regels van dit bestemmingsplan. In het bestemmingsplan zijn dubbelbestemmingen âWaarde â Archeologieâ opgenomen voor de gebieden die op de beleidskaart een beleidswaarde 2 of hoger kennen. Er is voor gekozen om aan gronden met beleidswaarde 'Waarde Archeologie 1' geen dubbelbestemming toe te kennen.

**Waarde\-archeologie 1**

Voor de gebieden met een lage verwachtingswaarde (beleidswaarde '1') is de kans dat een bodemingreep het bodemarchief verstoort door de lage dichtheid aan vindplaatsen en de veelal relatief kleine oppervlakte van die vindplaatsen, zeer klein. Eigenlijk komt dit type resten vooral aan het licht bij archeologische begeleiding van grootschalige werkzaamheden. Daarom is voor deze beleidswaarde een vrijstellingsoppervlakte van 10\.000 mÂ² gehanteerd. Boven de 10\.000 m2 geldt een meldingsplicht. Dit type omvangrijke werkzaamheden is over het algemeen ruim op tijd bekend bij de gemeente. Een dubbelbestemming is daarmee een relatief zwaar middel dat voor deze groep leidt tot onnodige administratieve last. Er wordt daarom voor deze ingrepen actief contact gezocht met de initiatiefnemer met het verzoek om medewerking te verlenen aan een archeologische waarneming tijdens de uitvoering van de werkzaamheden. Op deze manier kan de archeologische verwachting steekproefsgewijs gecontroleerd worden.

***Uitsnede beleidskaart***

![afbeelding "i_NL.IMRO.0150.P355-VG01_0013.png"](i_NL.IMRO.0150.P355-VG01_0013.png)

*Het bestemmingsplangebied op de archeologische beleidskaart 2015*

![afbeelding "i_NL.IMRO.0150.P355-VG01_0014.png"](i_NL.IMRO.0150.P355-VG01_0014.png)

#### 3\.4 Milieukwaliteitseisen

De ontwikkeling is getoetst voor wat betreft de uitvoerbaarheid. Ten behoeve van deze ruimtelijke onderbouwing zijn de volgende milieukundige aspecten van belang, te weten:

* Wet milieubeheer;

* bodem;

* geluid;

* luchtkwaliteit;

* ecologie;

* externe veiligheid;

* duurzaamheid;

* Milieu Effect Rapportage (MER).

##### 3\.4\.1 Wet milieubeheer/ Bedrijven en milieuzonering

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* het voorkomen of zoveel mogelijk beperken van hinder en gevaar bij woningen en andere gevoelige functies;

* het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Met dit plan worden nieuwe woonfuncties gerealiseerd in de omgeving van andere functies. Voor het bepalen van de aan te houden afstanden gebruikt de gemeente Deventer de VNG\-uitgave 'Bedrijven en Milieuzonering' uit 2009, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand.

Het plangebied is onderdeel van een grootschalige woonomgeving. Naast het plangebied is een school gesitueerd. In de paragraaf 3\.4\.3 wordt nader ingegaan op het effect van het geluid van de school op de woningen. Er zullen in ieder geval voorzieningen worden getroffen om een prettig woonklimaat te creÃ«ren door middel van een geluidwerende muur en andere geluidwerende maatregelen. Verder zijn er in de omgeving geen relevante bedrijven gesitueerd, waarvan de richtafstanden reikt tot aan het plangebied. Een voldoende woon\- en leefklimaat i.r.t. bedrijfsactiviteiten mag worden verondersteld.

##### 3\.4\.2 Bodem

Ter plaatse van de nieuwe functie is naar verwachting sprake van de (nagenoeg) voortdurende aanwezigheid van mensen.

*Verdachte activiteiten*

Er zijn, voor zover bekend, geen voor bodemverontreiniging verdachte activiteiten uitgevoerd.

*Resultaten bodemonderzoeken*

Op de locatie zijn de volgende bodemonderzoeken uitgevoerd:

* Verkennend bodemonderzoek Willem Witsenstraat (ong), Van der Poel Milieu BV, april 2009, projectnummer 1\.903\.053;

* Verkennend bodemonderzoek Spijkvoorderenk, Hunneman Milieu\-Advies Raalte BV, januari 2012, projectnummer 2011\.996\.

De belangrijkste conclusies van de bodemonderzoeken gericht op de locatie zijn:

* Zintuiglijk zijn zwakke tot lokaal matige bijmengingen met puin aangetroffen. Verder zijn geen bijzonderheden aangetroffen die duiden op de mogelijke aanwezigheid van een verontreiniging;

* In de boven\- en ondergrond zijn, van de geanalyseerde parameters, geen gehalten aangetoond boven de achtergrondwaarden;

* In het grondwater zijn matig verhoogde gehalten aan arseen en barium aangetoond en licht verhoogde gehalten aan chroom, nikkel en minerale olie. De aangetoonde gehalten aan arseen en barium zijn, naar verwachting, van nature aanwezig en vormen geen aanleiding voor nader onderzoek. De aangetoonde licht verhoogde gehalten overschrijden de streefwaarden en blijven beneden de toetsingswaarde voor nader onderzoek.

*Conclusie ruimtelijke procedure*

Op basis van bovenstaande informatie is de locatie niet verdacht voor aanwezigheid van een bodemverontreiniging. Vanuit bodemhygiÃ«nisch oogpunt is de locatie geschikt voor de geplande nieuwbouw van woningen.

##### 3\.4\.3 Geluid

###### 3\.4\.3\.1 Geluid weg

Geluid beÃ¯nvloed de kwaliteit van de woon\- en leefomgeving. Bij het vaststellen van dit bestemmingsplan zijn de volgende geluidbronnen van belang: wegverkeer en het geluid afkomstig van de basisschool. Voor wegverkeerslawaai zijn bij de vaststelling van het moederplan 'Spijkvoorderenk' (27\-10\-2010\) reeds hogere grenswaarden Wegverkeerslawaai vastgesteld voor het volgende gebied:

![afbeelding "i_NL.IMRO.0150.P355-VG01_0015.png"](i_NL.IMRO.0150.P355-VG01_0015.png)

![afbeelding "i_NL.IMRO.0150.P355-VG01_0016.png"](i_NL.IMRO.0150.P355-VG01_0016.png)

Met deze hogere grenswaarden moet rekening gehouden worden bij het bepalen van geluidwering van de gevel op grond van het Bouwbesluit, bij de aanvraag van de omgevingsvergunning.

###### 3\.4\.3\.2 Geluid school

Naast de school worden woningen ontwikkeld. Deze woningen liggen op korte afstand van het schoolplein. In 2010 is onderzocht welke effecten van het stemgeluid van spelende kinderen op het schoolplein zijn te verwachten, op het toenmalige stedenbouwkundig plan. Er bleek dat een geluidscherm van 3,5 meter hoog nodig was om aan de richtwaarden voor de goede ruimtelijke ordening te voldoen. Dit onderzoek was indicatief daarom is opnieuw, op basis van de huidige uitgangspunten, akoestisch onderzoek uitgevoerd (Het geluidBuro, d.d. 26\-02\-2018, kenmerk 7424 DE \- 310 W002 26\-02\-2018 V1\.0\). In het onderzoek is vastgesteld welke geluidniveaus als gevolg van de school op woningen in de directe omgeving optreden. Het geluid afkomstig van spelende kinderen op het schoolplein zijn hiervoor bepalend.

![afbeelding "i_NL.IMRO.0150.P355-VG01_0017.png"](i_NL.IMRO.0150.P355-VG01_0017.png)

*Afbeeldingen uit het de bijlage geluidsonderzoek*

*Resultaten akoestisch onderzoek*

In het onderzoek is vastgesteld dat de richtwaarde voor een gemengd gebied van 50 dB(A) (VNG richtlijn Bedrijven en milieuzonering en het Activiteitenbesluit) zonder afscherming met 4 dB(A) overschreden wordt. Met een scherm van 2,20 meter hoog in het verlengde van de kopse gevels van de woningblokken langs de tuinen en een hoogte van 1,50 meter langs de parkeerplaats, bij de fietsenstalling, kan worden voldaan aan de richtwaarden voor een gemengd gebied en het Activiteitenbesluit.

![afbeelding "i_NL.IMRO.0150.P355-VG01_0018.png"](i_NL.IMRO.0150.P355-VG01_0018.png)

*Afbeeldingen uit het de bijlage geluidsonderzoek*

###### 3\.4\.3\.3 Conclusie

Op basis van het uitgevoerde onderzoek is vastgesteld dat geluid geen belemmering vormt voor de voorgenomen ontwikkeling van het plangebied. Het geluidscherm is in de regels en op de verbeelding toegevoegd.

##### 3\.4\.4 Luchtkwaliteit

Op 15 november 2007 is titel 5\.2: luchtkwaliteitseisen van de gewijzigde Wet milieubeheer (de 'Wet luchtkwaliteit') in werking getreden (Stb. 2007, 414\). De regelgeving is uitgewerkt in de onderliggende Algemene Maatregelen van Bestuur (AMvB's) en ministeriÃ«le regelingen.

Op landelijk niveau kunnen fijn stof (PM10) en stikstofdioxide (NO2) knelpunten opleveren. De concentraties van de overige stoffen die op grond van de 'Wet luchtkwaliteit' getoetst dienen te worden voldoen aan de grenswaarden, zie Preliminary assessment of air quality, RIVM nr. 756021005 voor lood (Pb) en zwaveldioxide (SO2) en nr. 756021007 voor koolmonoxide (CO) en benzeen. Om deze reden zijn deze stoffen verder buiten beschouwing gelaten.

Voor de stoffen NO2 en PM10 zijn in de Wet luchtkwaliteit grenswaarden gesteld voor de jaargemiddeldeconcentratie van 40 Âµg/m3 . Voor PM2,5 geldt per 1 januair 2015 een norm voor de jaargemiddeldeconcentratie van 25 Âµg/m3. Daarnaast geldt een grenswaarde van de uurgemiddelde concentratie voor NO2 van 200 Âµg/m3 die maximaal 18 keer per jaar mag worden overschreden en een grenswaarde voor de 24\-uursgemiddelde concentratie voor PM10 (50 Âµg/m3) die maximaal 35 dagen per jaar mag worden overschreden.

De grenswaarde voor het uurgemiddelde van NO2 wordt in Nederland allÃ©Ã©n langs zeer drukke verkeerswegen meerdere malen overschreden. Het komt in Nederland niet voor dat deze grenswaarde vaker dan 18 keer per jaar wordt overschreden.

Bij invoering van de 'Wet luchtkwaliteit' is het begrip 'niet in betekenende mate' (NIBM) geÃ¯ntroduceerd. Wanneer een project niet in betekenende mate bijdraagt aan verslechtering van de luchtkwaliteit is toetsing aan de grenswaarden niet meer nodig. De voorgenomen ontwikkeling is dan inpasbaar op basis van artikel 5\.16 lid 1c van de Wet milieubeheer. Het begrip 'niet in betekenende mate' is gedefinieerd als 3 % van de jaargemiddelde grenswaarde voor PM10 en NO2. Dit komt neer op een maximale bijdrage van 1,2 Âµg/m3 voor beide stoffen. Dit betekent dat wanneer aangetoond kan worden dat de voorgenomen ontwikkeling niet meer dan 1,2 Âµg/m3 bijdraagt aan de jaargemiddelde concentratie van beide stoffen, het project niet getoetst hoeft te worden aan de grenswaarden en inpasbaar is vanuit het oogpunt van luchtkwaliteit.

*Luchtkwaliteit langs wegen*

Uit de monitoringstool van het NSL (Nationaal Samenwerkingsprogramma voor verbetering van de Luchtkwaliteit) blijkt dat de concentratie voor fijn stof (PM10\) en stikstofdioxide (NO2\) ter plaatse 18 tot 21 Âµg/m3 te bedragen. Hiermee wordt ruimschoots voldaan aan de grenswaarde van 40 Âµg/m3.

Voor de ontwikkeling van de 56 nieuw te projecteren woningen heeft een afweging plaatsgevonden of deze ontwikkeling al dan niet in betekenende mate ('NIBM') bijdraagt aan de luchtkwaliteit ter plaatse.

*Omvang NIBM:*

Bij besluitvorming over luchtkwaliteit is een plan reeds inpasbaar als de verslechtering van de luchtkwaliteit 'niet in betekenende mate' (NIBM) is. Van bepaalde projecten is vastgesteld dat deze 'niet in betekenende mate' bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden. Een project draagt 'niet in betekende mate' bij aan de luchtverontreiniging als de '3% grens' niet wordt overschreden. De 3% grens is gedefinieerd als 3% van de grenswaarde van 40 Âµg/m3 voor de jaargemiddelde concentratie van fijn stof (PM10\) of stikstofdioxide (NO2\) en bedraagt 1,2 Âµg/m3.

Uit de NIBM\-tool (www.infomil.nl) blijkt dat de grens voor 'niet in betekende mate' al kan liggen bij een toename van het verkeer met ca. 500 motorvoertuigen per etmaal (uitgaande van 10% zwaar verkeer).

Voor onderhavige ontwikkeling is de volgende verkeersgenererende werking bepaald: een aantal van 336 motorvoertuigen per etmaal op basis van 56 woningen met een ritproductie van 6 autoritten per woning per etmaal. Op grond van de analyse met de 'nibm\-tool' kan worden geconcludeerd dat de ontwikkeling niet in betekenende mate zal bijdragen.

De stof PM2,5 is niet opgenomen in deze NIBM\-tool. Hierdoor kan niet rechtstreeks worden aangegeven of en in hoeverre onderhavige ontwikkeling bezwaren ontmoet vanwege de stof PM2,5.

Omdat met de ontwikkeling aan de grenswaarde voor PM10 niet wordt overschreden kan op basis van elders in Deventer uitgevoerd onderzoek aannemelijk worden gemaakt dat in dat geval voor de stof PM2,5 de grenswaarde eveneens niet wordt overschreden.

*Conclusie*

Uit de monitoringstool van het NSL (Nationaal Samenwerkingsprogramma voor verbetering van de Luchtkwaliteit) blijkt dat de concentratie voor fijn stof (PM10\) en stikstofdioxide (NO2\) ter plaatse 18 tot 21 Âµg/m3 te bedragen. Hiermee wordt ruimschoots voldaan aan de grenswaarde van 40 Âµg/m3.

##### 3\.4\.5 Ecologie

Gebiedsbescherming

Het plangebied is geen onderdeel van beschermde natuurgebieden. Beschermde gebieden als het N2000 gebied Rijntakken\- IJsseluiterwaarden ligt op meer dan 10 kilometer afstand. Het plangebied ligt in de bebouwde kom van Deventer en de aard van de bebouwde kom veranderd niet. Het plan langs de Leonard Springerlaan heeft geen invloed op de doelstellingen voor beide genoemde beschermde gebieden.

Soortenbescherming

Ruimtelijke ontwikkelingen in het plangebied dienen te allen tijde getoetst te worden aan de Wet Flora\- en fauna. Het plangebied ligt op meer dan 930 meter afstand van de Ecologische Hoofdstructuur (Gooiermars), waardoor de geplande nieuwbouw geen effecten zal hebben op waarden van en het functioneren van de EHS. Op het perceel zelf staan geen beschermde planten en die worden daar ook niet verwacht. Dit geldt ook voor de fauna. De er achter liggende houtwallenÂ blijven gehandhaafd. Van belang is dat deze niet onderbroken of sterk teruggezet worden want voor vleermuizen zijn het vermoedelijk interessante foerageer\- en migratieobjecten. De nieuwbouw vindt plaats op grasland, waarbij geen (grote) bomen worden gekapt. Vanuit ecologie en natuurwetgeving zijn geen nadelige effecten te verwachten. Het is niet noodzakelijk een quickscan natuurtoets uit te voeren.

In de Woonvisie en de Visie Duurzaam Deventer (Koersdocument Milieubeleidsplan 2009\-2014\) zijn de ecologische ambities vastgelegd. Om hieraan uitvoering te geven is het van belang dat de volgende criteria in het Beeldkwaliteitsplan, of het equivalent daarvan, terechtkomen.

Bij bouw, renovatie en/of nieuwbouw:

* Per strekkende 3 meter gevel wordt een nestelgelegenheid voor de gierzwaluw ingebouwd. Deze nestelgelegenheid zit op minstens 3 meter vanaf de grond en zit bij voorkeur op het oosten of het noorden en de aanvliegroute van de gierzwaluw is vrij. Gebouwen waarvan (delen van) de gevel lager is dan 3 meter komen hier dus niet voor in aanmerking. Voor informatie hierover zie o.a. www.gierzwaluw.com;

* Ten behoeve van de huismus wordt standaard de vogelvide in plaats van vogelschroot toegepast. Voor informatie hierover zie o.a. www.vogelbescherming.nl/actieplanhuismus;

* In de groenvoorziening worden vooral inheemse, streekeigen, bomen, heesters en vaste planten toegepast waarbij de nadruk op het bevorderen van vogels en vlinders ligt.

Programmatische aanpak Stikstof

Sinds 1 juli 2015 is het Programma Aanpak Stikstof (PAS) in werking getreden. Het PAS geldt niet voor (bestemmings)plannen: het PAS heeft immers betrekking op vergunningverlening en is daardoor alleen van toepassing op projecten en activiteiten. Een (bestemmings)plan kan enkel worden vastgesteld indien ontwikkelingsruimte (met het oog op stikstofdepositie) aanwezig is of indien uit een Passende beoordeling blijkt dat de stikstoftoename geen significant negatief effect heeft op instandhoudingsdoelen voor beschermde waarden in betreffend(e) Natura 2000\-gebied(en). Het PAS biedt handvatten om aan te tonen of uitvoering van een vast te stellen (bestemmings)plan strijdig kan zijn met de Natuurbeschermingswet.

Rekenresultaten Aerius

De rekenresultaten laten zien dat de beoogde ontwikkeling (realisatie woningen) niet leidt tot toename van stikstofdepositie op Natura 2000\-gebied N2000 gebied Rijntakken\- IJsseluiterwaarden. Er zijn geen natuurgebieden aanwezig met rekenresultaten die hoger dan de drempelwaarde zijn.

De Natuurbeschermingswet staat uitvoering (en dus vaststelling) van het bestemmingsplan niet in de weg.

##### 3\.4\.6 Externe veiligheid

Externe Veiligheid (EV) gaat over het beheersen van risico's die mensen lopen door opslag, productie, gebruik en vervoer van gevaarlijke stoffen in hun omgeving. Wat betreft het aspect externe veiligheid is er binnen het grondgebied van Deventer sprake van drie typen risicobronnen die zijn gereguleerd door verschillende regelgeving. Gezien de ligging van het plangebied buiten invloedsgebieden van relevante objecten en/of risicovolle vervoersassen op basis van het Besluit externe veiligheid inrichtingen (Bevi), het Besluit externe veiligheid transportroutes (Btev)de circulaire risiconormering vervoer gevaarlijke stoffen en het Besluit externe veiligheid buisleidingen (Bevb), is externe veiligheid voor dit plan geen aandachtspunt.

##### 3\.4\.7 Duurzaamheid

In juni 2009 is de Visie Duurzaam Deventer bestuurlijk vastgesteld. De gemeentelijke ambitie is dat Deventer in 2030 energieneutraal is. Om deze ambitie te realiseren is voor de periode 2011\-2014 door de gemeenteraad de Uitvoeringsagenda Duurzaamheid âOp weg naar een duurzaam evenwichtâ vastgesteld. Deze agenda is in april 2016 door de raad geactualiseerd, waarbij aan de 8 geformuleerde ambities een 9e ambitie mbt mobiliteit is toegevoegd. De energietransitiekoers krijgt steeds meer vorm in publiek\-private samenwerkingsvormen tussen burgers, bedrijfsleven, (kennis)instellingen maatschappelijke organisaties en (mede)overheden. Het in 2015 gestarte proces rondom de Strategische Raadsagenda Duurzaamheid sluit hierop aan. In juli 2017 heeft de raad twee moties aangenomen:

* Deventer aardgasvrije gemeente ('kom van dat gas af'): Vooruitlopend op de afschaffing van de aansluitingsverplichting per 2018,in kaart te brengen welke locaties (zowel woon\- als werklocaties) met nieuwbouw in ontwikkeling komen. Daarbij aan te geven of het inbreidings\- of uitbreidingslocaties betreft. Per locatie aan te geven welke warmtevoorziening wordt beoogd. Indien gas; aan te geven of en welk alternatief mogelijk is;

* Stimuleren duurzame nieuwbouw: Verduurzaming particuliere woningbouw is een speerpunt binnen de duurzaamheidsagenda. Bij alle woningbouwlocaties actief in te zetten op de bouw van duurzame woningen

In 2018 moet de uitvoeringsagenda duurzame energie en de inzet op energietransitie worden geactualiseerd, waarbij o.a. de moties leidend zullen zijn. Ook in lopende beleidstrajecten als de nieuwe Woonvisie en de Omgevingsvisie krijgt duurzaamheid een prominente rol.

De sleutel om de ambities te verwezenlijken zit in samenwerken. Als burgers en bedrijven initiatieven nemen zullen we die graag faciliteren. Waar nodig neemt de gemeente ook zelf het initiatief of schept de juiste voorwaarden. Zo hebben we een 'Visie op de Ondergrond' ontwikkelt waarmee de potentie voor o.a. koude\-/ warmte opslag in beeld is gebracht. Deze informatie kan ontwikkelende partijen helpen bij een onderzoek naar de mogelijkheden voor warmte\-koude opslag in de bodem, als warmte\- en koelvoorziening. Ter inspiratie wordt de ontwikkeling van bij het plangebied ontwikkelde passiefhuizen (iets verderop langs de L. Springerlaan). Ook zal er bij de uitwerking aandacht moeten zijn voor klimaatadaptatie, het voorkomen van hittestress en bevorderen van een prettige en gezonde leefomgevingskwaliteit door bv toepassing van groenelementen.

##### 3\.4\.8 Milieu Effect Rapportage (MER)

Op 7 juli 2017 is het gewijzigde Besluit m.e.r. in werking getreden. Deze wijziging heeft o.a. betrekking op de nieuwe procedure voor de vormvrije m.e.r.\-beoordeling. Voor elke aanvraag en/of melding Activiteitenbesluit milieubeheer waarbij een vormvrije m.e.r.\-beoordeling aan de orde is moet:

* door de initiatiefnemer een aanmeldingsnotitie (m.e.r.) worden opgesteld;

* het bevoegd gezag binnen 6 weken een m.e.r.\-beoordelingsbesluit nemen.

* het m.e.r.\-beoordelingsbesluit moet bij de vergunningaanvraag worden gevoegd.

Dit betreft aanvragen omgevingsvergunning voor o.a. ruimtelijke ontwikkelingen indien deze activiteit in de D\-lijst van de bijlage van het Besluit m.e.r. staat genoemd (stedelijke ontwikkelingsproject). De belangrijkste aanleidingen hiervoor zijn de modernisering van de m.e.r wetgeving in 2010 en de uitspraak van het Europese Hof van 15 oktober 2009\. Uit deze uitspraak volgt dat de omvang van een project niet het enige criterium mag zijn om wel of geen me.r.\- (beoordeling) uit te voeren. Ook als een project onder de drempelwaarde uit lijst C en D van het Besluit m.e.r. ligt, kan een project belangrijke nadelige gevolgen hebben, als het bijvoorbeeld in of nabij een kwetsbaar natuurgebied ligt. Gemeenten moeten daarom ook bij kleine bouwprojecten beoordelen of een m.e.r.\-beoordeling nodig is. Achterliggende gedachte hierbij is dat ook kleine projecten het milieu relatief zwaar kunnen belasten en ook bij kleine projecten van geval tot geval moet worden beoordeeld of een MER nodig is. Een m.e.r.\-beoordeling is een toets van het bevoegd gezag om te beoordelen of bij een project belangrijke nadelige milieugevolgen kunnen optreden. Wanneer uit de toets blijkt dat er belangrijke nadelige milieugevolgen kunnen optreden moet er een m.e.r.\-beoordelings procedure worden doorlopen.

Beoordeling m.e.r\-plicht

In lijst C van het Besluit m.e.r. staan de activiteiten en besluiten genoemd die m.e.r.\-plichtig zijn. De ontwikkeling van een woonwijk staat niet in lijst C opgenoemd. De ontwikkeling is dan ook niet m.e.r.\-plichtig.

Beoordeling noodzakelijkheid m.e.r.\-beoordeling

Om te bepalen of een m.e.r.\-beoordeling noodzakelijk is dient bepaald te worden of de ontwikkeling de drempelwaarden uit lijst D van het Besluit m.e.r. overschrijdt, of de ontwikkeling in een kwetsbaar gebied ligt en of er belangrijke milieugevolgen zijn.

Drempelwaarden Lijst D

In de drempelwaarden lijst D is opgenomen (onder D11\.2\) dat bij de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen direct een m.e.r.\-beoordeling noodzakelijk is in gevallen waarin de activiteit betrekking heeft op een oppervlakte van 100 hectare of meer. Voorliggend bestemmingsplan is maakt de ontwikkeling mogelijk van woningen waarvan de woonfunctie in het moederplan reeds was bestemd en op een beperkte oppervlakte van ca. 1 hectare. Hiermee ligt de ontwikkeling ver beneden de drempelwaarde zoals genoemd onder het Besluit m.e.r..

Gevoelig gebied

In onderdeel A van de bijlage bij het Besluit m.e.r is bepaald wat verstaan wordt onder een gevoelig gebied. Als gevoelig gebied zijn gebieden aangewezen die beschermd worden op basis van de natuurwaarden, landschappelijke waarden, cultuurhistorische waarden en waterwingebieden. Het plangebied ligt buiten beschermde Natura 2000\-gebieden en buiten de Ecologische Hoofdstructuur. Het plangebied ligt volgens de provinciale omgevingsverordening niet binnen een drinkwatervoorziening, of een boringsvrije zone. Ook behoort het plangebied niet tot een gebied waarbinnen een Rijksmonument is gelegen.

Milieugevolgen

Het plan betreft een uitwerking van een al bestemde woonfunctie en wordt in die zin niet beschouwd als een stedelijk ontwikkelingsproject als bedoeld in het Besluit m.e.r.. In de vorige paragrafen van dit hoofdstuk zijn de verschillende milieueffecten beschouwd. Hieruit blijkt dat er door de ontwikkeling geen sprake zal zijn van belangrijke nadelige milieugevolgen en daarom is het niet noodzakelijk een m.e.r.\- beoordeling uit te voeren.

#### 3\.5 Leidingen en kabels

Er bevinden zich in en nabij het plangebied geen ondergrondse en bovengrondse leidingen, waarmee in het kader van dit bestemmingsplan rekening gehouden dient te worden. Reguliere kabels en leidingen, zoals telecomkabel en riolering, liggen over het algemeen onder openbaar toegankelijke bestemmingen. Deze kabels en leidingen brengen geen gevaar voor personen en goederen met zich mee en worden daarom niet specifiek bestemd of aangeduid.

#### 3\.6 Waterhuishouding

##### 3\.6\.1 Waterhuishouding

In de Ruimtelijke onderbouwing van een omgevingsvergunning dient volgens artikel 3\.1\.6, lid 1 onder b van het Besluit ruimtelijke ordening een beschrijving te worden opgenomen van de wijze waarop in het plan rekening is gehouden met de gevolgen voor de waterhuishouding. Doel daarvan is de uitgangspunten en wensen vanuit duurzame watersystemen en veiligheid te vertalen naar concrete gebiedsspecifieke ruimtelijke uitgangspunten en deze weer te geven. Als principe geldt dat afwenteling moet worden voorkomen en voor het watersysteem de drie\-staps\-strategie "vasthouden, bergen en afvoeren" moet worden gehanteerd.

##### 3\.6\.2 Watertoets

In het kader van de Wet ruimtelijke ordening (Wro) is het verplicht ruimtelijke plannen te 'toetsen op water', de zogenaamde Watertoets. De Watertoets is een waarborg voor water in ruimtelijke plannen en besluiten.

*Relevant beleid*Het beleid van het Waterschap Drents Overijsselse Delta staat beschreven in het Waterbeheerplan 2016\-2021, de beleidsnota Water Raakt!, Strategische Nota Rioleringsbeleid 2007, Visie Beheer en Onderhoud 2050, Beleid Beheer en Onderhoud Stedelijk water 2013\-2018 en het Beleidskader Recreatief Medegebruik. Daarnaast is de Keur een belangrijk regelstellend instrument waarmee in ruimtelijke plannen rekening moet worden gehouden. De genoemde beleidsdocumenten kunnen worden ingezien op het hoofdkantoor van het Waterschap Drents Overijsselse Delta. Ook zijn deze te raadplegen op de internetsite: www.wdodelta.nl. Op gemeentelijk niveau is het in overleg met het waterschap opgestelde gemeentelijk Waterplan en het (verbreed) gemeentelijk Rioleringsplan (GRP) van belang.

*Invloed op de waterhuishouding*Binnen het bestemmingsplan worden 56 wooneenheden gerealiseerd. Op dit moment is het terrein onbebouwd. In vergelijking met het voorgaande plan Spijkvoorderenk is er een toename van 6 woningen.

Het plan ligt in het stroomgebied van de zandwetering. Rond het plangebied liggen watergangen van het waterschap. Het peilgebied heeft een maximumpeil van \+5\.1mNAP. Opgemerkt wordt dat dit peil de instelhoogte van het kunstwerk is en zodoende voor het laagste deel van het peilvak de drooglegging garandeert. Lokaal kunnen dus (grote) verschillen optreden.

De hoogte van het maaiveld ligt gemiddeld op ongeveer \+6\.40mNAP De maximale grondwaterstand ligt op 70 cm onder het maaiveld. Er kunnen, door de aanwezigheid van slecht doorlatende lagen, schijngrondwaterstanden tot dicht onder het maaiveld voorkomen.

![afbeelding "i_NL.IMRO.0150.P355-VG01_0019.png"](i_NL.IMRO.0150.P355-VG01_0019.png)

Voor de aanleghoogte wordt een ontwateringsdiepte geadviseerd van minimaal 80 centimeter. Dit is de afstand tussen de gemiddelde hoogste grondwaterstand (GHG) en het maaiveld. Bij het bouwen zonder kruipruimte kan worden volstaan met een geringere ontwateringsdiepte. Om een goed inzicht te krijgen in het grondwatersysteem wordt geadviseerd om in overleg met het waterschap zo spoedig mogelijk te starten met een grondwateronderzoek. Dit kan in eerste instantie op basis van bestaande peilbuizen binnen of in de omgeving van het plangebied. Indien noodzakelijk kunnen nieuwe peilbuizen worden geplaatst.

Om wateroverlast en schade in woningen en bedrijven te voorkomen wordt geadviseerd om een drempelhoogte van 20 Ã  30 centimeter boven het straatpeil te hanteren. Ook voor lager, beneden het maaiveld, gelegen ruimtes (kelders, parkeergarages) moet aandacht worden besteed aan het voorkomen van wateroverlast door onder andere te voorkomen dat afstromend hemelwater vanaf het straatoppervlak naar binnen kan stromen. Bij de aanleg van kelderconstructies dient aandacht te worden geschonken aan de toepassing van waterdichte materialen en constructies.

Voor het dempen van watergangen / sloten (ook die niet in beheer zijn bij het waterschap) dient altijd een Watervergunning te worden aangevraagd bij het Waterschap Drents Overijsselse Delta.

Voor de lozing van afvalwater (al het water waarvan de initiatiefnemer zich moet ontdoen) op oppervlaktewater vanuit een woning of een (agrarisch) bedrijf gelden de volgende regels.

Voor lozingen van huishoudelijk afvalwater vanuit woningen geldt het Besluit lozing afvalwater huishoudens (Blah). Uitgangspunt is dat het huishoudelijk afvalwater op een gemeentelijk rioolstelsel wordt geloosd. Indien niet mogelijk is, moet een voorziening worden aangelegd die een gelijkwaardig milieubeschermingsniveau biedt.

Voor lozingen van afvalwater van een (agrarisch) bedrijf geldt het Activiteitenbesluit. Voor deze lozingen gelden de volgende stappen:

* voorkomen en hergebruik van afvalwater

* voorzieningen moeten voldoen aan best bestaande techniek (bbt)

* de restlozing kan worden getoetst aan de effecten op het ontvangend oppervlaktewater (emissie / immissietoets)

Voor lozingen vanuit niet\-inrichtingen geldt het Besluit lozen buiten inrichtingen (Blbi). De voorschriften, opgenomen in de algemene regels van bovengenoemde besluiten, voldoen aan het criterium van bestaande techniek (bbt).

Het generieke beleid ten aanzien van lozingen is opgenomen in het Handboek Water. Dit Handboek kan worden geraadpleegd via de site van:

Infomil:http://www.infomil.nl/onderwerpen/klimaat\-lucht/handboek\-water/menu/nieuws/handboek\-water/

Voor lozingen kan een melding of een vergunning noodzakelijk zijn. Naast bovenstaande kunnen op basis van de Keur ook kwantiteitseisen aan de lozing en de bijbehorende lozingswerken worden gesteld. Hiervoor is een vergunning of een melding op basis van de Waterwet noodzakelijk.

Het plan bevat een rioleringscomponent, want door het plan neemt het afvalwaterdebiet in het bestaande gemengde\- of vuilwaterstelsel toe. Door de uitvoering van het bestemmingsplan neemt de belasting van het bestaande rioleringsstelsel toe. Dit levert geen problemen op ten aanzien van de capaciteit van het rioleringsstelsel en de capaciteit van de rioolwaterzuiveringsinstallatie.

*Voorkeursbeleid hemel\- en afvalwater*Bij het afvoeren van overtollig hemelwater is het landelijk beleid dat het afstromende hemelwater ter plaatse in het milieu moet worden gebracht, dat wil zeggen lozen in de bodem (infiltratie) of in het oppervlaktewater. Het waterschap heeft de voorkeur om het hemelwater, daar waar mogelijk, te het infiltreren in de bodem. Oppervlakkige afvoer naar de infiltratievoorziening en infiltratie via wadi's geniet daarbij de voorkeur. Als oppervlakkige infiltratie niet mogelijk is, is ondergrondse infiltratie door middel van bijvoorbeeld een infiltratieriool (IT\-riool) of infiltratiekratten een optie. Als infiltratie niet mogelijk is, kan hemelwater via een bodempassage worden geloosd op oppervlaktewater. Schoon hemelwater (bijvoorbeeld vanaf dakoppervlakken) kan direct worden afgevoerd naar oppervlaktewater. De afvoer van overtollig hemelwater uit het plangebied mag, ongeacht de toegepaste methode, niet tot wateroverlast leiden op aangrenzende percelen. Speciale aandacht wordt besteed aan duurzaam bouwen en een duurzaam gebruik van de openbare ruimte om een goede kwaliteit van het afgekoppelde hemelwater te garanderen.

*Watertoetsproces*De initiatiefnemer heeft het Waterschap Drents Overijsselse Delta geÃ¯nformeerd over het plan door gebruik te maken van http://www.dewatertoets.nl. De beantwoording van de vragen heeft er toe geleid dat de normale procedure van de watertoets van toepassing is. De bestemming en de grootte van het plan hebben een geringe invloed op de waterhuishouding en de afvalwaterketen. De procedure in het kader van de watertoets is goed doorlopen.

##### 3\.6\.3 Overstromingsparagraaf

Het plangebied ligt achter het dijktraject 53\-1: Salland. Dit is een wettelijk vastgelegd gebied waarbinnen alleen nieuwe grootschalige ontwikkelingen mogelijk zijn indien in het plan voorwaarden worden opgenomen om de veiligheid ook op lange termijn voldoende te waarborgen. Door klimaatveranderingen moeten we meer rekening houden met de gevolgen van een overstroming. Inzet is het voorkomen van slachtoffers (rampenbeheersing) en van economische schade (gevolgenbeperking).

In deze overstromingsrisicoparagraaf wordt ingegaan op de risico's bij overstroming en de stand van zaken van maatregelen en voorzieningen die worden getroffen om deze risico's te voorkomen of te beperken.

Risico's bij een overstroming

Vanuit de Deltawet is sinds 2014 voor Deventer de Deltabeslissing Waterveiligheid van belang. Centraal in de Deltabeslissing Waterveiligheid staan de nieuwe normen voor waterveiligheid, gebaseerd op risicobenadering. Voor dijktraject 53\-1 betekent dit dat de norm per 1 januari 2017 is verzwaard naar 1/3000\. Door de verhoogde normering voldoet dijktraject 53\-1 niet meer aan de nieuwe norm en zal in de toekomst worden aangepakt om in uiterlijk 2050 te voldoen aan deze norm. In 2017 zijn de beheerders gestart met de beoordeling van de dijken en duinen. In 2023 moet er zo een landelijk beeld ontstaan van de versterkingsopgave tot 2050\. De opgaven worden opgenomen in het hoogwaterbeschermingsprogramma (HWBP).

### Hoofdstuk 4 Uitvoerbaarheid

In artikel art. 3\.1\.6 lid 1, aanhef en onder f van het Besluit ruimtelijke ordening is bepaald dat onderzocht moet worden of een bestemmingsplan of uitwerkingsplan uitvoerbaar is.

#### 4\.1 Economische uitvoerbaarheid

De Wet ruimtelijke ordening maakt met het bepaalde in afdeling 6\.4 het vaststellen van een exploitatieplan verplicht voor een aantal bouwactiviteiten, wanneer de bouw planologisch mogelijk wordt gemaakt in het bestemmingsplan. De zogenaamde âaangewezen bouwplannenâ waarbij een exploitatieplan verplicht is en welke zijn opgenomen in artikel 6\.2\.1 van het Besluit ruimtelijke ordening (Bro) zijn:

* a. de bouw van een of meer woningen;

* b. de bouw van een of meer andere hoofdgebouwen;

* c. de uitbreiding van een gebouw met ten minste 1000 mÂ² bruto\-vloeroppervlakte of met een of meer woningen;

* d. de verbouwing van een of meer aaneengesloten gebouwen die voor andere doeleinden in gebruik of ingericht waren, voor woondoeleinden, mits ten minste 10 woningen worden gerealiseerd;

* e. de verbouwing van een of meer aaneengesloten gebouwen die voor andere doeleinden in gebruik of ingericht waren, voor detailhandel, dienstverlening, kantoor of horecadoeleinden, mits de cumulatieve oppervlakte van de nieuwe functies ten minste 1500 mÂ² bruto\-vloeroppervlakte bedraagt;

* f. de bouw van kassen met een oppervlakte van ten minste 1000 mÂ² bruto\-vloeroppervlakte.

Bij het opstellen van het bestemmingsplan Spijkvoorderenk is ook een exploitatieplan opgesteld. Het exploitatieplan âSpijkvoorderenkâ verzekert de dekking van de kosten binnen het te ontwikkelen woongebied Spijkvoorderenk (Vijfde Hoek).

In het verleden bleek dat Ã©Ã©n van de ontwikkelaars (Mega) niet tot ontwikkeling overging. Ten aanzien van Mega is intussen het faillissement uitgesproken. De gemeente is met de curator in gesprek en heeft de gronden die bedoeld zijn voor sociale woningbouw kunnen kopen. Voor de overige gronden wordt overleg gevoerd over een posterieure exploitatieovereenkomst. Het is niet zeker of dit gaat lukken en of er een exploitant komt die deze gronden gaat ontwikkelen. De gemeente wil voorkomen dat de ontwikkeling van de betreffende gronden in De Vijfde Hoek wordt belemmerd. De gemeente houdt er rekening mee dat, zonder tijdige verwerving (conform de faseringsregel) door middel van onteigening, de voltooiing van de Vijfde Hoek niet mogelijk zal zijn. Er vallen gaten in de wijk en de wijk blijft onvoltooid. Daarom blijft de gemeente het voornemen tot onteigening houden, totdat er een posterieure overeenkomst over de betreffende gronden is. In het exploitatieplan is hiermee rekening gehouden.

Met de middelen die in het exploitatieplan worden opgenomen wordt de economische uitvoerbaarheid van het bestemmingsplan zeker gesteld.

#### 4\.2 Maatschappelijke uitvoerbaarheid

**Inspraak**: Voor dit bestemmingsplan wordt geen extra inspraakronde gehouden. Hier is voor gekozen omdat de bouw van de woningen past binnen het gemeentelijk beleid en de intensiteit van het gebied niet toeneemt. Het besluit en bijbehorende stukken wordt overeenkomstig het bepaalde in afdeling 3\.4 van de Algemene wet bestuursrecht voorbereid. Hierdoor is de mogelijkheid aanwezig om een zienswijze in te dienen tegen het ontwerp bestemmingsplan. Tijdens de zienswijze periode van 26 april tot 7 juni 2018 zijn er geen zienswijze binnengekomen op het plan.

**Vooroverleg**: Op grond van artikel 3\.1\.1 van het Besluit ruimtelijke ordening dient de gemeente bij de voorbereiding van een bestemmingsplan overleg te plegen met betrokken waterschappen en diensten van Rijk en provincie die betrokken zijn bij de zorg voor de ruimtelijke ordening of belast zijn met de behartiging van belangen die in het plan in het geding zijn.

Onderhavig bestemmingsplan betreft een woningbouwplan. Deze categorie is niet opgenomen in de provinciale 'uitzonderingslijst vooroverleg ruimtelijke plannen' (april 2015\) van Gedeputeerde Staten van Overijssel. Dit betreft een lijst waarbij voor aangewezen categorieÃ«n is bepaald dat het wettelijk voorgeschreven vooroverleg met de provincie achterwege kan blijven.

Het voorliggende plan voorziet in het realiseren van maximaal 56 woningen in het stedelijk gebied. Via een elektronische kennisgeving is op 27 februari 2018 de provinciale eenheid Ruimte en Bereikbaarheid verzocht te adviseren over het concept bestemmingsplan. Â De provincie geeft in een reactie op 11 maart 2018 aan geen opmerkingen te hebben. Hiermee is, voor zover het de provinciale diensten betreft, voldaan aan het ambtelijke vooroverleg als bedoeld in het Besluit ruimtelijke ordening.

Omtrent het vooroverleg met het rijk kan gemeld worden dat voor het onderhavige plan geen nationale belangen in het geding zijn. In dergelijke gevallen is vooroverleg met het rijk niet nodig.

Het Waterschap Drents Overijsselse Delta is via het doorlopen van de watertoets betrokken bij het concept bestemmingsplan. De normale procedure is gevolgd.