xml version\="1\.0" encoding\="UTF\-8"?

Herveld, Venus ongenummerd: Toelichting

direct naar inhoud van Toelichting

Herveld, Venus ongenummerd

==========================

Toelichting

-----------

| Plan: | Herveld, Venus ongenummerd |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1734\.0242HERvenusong\-VSG1 |

* Toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Vigerend bestemmingsplan

+ 1\.4 Leeswijzer

* Hoofdstuk 2 Beleidskader

+ 2\.1 Rijksbeleid

+ 2\.2 Provinciaal\- en regionaal beleid

+ 2\.3 Gemeentelijk beleid

* Hoofdstuk 3 Milieu\- en omgevingsaspecten

+ 3\.1 Vormvrije m.e.r.\-beoordeling

+ 3\.2 Geluid

+ 3\.3 Luchtkwaliteit

+ 3\.4 Bedrijven en milieuzonering

+ 3\.5 Geurhinder

+ 3\.6 Bodem en grondwater

+ 3\.7 Externe veiligheid

+ 3\.8 Kabels en leidingen

+ 3\.9 Waterparagraaf

+ 3\.10 Flora en Fauna

+ 3\.11 Archeologische waarden

* Hoofdstuk 4 Planbeschrijving

+ 4\.1 Huidige situatie

+ 4\.2 Voorgenomen ontwikkeling

+ 4\.3 Verkeer en parkeren

* Hoofdstuk 5 Juridische planopzet

+ 5\.1 Algemene opzet

+ 5\.2 Toelichting op de verbeelding en regels

* Hoofdstuk 6 FinanciÃ«le toelichting

* Hoofdstuk 7 Overleg en inspraak

+ 7\.1 Inleiding

+ 7\.2 Overleg

+ 7\.3 Vaststellingsprocedure

+ 7\.4 Beroep

### Hoofdstuk 1 Inleiding

#### 1\.1 Aanleiding

Voorliggend bestemmingsplan 'Herveld, Venus ongenummerd' heeft betrekking op het planologisch\-juridisch mogelijk maken vier aaneengebouwde woningen aan Venus ongenummerd (hierna: ong.) te Herveld. Woonstichting Valburg, hierna initiatiefnemer, heeft de wens om het bestaande bebouwingslint langs deze weg af te ronden. De vier woningen passen niet in het bestaande bouwvlak.

De locatie beschikt al over een bestemming 'Wonen' en een klein gedeelte over de bestemming 'Maatschappelijk'. Daar waar het bouwvlak vergroot dient te worden is al sprake van een bestemming 'Wonen'. Er is daardoor geen sprake van een functiewijziging en dus sprake van inbreiding. Er wordt intensiever van de bestaande ruimte gebruik gemaakt, met als doel de bestaande ruimte te revitaliseren. Binnen de bestemming 'Wonen' in het vigerende bestemmingsplan 'Herveld\-Andelst' wordt het niet toegestaan binnen deze bestemming om het bouwvlak te vergroten. Om de ontwikkeling juridisch\-planologisch mogelijk te maken is voorliggend bestemmingsplan (ex artikel 3\.1 Wet ruimtelijke ordening) opgesteld.

#### 1\.2 Ligging plangebied

Het plangebied is gelegen in het centrum van Herveld. In de directe omgeving van het plangebied is ten zuiden de burgerwoning Venus 8 gesitueerd. Daarnaast wordt Venus ong. omsloten door appartementen welke deel uitmaken van een zorgcentrum. Ten westen van Herveld begint direct de kern Andelst. Beide kernen worden ingesloten door knooppunt Valburg aan de noordelijke en oostelijke zijde en ten zuiden door de Waal. Venus ong. staat kadastraal bekend als gemeente Valburg, sectie G, perceelnummer 1958\.

Op afbeelding 1 is de globale ligging van het plangebied in groter verband weergegeven. Daaronder is een gedetailleerde luchtfoto afgebeeld waarop de ligging van het plangebied in de nabije omgeving te zien is. De exacte begrenzing van het plangebied is ingetekend op de verbeelding van dit bestemmingsplan.

| afbeelding "i_NL.IMRO.1734.0242HERvenusong-VSG1_0001.png"   Â |

| --- |

| afbeelding "i_NL.IMRO.1734.0242HERvenusong-VSG1_0002.png"   Â |

| *Afbeelding 1: Luchtfoto bestaande situatie plangebied (plangebied in rood kader, boven: globale ligging in groter verband, onder: gedetailleerde ligging in nabije omgeving) (Bron: Bing Maps)*   Â |

#### 1\.3 Vigerend bestemmingsplan

In het plangebied vigeert het bestemmingsplan 'Herveld\-Andelst', dat sinds 23 september 2011 onherroepelijk is.

Het plangebied heeft de bestemmingen 'Maatschappelijk', 'Wonen' en 'Tuin'. Daarnaast heeft het gehele plangebied de dubbelbestemming 'Waarde \- Archeologie'. Ter plaatse van de bestemming 'Wonen' geldt tevens de bouwaanduiding 'RY1' (rijenwoning, Ã©Ã©n bouwlaag) en ter plaatse van de bestemming 'Maatschappelijk' een aanduiding 'specifieke vorm van maatschappelijk \- zorgcentrum'. Een uitsnede van het vigerende bestemmingsplan is opgenomen in afbeelding 2\.

| afbeelding "i_NL.IMRO.1734.0242HERvenusong-VSG1_0003.png"   Â |

| --- |

| *Afbeelding 2: Uitsnede vigerend bestemmingsplan 'Herveld\-Andelst' (Bron: www.ruimtelijkeplannen.nl)*   Â |

Het perceel waar de woningen op gerealiseerd worden is weliswaar voorzien van de bestemming 'Wonen', er is echter geen bouwvlak aanwezig op het gedeelte van het perceel waar de nieuwe woning voorzien is. De bestemming 'Wonen' beslaat bovendien slechts een klein gedeelte van het plangebied; het grootste gedeelte is bestemd als 'Tuin'. Daarnaast wordt een deel van de bestemming 'Maatschappelijk' omgezet naar 'Wonen'. Zodoende is de voorgestane ontwikkeling op basis van het vigerende bestemmingsplan zowel ruimtelijk als functioneel niet mogelijk.

#### 1\.4 Leeswijzer

Allereerst wordt in hoofdstuk 2 ingegaan op het beleid dat van toepassing is op de onderhavige ontwikkeling. Daarna worden in hoofdstuk 3 de milieu\- en omgevingsaspecten beschreven die van toepassing zijn. Het daarop volgende hoofdstuk bevat de planbeschrijving (huidige en toekomstige situatie alsmede verkeer en parkeren). Hoofdstuk 5 bevat de juridische vertaling van de gewenste ontwikkeling. Daaropvolgend wordt de financiÃ«le en economische haalbaarheid van het plan aangeduid. Afgesloten wordt met het hoofdstuk over de te volgen procedure (hoofdstuk 7\).

### Hoofdstuk 2 Beleidskader

#### 2\.1 Rijksbeleid

**Structuurvisie Infrastructuur en Ruimte (SVIR)**In de Structuurvisie Infrastructuur en Ruimte1 staan de plannen van de Rijksoverheid voor ruimte en mobiliteit. Het Rijk streeft naar een concurrerend, bereikbaar, leefbaar en veilig Nederland. Om dit te kunnen bewerkstelligen laat het Rijk de ruimtelijke ordening meer over aan de decentrale overheden (provincie en gemeenten) en komt de gebruiker centraal te staan. Het Rijk kiest voor een selectievere inzet van rijksbeleid op slechts 13 nationale belangen. Voor die belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid. Tevens werkt het Rijk aan een eenvoudigere regelgeving. Hierdoor neemt de bestuurlijke drukte af en ontstaat er ruimte voor regionaal maatwerk.

Het Rijk blijft verantwoordelijk voor het systeem van ruimtelijke ordening. Daarnaast kan een rijksverantwoordelijkheid aan de orde zijn indien:

* een onderwerp nationale baten en/of lasten heeft en de doorzettingsmacht van provincies en gemeenten overstijgt. Bijvoorbeeld ruimte voor militaire activiteiten en opgaven in de stedelijke regio's rondom de mainports, brainports, greenports en valleys;

* over een onderwerp internationale verplichtingen of afspraken zijn aangegaan. Bijvoorbeeld voor biodiversiteit, duurzame energie, watersysteemherstel of werelderfgoed;

* een onderwerp provincie\- of landsgrensoverschrijdend is en ofwel een hoog afwentelrisico kent ofwel in beheer bij het Rijk is. Bijvoorbeeld de hoofdnetten van weg, spoor, water en energie, maar ook de bescherming van gezondheid van inwoners.

Het Rijk kiest drie doelen om Nederland concurrerend, bereikbaar, leefbaar en veilig te houden voor de middellange termijn (2028\):

* het vergroten van de concurrentiekracht van Nederland door het versterken van de ruimtelijk\-economische structuur van Nederland;

* het verbeteren en ruimtelijk zeker stellen van de bereikbaarheid waarbij de gebruiker voorop staat;

* het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Uit bovenstaande drie doelen zijn de dertien nationale belangen naar voren gekomen. Voor de regio Oost\-Nederland (bestaande uit de provincies Overijssel en Gelderland) zijn de volgende opgaven van nationaal belang:

* verbeteren van de internationale achterlandverbindingen;

* versterking van de primaire waterkeringen;

* deelprogramma's Veiligheid, Zoet water en Nieuwbouw en Herstructurering van het Deltaprogramma;

* EHS, inclusief de Natura 2000\-gebieden;

* hoofdenergienetwerk (380 kV) over de grens.

***Conclusie***

De voorliggende ontwikkeling speelt zich af op lokaal niveau en heeft geen relatie met het ruimtelijke ordeningsbeleid op nationaal niveau. Geconstateerd kan worden dat het initiatief niet conflicteert met het nationaal ruimtelijk ordeningsbeleid.

**Besluit algemene regels ruimtelijke ordening (Barro) (2011\)**Het Besluit algemene regels ruimtelijke ordening (Barro) geeft richtlijnen voor de inhoud van bestemmingsplannen voor zover het gaat om ruimtelijke ontwikkelingen van nationaal belang. Deze vorm van normstelling sluit aan op de vroegere pkb's met concrete beleidsbeslissingen en beslissingen van wezenlijk belang die ook van betekenis waren voor de lagere overheden. Het besluit (eerste tranche) is vastgesteld op 22 augustus 2011 en is op 30 december 2011 in werking getreden. Op 1 oktober 2012 zijn enkele wijzigingen in werking getreden.

In de SVIR is vastgesteld dat voor een beperkt aantal onderwerpen de bevoegdheid om algemene regels te stellen zou moeten worden ingezet door de Rijksoverheid. Het gaat onder meer om de volgende nationale belangen: Rijksvaarwegen, Project Mainportontwikkeling Rotterdam, Kustfundament, Grote Rivieren, Waddenzee en waddengebied, Defensie, Ecologische Hoofdstructuur, Erfgoederen van uitzonderlijke universele waarde, Hoofdwegen en hoofdspoorwegen, elektriciteitsvoorziening, Buisleidingen van nationaal belang voor vervoer van gevaarlijke stoffen, Primaire waterkeringen buiten het kustfundament en IJsselmeergebied. In het SVIR wordt bepaald welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Het Barro bevestigt in juridische zin die kaderstellende uitspraken.

De normering uit het Barro werkt zoveel mogelijk direct door op het niveau van de lokale besluitvorming. Bij besluitvorming over bestemmingsplannen moeten de regels worden gerespecteerd. Het merendeel van de regels legt beperkingen op, daarin is een gradatie te onderkennen. Deze zijn geformuleerd als een 'ja\-mits', een 'ja, voor zover', een 'nee\-tenzij', een 'nee\-als' of een stringente 'nee' bepaling.

***Conclusie***

De voorgenomen ontwikkeling speelt zich af op lokaal niveau en heeft geen relatie met het ruimtelijke ordeningsbeleid op nationaal niveau. Geconstateerd kan worden dat het initiatief niet conflicteert met het nationaal ruimtelijk ordeningsbeleid. Het Barro heeft dan ook geen doorwerking naar dit bestemmingsplan.

**Ladder voor duurzame verstedelijking**Per 1 oktober 2012 is in artikel 3\.1\.6 Bro een lid 2 ingevoegd waarin een motiveringsplicht is opgenomen voor nieuwe stedelijke ontwikkelingen in bestemmingsplannen. In de toelichting van het bestemmingsplan moet, voor zover nieuwe stedelijke ontwikkelingen plaatsvinden, een verantwoording aan de hand van een drietal opeenvolgende treden (de 'ladder voor duurzame verstedelijking'). De eerste trede in deze ladder is een beschrijving dat de voorgenomen stedelijke ontwikkeling voorziet in een actuele regionale behoefte. Hierbij kan het gaan om zowel kwantitatieve als kwalitatieve aspecten. De beide vervolgstappen uit de genoemde ladder hebben betrekking op vraag of de ontwikkeling in bestaand stedelijk gebied ingepast kan worden en als dat niet mogelijk is op andere locaties, die vooral goed ontsloten moeten zijn.

***Conclusie***

Dit bestemmingsplan voorziet in het verruimen van het bouwvlak om vier woningen te realiseren. Het aantal woningen wordt reeds toegestaan in het bestemmingsplan, maar kunnen feitelijk en gezien de gewenste breedte van de woningen, niet gerealiseerd worden. Dit omdat het bouwvlak maar ruimte biedt voor drie woningen van een dergelijke breedte. Hiermee wordt niet voorzien in een stedelijke ontwikkeling als bedoeld in artikel 3\.1\.6, tweede lid, van het Bro (zie onder meer ABRvS 14 januari 2014, ECLI:NL:RVS:2014:156\). Gezien het voorgaande is de ladder voor duurzame verstedelijking niet van toepassing op voorliggend bestemmingsplan.

#### 2\.2 Provinciaal\- en regionaal beleid

**Omgevingsvisie Gelderland**Provinciale Staten hebben de Omgevingsvisie Gelderland op 9 juli 2014 vastgesteld. Nadien zijn nog twee actualisatieplannen vastgesteld, waarvan de meest recente op 11 november 2015\. De provincie kiest er in de Omgevingsvisie voor om vanuit twee hoofddoelen bij te dragen aan gemeenschappelijke maatschappelijke opgaven. Deze zijn:

* een duurzame economische structuur(versterking);

* het borgen van de kwaliteit en veiligheid van onze leefomgeving.

Deze twee hoofddoelen benadrukken de rol en kerntaken van de provincie als middenbestuur. Zij beÃ¯nvloeden elkaar. Economische structuurversterking vraagt om een aantrekkelijk vestigingsklimaat. Dat is een goede bereikbaarheid en voldoende vestigingsmogelijkheden. Het betekent ook een aantrekkelijke woon\- en leefomgeving met de unieke kwaliteiten van natuur, water en landschap in Gelderland.

De provinciale hoofddoelen zijn uitgewerkt en vertaald in provinciale ambities, die moeten resulteren in een divers, dynamisch en mooi Gelderland.

Het plangebied is gelegen in de Stadsregio Arnhem Nijmegen. De Stadsregio Arnhem Nijmegen wordt gekenmerkt door:

* het grootste stedelijke netwerk van Oost\-Nederland;

* hoge kwaliteit van het voorzieningenniveau;

* kennisinstellingen: universiteit en hogescholen;

* de strategische ligging halverwege de Randstad en het Ruhrgebied;

* economische kracht: brede basis en topsectoren;

* goede bereikbaarheid over weg, water en spoor;

* de combinatie van stedelijke kwaliteiten en een mooie natuurlijke omgeving.

In deze regio streven de provincie en haar partners naar de volgende vier speerpunten:

* Innovatie en economische structuurverbetering;

* Bereikbaar en verbonden;

* Sociaal economische vitaliteit en verstedelijking;

* Benutten gebiedskwaliteiten.

***Conclusie***

De Omgevingsvisie is concreet uitgewerkt in de hierna beschreven Omgevingsverordening Gelderland. Deze bevat concrete regels, waaraan de voorliggende initiatieven worden getoetst. De Omgevingsvisie zelf bevat geen aanduidingen, die voor het voorliggende bestemmingsplan van belang zijn.

**Omgevingsverordening Gelderland**

Provinciale Staten hebben de Omgevingsverordening Gelderland vastgesteld op 24 september 2014\. De meest recente actualisatie van de verordening dateert van 11 november 2015\.

De regels in de verordening kunnen betrekking hebben op het hele provinciale grondgebied, delen of gebiedsgerichte thema's. Gemeenten moeten binnen een bepaalde termijn hun bestemmingsplan afstemmen op de in de verordening opgenomen regels. De regels in de verordening zijn gebaseerd op de provinciale omgevingsvisie en hebben de status van algemeen verbindende voorschriften.

***Conclusie***

Nieuwe woonlocaties zijn uitsluitend toegestaan wanneer dit past in het vigerende door Gedeputeerde Staten vastgestelde Kwalitatief Woonprogramma successievelijk de door Gedeputeerde Staten vastgestelde kwantitatieve opgave wonen voor de betreffende regio (artikel 2\.2\.1\.1\). De gemeente Overbetuwe heeft haar woningbouwprogramma, zowel kwalitatief als kwantitatief, vastgelegd in de Woonvisie 2015\-2020\. De voorgenomen ontwikkeling betreft het toevoegen van Ã©Ã©n woning binnen de bebouwde kom op een inbreidingslocatie. Deze ontwikkeling past binnen het woningbouwprogramma zoals vastgelegd is in de Woonvisie.

Voor het overige gelden er binnen het plangebied geen aanduidingen, die voor de voorgenomen ontwikkeling van belang zijn. Dit bestemmingsplan is derhalve in overeenstemming met de Omgevingsverordening.

**Regionaal Plan 2005\-2020, Stadsregio Arnhem\-Nijmegen**

Het 'Regionaal Plan 2005\-2020' is in 2006 door de Stadsregio Arnhem\-Nijmegen vastgesteld met als doel bewoners, bedrijven en bezoekers aan de regio te binden door het verbeteren van condities voor 'het goede leven': het bieden van mogelijkheden voor prettig wonen en succesvol werken in een mooi, aantrekkelijk landschap en waar men zich snel en comfortabel kan verplaatsen. Het Regionaal Plan zet hiervoor de hoofdlijnen uit en biedt andere partijen aanknopingspunten om de komende jaren hieraan samen te werken.

Het Regionaal Plan signaleert een grote vraag naar landelijke woonmilieus. Deze behoefte kan grotendeels worden opgevangen door inbreiding en uitbreiding van de dorpen. Ruimtelijke ontwikkelingen vormen wel een bedreiging voor de ruimtelijke verscheidenheid en identiteit van de dorpen. Bij uitbreidingsplannen worden karakteristieke, streekeigen dorpsstructuren maar zelden als drager of inspiratiebron gebruikt. De ruimtelijke verscheidenheid en identiteit van de regio dreigt hiermee verloren te gaan. Daarom dient met uiterste zorgvuldigheid om te worden gegaan met nieuwbouw in en uitbreiding van kernen.

***Conclusie***

EÃ©n van de kernpunten van beleid is het behouden van de karakteristiek van de dorpskernen. De voorgenomen ontwikkeling betreft de verruiming van het bouwvlak. De vier woningen zijn reeds toegestaan, alleen is het bouwvlak te klein om deze woningen te realiseren. Het betreft dus een inbreidingslocatie in het centrum van Herveld. De woningen passen binnen de stedenbouwkundige structuur van de bestaande bebouwing aan Venus. De karakteristiek van het gebied blijft bewaard. Geconstateerd kan worden dat de ontwikkeling niet conflicteert met het regionaal ruimtelijk ordeningsbeleid.

#### 2\.3 Gemeentelijk beleid

**Toekomstvisie 2020\+ Overbetuwe verbindt..**

Op 8 september 2009 heeft de gemeenteraad van de Overbetuwe de 'Toekomstvisie 2020, Overbetuwe verbindt..' vastgesteld. De Toekomstvisie\+ van Overbetuwe is het kader voor de ontwikkeling van de gemeente Overbetuwe tot 2020\. De visie geeft een richting voor de ruimtelijke, maatschappelijke en economische ontwikkeling. De geschetste identiteit kan bijdragen aan het behouden en aantrekken van inwoners en bedrijven. De visie kan mensen inspireren en motiveren die werken aan stedenbouw, sport, ondernemerschap, onderwijs, openbare ruimte, welzijnswerk en dergelijke.. De visie is tenslotte ook een duidelijke positionering naar andere gemeenten en partners; het geeft Overbetuwe een eigen gezicht in de regio. De Toekomstvisie\+ omvat het gehele gemeentelijke beleidsterrein. Voor wat betreft de ruimtelijke onderdelen is de Toekomstvisie\+ te zien als structuurvisie in de zin van artikel 2\.1 van de Wro voor het grondgebied van de gemeente Overbetuwe. In de toekomstvisie zijn de aspecten leefomgeving, vergrijzing, economische gesteldheid (werk en werkgelegenheid) en duurzaamheid opgenomen om een gewenste identiteit uiteen te zetten. De opgave die is vastgelegd in de toekomstvisie is gebaseerd op een lagenbenadering. Aan de hand van deze methodiek is aandacht voor de volgende doelstellingen:

* Eigenheid en kenmerken landschap behouden en versterken;

* Parels en panorama's behouden en versterken;

* Zorgvuldige inpassing bij eventueel noodzakelijke dijkverleggingen;

* Linge als drager van structuur;

* Zichtbaar maken en versterken van cultuurhistorische elementen;

* Verbeteren doorstroming verkeer;

* Optimaliseren van het Rondje Overbetuwe;

* Verbeteren en optimaliseren openbaar vervoernetwerk en verbeteren kwaliteit waternetwerken;

* Uitbreiden recreatieve netwerken en snelfietsroute realiseren;

* Groei passend bij het oostelijk en westelijk deel van de gemeente;

* Kwaliteit van de kernen is uitgangspunt bij eventuele groei;

* Waarborgen kwaliteit bedrijventerreinen;

* Diversiteit in werkgelegenheid;

* Voorzieningen bezien in clusters;

* Duurzaamheid;

* Verankeren kwaliteit samenleving;

* Borgen van een sociaal netwerk en impuls leren en ontwikkelen;

* Versterken ontmoeten en cultuur als bindende elementen.

***Conclusie***Venus ong. is in een bebouwingscontour gelegen. Voor de bebouwinscontouren geldt dat zoveel mogelijk aangesloten dient te worden op de gewenste identiteit van Overbetuwe en daarmee ook de kern Herveld. Vooral herstructurering van de bestaande bebouwing en inbreiding binnen de kleinere kernen zijn van belang. Het 'dorpse' moet dorps blijven. Met het initiatief aan Venus ong. wordt een inbreiding/intensivering mogelijk gemaakt. Gelet op het voorgaande past het bestemmingsplan in de Structuurvisie\+.

**Woonvisie 2010\-2015 'Wonen is meer dan alleen Stenen'**

In de woonvisie verwoordt de gemeente Overbetuwe haar doelen en ambities op het gebied van wonen. Als basis voor de woonvisie is een woningmarktverkenning opgesteld. Deze verkenning geeft zicht op huidige en toekomstige kansen en knelpunten en is het startpunt voor de uitwerking van de woonvisie. De woonvisie bevat geen detaillistisch uitvoeringsprogramma, maar de koers waarbinnen de komende jaren plannen voor kernen en locaties kunnen worden uitgewerkt. De ontwikkelingen die de komende jaren afkomen op de gemeente (vergrijzing, gezinsverdunning) vragen om meer variatie in het woonaanbod. Over het algemeen zijn inwoners tevreden over hun woonsituatie. Niet voor iedereen is het echter even makkelijk om een woning naar wens te vinden. De gemeente wil over voldoende woningen met de juiste kwaliteit beschikken om huishoudens de gewenste stappen in hun wooncarriÃ¨re te laten maken. Dat wil zeggen voor iedere stap in de levensloop een geschikt woonalternatief.

Accentpunten zijn:

* Betaalbaarheid en bereikbaarheid van woningen â streven naar het vergroten van het aanbod betaalbare woningen (huur Ã©n koop);

* Keuzevrijheid en doorstroming \- inspelen op de wensen van mensen die een volgende stap in de wooncarriÃ¨re willen zetten middels stimuleren doorstroming;

* Meer kansen voor mensen met een zorgvraag;

* Inzetten op bijzondere doelgroepen.

De gemeente legt het accent op het bestaande bebouwde gebied: kwaliteitsverbetering van de bestaande woningvoorraad en mogelijkheden voor inbreiding en intensivering, bijvoorbeeld door functieverandering. Naast verbetering van de bestaande voorraad blijft nieuwbouw nodig om in te spelen op de ambities. Doel van de nieuwbouw is, naast het in de pas lopen met de groei van het aantal huishoudens, meer variatie in het woonaanbod te realiseren.

***Conclusie***

Het gemeentelijk beleid als vastgelegd in de Woonvisie, is gericht op kwaliteitsverbetering van de bestaande woningvoorraad en op mogelijkheden voor inbreiding en intensivering. Onderhavig initiatief past binnen deze uitgangspunten aangezien sprake is van inbreiding. Door woningen te maken met een iets bredere frontbreedte wordt voorzien in een groter wooncomfort op de begane grond en spreekt daarmee een grotere doelgroep aan. De ontwikkeling is in overeenstemming met de gemeentelijke Woonvisie.

### Hoofdstuk 3 Milieu\- en omgevingsaspecten

#### 3\.1 Vormvrije m.e.r.\-beoordeling

Per 1 april 2011 is het Besluit m.e.r. gewijzigd. De belangrijkste aanleidingen hiervoor zijn de modernisering van de m.e.r. wetgeving in 2010 en de uitspraak van het Europese Hof van 15 oktober 2009\. Uit deze uitspraak volgt dat de omvang van een project niet het enige criterium mag zijn om wel of geen m.e.r.(\-beoordeling) uit te voeren. Ook als een project onder de drempelwaarde uit lijst D zit, kan een project belangrijke nadelige gevolgen hebben, als het bijvoorbeeld in of nabij een gevoelig natuurgebied ligt. Gemeenten en provincies moeten daarom vanaf 1 april 2011 ook bij kleine bouwprojecten zoals het onderhavige beoordelen of een m.e.r.\-beoordeling nodig is.

Om te bepalen of een m.e.r.\-beoordeling noodzakelijk is, dient bepaald te worden (1\) of de ontwikkeling de drempelwaarden uit lijst D van het Besluit m.e.r. overschrijdt, (2\) of de ontwikkeling in een gevoelig gebied ligt en (3\) of er belangrijke milieugevolgen zijn.

* 1\. In het plangebied worden geen extra woningen gerealiseerd. Er is daarmee geen sprake van een overschrijding van de drempelwaarden uit lijst D van het Besluit m.e.r..

* 2\. In onderdeel A van de bijlage bij het Besluit m.e.r is bepaald wat wordt verstaan onder een gevoelig gebied. Als gevoelig gebied zijn gebieden aangewezen die beschermd worden op basis van de natuurwaarden, landschappelijke waarden, cultuurhistorische waarden en waterwingebieden. Uit paragraaf 3\.10 (Flora en Fauna) van de toelichting volgt dat het plangebied niet ligt in een gebied dat beschermd wordt op basis van de natuurwaarden. Daarnaast is er geen sprake van externe werking op de Ecologische Hoofdstructuur, een Vogel\- of Habitatrichtlijngebied of overig beschermd natuurgebied. Het plangebied behoort niet tot een waterwinlocatie, waterwingebied of grondwaterbeschermingsgebied. Ook behoort het plangebied niet tot een gebied waarbinnen een Rijksmonument ligt of tot een BelvÃ©dÃ¨regebied. Daarnaast is er geen sprake van een landschappelijk waardevol gebied. Het plangebied ligt dan ook niet in een gevoelig gebied.

* 3\. In de overige paragrafen van dit hoofdstuk zijn de verschillende relevante milieueffecten beschouwd. Hieruit blijkt dat er door onderhavig bestemmingsplan geen sprake zal zijn van nadelige milieugevolgen. Voor de onderbouwing per onderdeel wordt verwezen naar de afzonderlijke paragrafen.

***Conclusie***

Zoals in bovenstaande opsomming blijkt, is het niet noodzakelijk om een m.e.r.(\-beoordeling) uit te voeren.

#### 3\.2 Geluid

In de Wet geluidhinder (Wgh) is vastgesteld dat, indien in het plangebied geluidgevoelige functies (zoals woningen) zijn voorzien binnen de invloedssfeer van (rail\- en weg)verkeerslawaai, akoestisch onderzoek uitgevoerd dient te worden. Voor het plangebied is uitsluitend het wegverkeerslawaai relevant. Alle wegen hebben geluidzones, met uitzondering van:

* wegen die in een als 'woonerf' aangeduid gebied liggen;

* wegen waarvoor een maximumsnelheid van 30 km/uur geldt.

Op grond van de Wgh geldt een voorkeursgrenswaarde voor de geluidbelasting op de gevels vanwege het wegverkeer van 48 dB (artikel 82 lid 1\). Indien de geluidbelasting hoger is, dient een nadere afweging plaats te vinden en kan een ontheffing voor een hogere geluidbelasting worden verleend (artikel 82 lid 2\). De maximale ontheffingswaarde voor nieuwbouw binnen de bebouwde kom bedraagt 53 dB.

***Beoordeling***Voorliggend bestemmingsplan voorziet in de verruiming van het bouwvlak en voorziet niet in een nieuw geluidgevoelig object. Het plangebied ligt niet binnen de geluidzone van wegen. Op alle wegen in de omgeving van het plangebied geldt een maximumsnelheid van 30 km/uur. Het betreft uitsluitend lokale wegen met een geringe verkeersintensiteit.

***Conclusie***Gezien de ligging van het plangebied buiten geluidzones van wegen en uitsluitend in de nabijheid van verkeersluwe, lokale wegen, zijn er vanuit akoestisch oogpunt geen belemmeringen voor de voorgenomen ontwikkeling aanwezig.

#### 3\.3 Luchtkwaliteit

Sinds 15 november 2007 staan de hoofdlijnen voor regelgeving rondom luchtkwaliteitseisen beschreven in de Wet milieubeheer (hoofdstuk 5 Wm). Hiermee is het Besluit luchtkwaliteit 2005 vervallen. Bij de start van nieuwe bouwprojecten moet onderzocht worden of het effect van een nieuw initiatief relevant is voor de luchtkwaliteit. Er is geen relevantie als aannemelijk kan worden gemaakt, dat de luchtkwaliteit "niet in betekenende mate" aangetast wordt. Daartoe is een algemene maatregel van bestuur 'Niet in betekenende mate' (Besluit NIBM) en een ministeriÃ«le regeling NIBM (Regeling NIBM) vastgesteld waarin de uitvoeringsregels vastgelegd zijn die betrekking hebben op het begrip NIBM.

In de Regeling NIBM is een lijst met categorieÃ«n van gevallen (inrichtingen, kantoren woningbouwlocaties) opgenomen die niet in betekende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Ook als het bevoegd gezag op een andere wijze, bijvoorbeeld door berekeningen, aannemelijk kan maken dat het geplande project NIBM bijdraagt, kan toetsing van de luchtkwaliteit achterwege blijven.

***Conclusie***De voorgenomen ontwikkeling betreft de uitbreiding van het bouwvlak, zonder toename van het aantal woningen en valt onder de in de regeling NIBM opgenomen lijst met categorieÃ«n van gevallen. De luchtkwaliteit wordt daarom niet in betekenende mate aangetast met de voorgestane ontwikkeling en een luchtkwaliteitonderzoek is niet noodzakelijk. Het aspect luchtkwaliteit vormt geen belemmering voor de voorgenomen ontwikkeling.

#### 3\.4 Bedrijven en milieuzonering

Bij de planontwikkeling dient rekening gehouden te worden met milieuzoneringen van bestaande en toekomstige bedrijven om zodoende de kwaliteit van het leefmilieu te handhaven en te bevorderen. Bij milieuzonering wordt gebruik gemaakt van de door de Vereniging van Nederlandse Gemeenten (VNG) opgestelde Lijst van Bedrijfsactiviteiten''2. Hierin wordt per bedrijfssoort aangegeven welke milieu\-invloed (in de vorm van geur, stof, geluid en gevaar) hiervan kan uitgaan en welke indicatieve afstand hierbij (minimaal) in acht genomen worden. Deze afstanden kunnen als basis worden gehanteerd, maar zijn indicatief. In het algemeen wordt door middel van het aanbrengen van een zonering (afstand) tussen bedrijvigheid en woonbebouwing de overlast ten gevolge van de bedrijfsactiviteiten zo laag mogelijk gehouden.

Onderscheid wordt gemaakt in twee omgevingstypen, uitgaande van het principe van functiescheiding: rustige woonwijk c.q. rustig buitengebied en gemengd gebied. In gemengd gebied worden de richtafstanden Ã©Ã©n afstandsstap verlaagd.

***Beoordeling***Het plangebied en de directe omgeving zijn te karakteriseren als centrumgebied en dus een gemengd gebied. In de omgeving van het plangebied zijn bedrijven toegestaan die binnen onderstaande functiecategorieÃ«n vallen:

* Maatschappelijk;

* Dienstverlening;

* Wonen.

Venus ong. wordt omsloten door burger\- en zorgwoningen. Alle inrichtingen in de directe omgeving van het plangebied betreffen categorie 1 en 2 functies waarvoor een gemiddelde richtafstand van 10 meter geldt in rustige woonwijken en 0 meter in gemengde gebieden. Hierdoor zijn er geen milieucontouren over het plangebied gelegen. Het onderhavige plan zelf bevat eveneens geen milieucontouren die mogelijk andere gevoelige objecten kunnen belemmeren.

***Conclusie***

Het aspect bedrijven en milieuzonering vormt gelet op het voorgaande geen belemmering voor de voorgestane ontwikkelingen.

#### 3\.5 Geurhinder

Op 1 januari 2007 is de Wet geurhinder en veehouderij (Wgv) in werking getreden. Deze wet vormt het toetsingskader voor vergunningen op grond van de Wet milieubeheer, waar het gaat om geurhinder veroorzaakt door het houden van dieren. Daarnaast is de wet van belang in verband met de zogenoemde 'omgekeerde werking' in het kader van de ruimtelijke ordening. De Wgv kent een aantal standaardnormen. Daarnaast hebben gemeenten de mogelijkheid gekregen om binnen een wettelijk bepaalde bandbreedte van deze standaardnormen af te wijken. Op deze wijze kan de gemeente een geurhinderbeleid vaststellen, dat is afgestemd op de plaatselijke situatie. Voor het plangebied en omgeving is geen gemeentelijke verordening vastgesteld.

***Conclusie***Voorliggend bestemmingsplan voorziet niet in het toevoegen van een geurgevoelig object. Venus ong. is gelegen in het centrumgebied van Herveld. In en nabij het plangebied bevindt zich geen belemmerende agrarische bedrijvigheid. Derhalve is uitgesloten dat er vanuit het aspect geurhinder belemmeringen voor de voorgenomen ontwikkeling bestaan.

#### 3\.6 Bodem en grondwater

De bodemkwaliteit vormt een belangrijk aspect bij bouwontwikkelingen. In het kader van functiewijziging en herinrichting vormt de bodemkwaliteit bij ontwikkeling van ruimtelijke functies een belangrijke afweging. De Bouwverordening bevat een verbod voor het bouwen van bouwwerken, waarin mensen permanent of nagenoeg permanent verblijven (zoals woningen) op verontreinigde grond.

***Beoordeling***

Venus ong. is reeds bestemd als 'Wonen' daar waar de woningen worden gerealiseerd. Het bouwvlak wordt naar het zuiden toe uitgebreid. Het plangebied is al bestemd als een gevoelige locatie. Er vindt geen functiewijziging plaats, waardoor geen afweging met betrekking tot bodemkwaliteit hoeft plaats te vinden. Bodemonderzoek wordt niet noodzakelijk geacht.

***Conclusie***Gezien het bovenstaande vormt het aspect bodemkwaliteit geen belemmering voor het voorliggende bestemmingsplan.

#### 3\.7 Externe veiligheid

Bij externe veiligheid gaat het om de gevaren die de directe omgeving loopt in het geval er iets mis mocht gaan tijdens de productie, het behandelen of het vervoer van gevaarlijke stoffen. De daaraan verbonden risico's moeten aanvaardbaar blijven. Er worden twee normstellingen gehanteerd. Het plaatsgebonden risico (PR) richt zich vooral op de te realiseren basisveiligheid voor burgers: bebouwing is niet toegestaan binnen de zogenaamde 10\-6\-contour. Het groepsrisico (GR) stelt beperkingen aan de maatschappelijke ontwrichting als gevolg van calamiteiten met gevaarlijke stoffen. Het beleid voor externe veiligheid is gericht op het beperken en beheersen van risico's voor de omgeving vanwege:

* het gebruik, de opslag en de productie van gevaarlijke stoffen (inrichting);

* het transport van gevaarlijke stoffen (openbare wegen, water\- en spoorwegen, buisleidingen);

* het gebruik van luchthavens.

Externe veiligheid heeft betrekking op de veiligheid van degenen die niet bij de risicovolle activiteit zelf zijn betrokken, maar als gevolg van die activiteit wel risico's kunnen lopen, zoals omwonenden. Het beleid is verankerd in het Besluit externe veiligheid inrichtingen3 (Bevi), de bijbehorende Regeling externe veiligheid inrichtingen4 (Revi), en verder uitgewerkt / toegelicht in o.a. de Handleiding Externe Veiligheid Inrichtingen5 en de Handreiking Verantwoordingsplicht Groepsrisico6. Voor het vervoer van gevaarlijke stoffen is het beleid gebaseerd op de Nota Risiconormering Vervoer Gevaarlijke Stoffen7Â (RNVGS). Deze is recent verder geoperationaliseerd en verduidelijkt middels de Circulaire Risiconormering vervoer gevaarlijke stoffen8. In het Bevi is vastgelegd dat voldaan moet worden aan de eisen van het besluit bij nieuwe activiteiten / situaties. Het gaat daarbij niet alleen om het oprichten van of veranderen van inrichtingen of projecteren van nieuwe bestemmingen. Ook bij het vaststellen of herzien van een bestemmingsplan dient de externe veiligheid te worden beoordeeld. Voor het plangebied is beoordeeld of sprake is van activiteiten met gevaarlijke stoffen in en in de omgeving van het plangebied, die mogelijk risico's zouden kunnen opleveren. Meer specifiek is gekeken naar de aanwezigheid van bedrijven die aangewezen zijn in het Bevi, waaronder LPG\-tankstations, transportroutes over weg/spoor/water en buisleidingen.

***Beoordeling***In de nabijheid van Venus ong. zijn geen risicovolle inrichtingen aanwezig. Op ruim 600 meter bevindt zich een bedrijf met propaantank. Het initiatief bevindt zich ruim buiten de plaatsgebonden en groepsgebondenrisicocontour van de tank. De afstand tot de dichtsbijzijnde snelweg (A15\) is ruim 820 meter. Ook hier bevindt het initiatief zich ruim buiten de plaatsgebonden en groepsgebonden risicocontour.

***Conclusie***

Gezien het voorgaande acht de gemeente Overbetuwe de voorgenomen ontwikkeling verantwoord. Externe veiligheid vormt geen belemmering voor realisatie van een woning in het plangebied.

#### 3\.8 Kabels en leidingen

Het verrichten van werkzaamheden in de nabijheid van hoogspanningsmasten, hoogspanningslijnen, hoogspanningskabels, warmwaterleidingen e.d. kan gevaar met zich meebrengen. Om dit gevaar zoveel mogelijk te beperken dient de leidingbeheerder aan te geven onder welke voorwaarden de werkzaamheden veilig plaats kunnen vinden.

***Conclusie***In het plangebied zijn geen kabels en/of leidingen gelegen. Er zijn dan ook geen belemmeringen aanwezig.

#### 3\.9 Waterparagraaf

**Rijksbeleid**

*Nationaal waterplan*

In december 2015 heeft het kabinet het Nationaal Waterplan vastgesteld. Dit plan geeft op hoofdlijnen aan welk beleid het Rijk in de periode 2016\-2021 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, beschikbaarheid van voldoende en schoon water, en diverse vormen van gebruik van water. Ook worden de maatregelen genoemd die hiertoe worden genomen. Het Nationaal Waterplan (NWP) is de opvolger van de Vierde Nota Waterhuishouding uit 1998 en vervangt alle voorgaande nota's waterhuishouding.

Het Nationaal Waterplan is opgesteld op basis van de Waterwet, die met ingang van 22 december 2009 van kracht is. Op basis van de Wet ruimtelijke ordening heeft het Nationaal Waterplan voor de ruimtelijke aspecten de status van structuurvisie. In het Nationaal Waterplan is een eerste uitwerking gegeven aan het Deltaprogramma dat wordt opgesteld naar aanleiding van het advies van de Deltacommissie in 2008\. Dit programma is gericht op duurzame waterveiligheid en zoetwatervoorziening.

**Provinciaal beleid**

*Provinciaal Waterplan*

In het Waterplan Gelderland is het waterbeleid beschreven aan de hand van een aantal thema's, zoals landbouw, wateroverlast, watertekort, natte natuur, grondwaterbescherming en hoogwaterbescherming. Voor deze thema's is beschreven welke doelstellingen voor 2027 en 2015 er liggen. Daarbij is beschreven hoe wij voor de planperiode de uitvoering van acties zien om die doelstellingen te bereiken. Bij sommige thema's gelden aanvullende waterdoelstellingen voor specifieke waterhuishoudkundige functies.

In het kort zijn de belangrijkste doelstellingen voor de planperiode:

* voor de 35 gebieden van de TOP\-lijst is het Gewenste Grond\- en Oppervlaktewater Regiem (GOOR) bestuurlijk vastgesteld en zijn de maatregelen voor herstel uitgevoerd;

* de maatregelen voor herstel van de wateren van het hoogste ecologisch niveau (HEN\-wateren) zijn uitgevoerd;

* de natte ecologische verbindingszones zijn gerealiseerd, tenzij onvoldoende financiÃ«le middelen beschikbaar zijn;

* wateroverlast vanuit het regionale watersysteem wordt voorkomen door inrichting van waterbergingsgebieden en verruiming van watergangen;

* in het stedelijk gebied is urgente wateroverlast opgelost;

* de zwemwateren voldoen als minimum aan de categorie aanvaardbaar;

* toekomstvast hoogwaterbeleid.

**Waterschap Rivierenland**

*Waterbeheerplan 2016\-2021*

Dit plan, vastgesteld op 27 november 2015, gaat over het waterbeheer in het hele rivierengebied en het omvat alle watertaken van het waterschap: waterkwantiteit, waterkwaliteit, waterkering en waterketen. In het Waterbeheerplan staat wat Waterschap Rivierenland de komende periode gaat doen om inwoners van het rivierengebied veiligheid en voldoende schoon en mooi water in sloten en plassen te kunnen blijven bieden. Het plan is in samenwerking met onder meer de gemeente Overbetuwe opgesteld.

*Keur Waterschap Rivierenland 2014*

Voor waterhuishoudkundige ingrepen is de "Keur Waterschap Rivierenland 2014" van toepassing. De Keur is een waterschapsverordening die gebods\- en verbodsbepalingen bevat met betrekking tot ingrepen, die consequenties hebben voor de waterhuishouding en het waterbeheer. Zo is het onder andere verboden om handelingen te verrichten waardoor het onderhoud, aanvoer, afvoer en/of berging van water kan worden belemmerd, zonder een ontheffing van het Waterschap. De wateren en waterkeringen waarop de keur van toepassing is zijn vastgelegd in de legger wateren.

Realisatie van nieuwe bebouwing en/of verhard oppervlak moet hydrologisch neutraal worden uitgevoerd. Bij het toevoegen van bebouwing of verharding geldt een compensatieplicht. Er geldt een eenmalige vrijstelling van de compensatieplicht wanneer minder verharding dan 500 mÂ² in stedelijk gebied of minder dan 1\.500 mÂ² in landelijk gebied wordt toegevoegd.

**Gemeente Overbetuwe**

*Waterplan Overbetuwe*

In 2008 heeft de gemeente Overbetuwe in samenwerking met het Waterschap Rivierenland het Waterplan Overbetuwe vastgesteld. Het waterbeheerplan van het waterschap is recent geactualiseerd (zie hierboven), eveneens in samenwerking met onder meer de gemeente Overbetuwe. Beide plannen gelden echter naast elkaar.

In het Waterplan Overbetuwe wordt het beleidskader geschetst en worden concrete maatregelen voor het watersysteem uitgewerkt. Naast het waterplan wordt parallel een Gemeentelijk Rioleringsplan (GRP) opgesteld waarin de maatregelen voor de riolering (waterketen) worden uitgewerkt.

Met het opstellen van een waterplan wordt inzicht gegeven in de relevante wateropgaven voor de gemeente Overbetuwe, zoals:

* wateroverlast, het zoeken van oplossingen om wateroverlast tegen te gaan;

* waterkwaliteit, het onderzoeken van mogelijkheden voor het verbeteren van de waterkwaliteit;

grondwater, het inventariseren van grondwateroverlast;

* beleving van water, burgers betrekken bij water;

* afspraken en taken van waterschap en gemeente.

In het waterplan is een RO\-attentiekaart per kern opgenomen en een overzichtskaart van de gehele gemeente.

***Watertoets***Voorliggend bestemmingsplan voorziet in de uitbreiding van het bouwvlak, binnen de vigerende woonbestemming. In de huidige situatie is het plangebied (nagenoeg) geheel onverhard. Het bebouwde en verharde oppervlak neemt toe. De toename is beperkt (circa 50 m2) en in totaal wordt circa 420 m2Â verhard. Dit oppervlak valt echter binnen de eenmalige vrijstelling van de compensatieplicht (\< 500 mÂ² binnen stedelijk gebied). Wel dient de ontwikkeling hydrologisch neutraal te worden uitgevoerd. Binnen het plangebied zijn voldoende infiltratiemogelijkheden voor het hemelwater aanwezig. Voor het waarborgen van de grond\- en oppervlaktewaterkwaliteit, geldt dat voor het nieuwe dakoppervlak geen uitlogende bouwmaterialen mogen worden gebruikt. In het plangebied is geen oppervlaktewater aanwezig.

***Conclusie***Waterhuishoudkundig zijn er, mits de bovengenoemde aandachtspunten in acht worden genomen, geen bezwaren of voorwaarden verbonden aan het ruimtelijk plan.

#### 3\.10 Flora en Fauna

*Natuurwetgeving*De bescherming van de natuur is in Nederland vastgelegd in respectievelijk de Natuurbeschermingswet 1998 en de Flora\- en faunawet. Deze wetten vormen een uitwerking van de Europese Vogelrichtlijn en Habitatrichtlijn. Daarnaast vindt beleidsmatig gebiedsbescherming plaats door middel van de ecologische hoofdstructuur (EHS), die is geÃ¯ntroduceerd in het 'Natuurbeleidsplan' (1990\) van het Rijk en op provinciaal niveau in het streekplan is uitgewerkt. In de Omgevingsverordening Gelderland vindt gebiedsgerichte bescherming plaats via het Gelders Natuurnetwerk en de Groene ontwikkelzones.

De *Natuurbeschermingswet 1998* heeft betrekking op de Europees beschermde Natura 2000\-gebieden en de Beschermde natuurmonumenten. Ruimtelijke ontwikkelingen die effecten hebben op de vastgestelde natuurwaarden van deze gebieden, zijn in beginsel niet toegestaan. Indien er een kans bestaat dat effecten zullen optreden, dienen deze vooraf in kaart gebracht en beoordeeld te worden.

De *Flora\- en faunawet* heeft betrekking op alle in Nederland in het wild voorkomende zoogdieren, (trek) vogels, reptielen en amfibieÃ«n, op een aantal vissen, libellen en vlinders, op enkele bijzondere en min of meer zeldzame ongewervelde diersoorten (uit de groepen kevers, mieren, schelp\- en schaaldieren) en op een honderdtal vaatplanten. Bij ruimtelijke ontwikkelingen hoeft echter alleen rekening gehouden te worden met de juridisch zwaarder beschermde soorten uit 'tabel 2' en 'tabel 3' van de Flora\- en faunawet, en met vogels. Voor deze soorten moet een ontheffing worden aangevraagd wanneer een ruimtelijke ontwikkeling leidt tot schade aan de soort of verstoring van leefgebied. Voor soorten van 'tabel 3' en vogels geldt hierbij een strenger afwegingskader dan voor soorten van 'tabel 2'. Voor soorten van 'tabel 2' en vogels geldt bovendien dat een ontheffing niet nodig is wanneer gewerkt wordt conform een door LNV goedgekeurde gedragscode. Momenteel zijn echter nog geen algemeen toepasbare gedragscodes voorhanden.

***Resultaten gebiedsbescherming***

Het plangebied valt buiten de invloedssfeer van de voor de Natuurbeschermingswet 1998 en Natuurnetwerk Nederland (NNN, voormalige Ecologische Hoofdstructuur) aangewezen gebieden. Het dichtbij gelegen Natura 2000\-gebied Rijntakken bevindt zich op ca. 2 kilometer ten zuiden van het plangebied. Voorts is het plangebied niet gelegen in de nabijheid van het Gelders Natuurnetwerk en de Groene ontwikkelzones.

***Resultaten soortenbescherming***

Bij ruimtelijke planvorming en ingrepen is het verplicht om een toetsing aan de natuurwetgeving uit te voeren. De locatie is momenteel in gebruik als trapveldje, uitlaatplaats voor huisdieren. Naast gras bevinden zich geen heesters of bomen op het perceel. Door het intensieve gebruik zijn flora\- en faunawaarden uitgesloten. Zodoende kunnen geen negatieve effecten optreden voor mogelijke flora\- en faunawaarden. Flora\- en faunaonderzoek is niet noodzakelijk.

***Conclusie***Wat betreft natuurwetgeving en beleid zijn er geen bezwaren verbonden aan het voorliggend plan.

#### 3\.11 Archeologische waarden

Sinds de invoering van de Wet op de Archeologische Monumentenzorg (WAMZ) op 1 september 2007 is de verantwoordelijkheid ten aanzien van het bodemarchief gedecentraliseerd naar de gemeente. De provincie Gelderland blijft hierbij bestemmingsplannen (en afwijkingen hierop) toetsen op archeologie en cultuurhistorie, maar gaat er daarbij wel vanuit dat de gemeente zijn eigen taak naar behoren zelfstandig zal uitvoeren. De gemeente Overbetuwe heeft voor haar gemeentelijk grondgebied een erfgoedplan9 en een archeologische beleidsadvieskaart10 vervaardigd. Het erfgoedplan beoogt versterking van de plaats en betekenis van cultuurhistorie als factor in het ruimtelijk beleidsproces.

***Beoordeling***Ter plaatse van het plangebied is de dubbelbestemming 'Waarde \- Archeologie' opgenomen. Dit betekent dat bij bodemingrepen dieper dan 30 cm\-Mv, bij een oppervlakte van 100 mÂ² van de ingreep, archeologisch onderzoek verplicht is.

De voorgestane ontwikkeling betreft een uitbreiding van het bouwvlak om de vier (reeds toegestane) woningen te realiseren. Er zal een bodemverstorende ingreep met een diepte van meer dan 30 cm\-mv en een oppervlakte groter dan 100 mÂ² plaatsvinden. Daarom is een archeologisch onderzoek noodzakelijk, voordat met de bouwwerkzaamheden wordt gestart. In onderhavig bestemmingsplan is de dubbelbestemming 'Waarde \- Archeologie' opgenomen. De archeologische waarden die eventueel in het plangebied aanwezig zijn, worden middels deze dubbelbestemming beschermd. De onderzoeksplicht voor bodemverstorende ingrepen van meer dan 30 cm\-mv en groter dan 100 mÂ² blijft van kracht. Archeologisch onderzoek zal door deze dubbelbestemming uitgevoerd moeten worden alvorens een omgevingsvergunning voor het bouwen verleend kan worden.

***Conclusie***

Het aspect archeologie vormt op voorhand geen belemmering voor de voorgenomen ontwikkeling. Archeologisch onderzoek zal op grond van de opgenomen dubbelbestemming 'Waarde \- Archeologie' in het kader van de omgevingsvergunningprocedure moeten worden uitgevoerd. Indien tijdens de geplande werkzaamheden, voor zover die uitgevoerd worden, archeologische waarden aangetroffen worden dan geldt conform op grond van de Erfgoedwet 2016 een meldingsplicht. De melding dient te geschieden bij de verantwoordelijk ambtenaar van de gemeente Overbetuwe.

### Hoofdstuk 4 Planbeschrijving

#### 4\.1 Huidige situatie

Momenteel is Venus ong. in gebruik als trapveldje, uitlaatplaats voor huisdieren (zie figuur 3\). Zoals te zien is in het figuur wordt het plangebied omsloten door de woning aan Venus 8 en zorgwoningen. Gemeente Overbetuwe heeft in haar vigerende bestemmingsplan rekening gehouden met drie tot vier aaneengebouwde woningen op deze locatie. Op het plangebied rust een bestemming 'Wonen' en een bouwvlak met ruimte voor drie tot vier (smalle) woningen. Daarnaast is een klein gedeelte gelegen in de bestemming 'Maatschappelijk'.

| afbeelding "i_NL.IMRO.1734.0242HERvenusong-VSG1_0004.png"   Â |

| --- |

| Afbeelding 3: Huidige situatie plangebied (Bron: Google Streetview)   Â |

#### 4\.2 Voorgenomen ontwikkeling

In de toekomstige situatie wil initiatiefnemer 4 aaneengebouwde woningen realiseren op het perceel. Het bouwvlak biedt maar ruimte voor 3 of vier smalle woningen. De wens is om woningen met een breder front en daarmee meer oppervlakte op de begane grond te realiseren en daarom dient het bouwvlak uitgebreid te worden. Met de voorgenomen ontwikkeling is sprake van inbreiding, omdat geen functiewijziging plaatsvindt. Het gehele gebied waar de woningen worden gebouwd is al bestemd als 'Wonen'. Aangesloten wordt op de bestaande stedenbouwkundige situatie aan Venus. Er worden vier woningen, aaneengebouwd, Ã©Ã©n laag met kap, gerealiseerd en er wordt geparkeerd op eigen terrein.

#### 4\.3 Verkeer en parkeren

Ten behoeve van de realisatie van de woningen dienen op eigen terrein voldoende parkeerplaatsen aanwezig te zijn. Hierbij dient te worden voldaan aan de Nota Parkeernormen Overbetuwe 2014\. Er zijn reeds vier woningen toegestaan. Binnen het plangebied is voldoende ruimte voor de benodigde parkeerplaatsen aanwezig. De woningen worden ontsloten op de weg Venus. Voor wat betreft parkeren en verkeersafwikkeling zijn er dan ook geen belemmeringen voor de voorgestane ontwikkeling.

### Hoofdstuk 5 Juridische planopzet

#### 5\.1 Algemene opzet

**Inleiding**

Dit hoofdstuk bevat de concrete vertaling van het beleidsgedeelte (voorafgaande hoofdstukken) in het juridisch gedeelte van het bestemmingsplan (de verbeelding en regels).

Het bestemmingsplan 'Herveld, Venus ongenummerd' bestaat uit de volgende onderdelen:

**De toelichting**In de toelichting is de ontwikkeling verantwoord, zowel op basis van het beleid, als op basis van milieu\-hygiÃ«nische aspecten, aangevuld met een toelichting op de juridische opzet.

**De bestemmingsregels**De bouw\- en gebruiksregels binnen de verschillende bestemmingen. Daarnaast zijn waar nodig afwijkings\- en wijzigingsbevoegdheden opgenomen, om het plan de benodigde flexibiliteit te geven.

**De verbeelding**Op de verbeelding zijn de bestemmingen 'Tuin', 'Wonen' en 'Waarde \- Archeologie' opgenomen.

**De opzet van het plan**Het bestemmingsplan is een juridisch plan, dat bindend is voor de burgers en voor de overheid. Qua systematiek is aangesloten bij het bestemmingsplan 'Oosterhout', dat het meest recente komplan van Overbetuwe is.

**Bouwplan**

Indien een aanvraag om omgevingsvergunning ingediend wordt, zijn in eerste instantie de bestemming met bijhorende regels van belang. Als het nieuwe en het beoogde gebruik past binnen de toegekende bestemming dan kan de omgevingsvergunning worden verleend.

#### 5\.2 Toelichting op de verbeelding en regels

Op de verbeelding zijn de bestemmingen onderscheiden. De bestemmingen zijn afgeleid uit het gebruik (de aanwezige functies). De bestemmingen vormen het zogenaamde casco van het plan, waarvan in beginsel niet mag worden afgeweken.

**Tuin en Wonen**Binnen het plangebied is onderscheid gemaakt in de bestemmingen 'Wonen' en 'Tuin', waarbij het bestemmingsvlak 'Wonen' is uitgebreid ten opzichte van het vigerende bestemmingsplan. Het bouwvlak is verruimd, zodat hier vier aaneengebouwde woningen gerealiseerd kunnen worden. Het woningtype (aaneengebouwd) en de maximale goot\- en bouwhoogte (respectievelijk 4,00 en 9,00 meter) zijn op de verbeelding opgenomen. Bijbehorende bouwwerken zijn uitsluitend toegestaan binnen de bestemming 'Wonen', die binnen het bouwvlak en vanaf 3 meter achter de voorgevellijn gelegen is.

Bij recht is een aan huis verbonden beroeps\- of bedrijfsactiviteit toegestaan, indien aan de in de regels opgenomen voorwaarden wordt voldaan. Het gebruik van een deel van de woning en/of bijbehorende bouwwerken ten behoeve van de uitoefening van een publieksgerichte beroeps\- of bedrijfsactiviteit aan huis kan uitsluitend op basis van een omgevingsvergunning mogelijk worden gemaakt.

De voortuin en een deel van de zijtuinen zijn zoveel mogelijk binnen de bestemming 'Tuin' opgenomen. Dit is gedaan om te voorkomen dat voor\- en zijerven worden bebouwd en daarmee het straatbeeld grote wijzigingen ondergaat.

**Waarde \- Archeologie**In het plan is een dubbelbestemming opgenomen, ten behoeve van archeologische waarden in of nabij het plangebied. Op basis van deze dubbelbestemming is archeologisch onderzoek nodig indien sprake is van bodemverstorende ingrepen groter dan 100 mÂ² en dieper dan 30 cm\-Mv. Naast de betreffende dubbelbestemming hebben de betrokken gronden altijd nog een hoofdbestemming. De regels van de hoofdbestemming en de dubbelbestemming zijn dan beide van toepassing. Bij strijd tussen deze regels prevaleren de regels van de dubbelbestemming. De reden hiervoor is dat de belangen van de dubbelbestemming zwaarder wegen dan die van de hoofdbestemming.

### Hoofdstuk 6 FinanciÃ«le toelichting

**Kostenverhaal**Uitgangspunt voor de beoogde ontwikkelingen is dat deze voor de gemeente budgetneutraal worden ontwikkeld. Op grond van artikel 6\.12 lid 1 Wet ruimtelijke ordening (Wro) is de gemeenteraad van Overbetuwe verplicht om, indien er sprake is van een bouwplan, de gemeentelijke kosten te verhalen.

De kosten worden verhaald middels de gemeentelijke legesverordening. Met de ontwikkelende eigenaar van de gronden die binnen het plangebied gelegen, wordt een planschadeovereenkomst gesloten. In deze overeenkomst zijn afspraken gemaakt over het verhaal van kosten, dit is daarin op afdoende wijze vastgelegd.

**FinanciÃ«le haalbaarheid**De initiatiefnemer beschikt over voldoende middelen om de voorgestane ontwikkelingen te kunnen realiseren. Er zijn geen onvoorziene hoge kosten te verwachten. Ook is er geen sprake van onzekere financiÃ«le bijdragen van anderen. De financieel\-economische haalbaarheid is hiermee in voldoende mate aangetoond.

### Hoofdstuk 7 Overleg en inspraak

#### 7\.1 Inleiding

De procedures voor vaststelling van een bestemmingsplan zijn door de wetgever geregeld. Aangegeven is dat tussen gemeente en verschillende instanties waar nodig overleg over het plan moet worden gevoerd alvorens een ontwerpplan ter visie gelegd kan worden. Bovendien kan het noodzakelijk zijn om belanghebbenden de gelegenheid te bieden om hun visie omtrent het plan te kunnen geven. Dit is afhankelijk van de inspraakverordening van de gemeente. Pas daarna kan de wettelijke procedure met betrekking tot vaststelling van het bestemmingsplan van start gaan.

#### 7\.2 Overleg

Artikel 3\.1\.1 van het besluit ruimtelijke ordening (Bro) geeft aan dat het bestuursorgaan dat belast is met de voorbereiding van een bestemmingsplan overleg pleegt met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Gezien de geringe omvang en impact van de voorgenomen ontwikkelingen heeft vooroverleg niet plaatsgevonden.

#### 7\.3 Vaststellingsprocedure

De vaststellingsprocedure van het bestemmingsplan heeft plaatsgevonden volgens artikel 3\.8 van de Wet ruimtelijke ordening. Het bestemmingsplan is in dit kader ter visie gelegd gedurende een periode van zes weken van 4 augustus 2016 t/m 14 september 2016\. Gedurende deze periode kon een ieder zijn zienswijzen kenbaar maken tegen het plan. Binnen de betreffende periode is er Ã©Ã©n zienswijze ingediend tegen het ontwerpbestemmingsplan ingediend. Deze zienswijze is ongegrond verklaard en heeft niet geleid tot aanpassing van het bestemmingsplan. Voor de beantwoording wordt verwezen naar de Nota van zienswijzen.

Het plan is vervolgens ter vaststelling aangeboden aan de gemeenteraad. Daarbij is op de verbeelding een kleine correctie aan de zuidoostelijke plangrens verricht, zodat deze correct aansluit op de aangrenzende percelen. Voor het overige is het plan ongewijzigd ter vaststelling aangeboden.

#### 7\.4 Beroep

Het bestemmingsplan is conform het raadsvoorstel bij besluit van 10 januari 2017 gewijzigd vastgesteld door de gemeenteraad van Overbetuwe. Na vaststelling wordt het bestemmingsplan voor de tweede maal zes weken ter visie gelegd. Gedurende deze periode kunnen belanghebbenden tegen het vaststellingsbesluit beroep instellen bij de Afdeling Bestuursrechtspraak van de Raad van State. Indien geen beroep wordt ingesteld, is het plan na deze beroepstermijn onherroepelijk en treedt het plan in werking.

* 1\. Vastgesteld op 13 maart 2012\.

* 2\. Bedrijven en Milieuzondering, Uitgave VNG, Den Haag, 2009

* 3\. Besluit van 27 mei 2004, houdende milieukwaliteitseisen voor externe veiligheid van inrichtingen milieube\-heer (Besluit externe veiligheid inrichtingen), Staatsblad 2004, 250

* 4\. Regeling van de Staatssecretaris van Volkshuisvesting, Ruimtelijke Ordening en Milieubeheer van 8 sep\-tember 2004, nr. EV2004084072, houdende regels met betrekking tot afstanden en de wijze van berekening van het plaatsgebonden risico en het groepsrisico ter uitvoering van het Besluit externe veiligheid inrichtingen (Regeling externe veiligheid inrichtingen), Staatscourant 2004, 183

* 5\. Handleiding Externe Veiligheid inrichtingen, InfoMil, juni 2004

* 6\. Handreiking Verantwoordingsplicht Groepsrisico, Ministerie van Volkshuisvesting, Ruimtelijke Ordening en Milieubeheer, augustus 2004

* 7\. Kamerstukken II, 1995/96, 24 611, nr. 1

* 8\. Ministerie van Verkeer en Waterstaat, Ministerie van Volkshuisvesting, Ruimtelijke Ordening en Milieube\-heer, Ministerie van Binnenlandse Zaken en Koninkrijksrelaties, juli 2004

* 9\. Erfgoedplan 'Een Sleutel tot de schatkist', ADC Heritage BV, d.d. 08\-12\-2004, rapportnummer H001

* 10\. RAAP Archeologisch Adviesbureau, rapport 1074, gemeente Overbetuwe