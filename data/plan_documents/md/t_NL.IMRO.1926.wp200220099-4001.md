xml version\="1\.0" encoding\="UTF\-8"?

Geerweg 9, Nootdorp: Toelichting

direct naar inhoud van Toelichting

Geerweg 9, Nootdorp

===================

Toelichting

-----------

| Plan: | Geerweg 9, Nootdorp |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.1926\.wp200220099\-4001 |

* Toelichting

* Bijlagen toelichting

* Regels

* Bijlagen regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Algemeen

+ 1\.2 Plangebied

+ 1\.3 Doel

+ 1\.4 Leeswijzer

* Hoofdstuk 2 Het project

+ 2\.1 Beschrijving project

+ 2\.2 Juridische regeling

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Kwaliteit van de leefomgeving

+ 4\.1 Inleiding

+ 4\.2 Archeologie en cultuurhistorie

+ 4\.3 Bedrijven en milieuzonering

+ 4\.4 Bodem

+ 4\.5 Externe veiligheid

+ 4\.6 Geluid

+ 4\.7 Kabels en leidingen

+ 4\.8 Luchtkwaliteit

+ 4\.9 Natuur

+ 4\.10 Verkeer en parkeren

+ 4\.11 Water

+ 4\.12 Milieu Effect Rapportage

+ 4\.13 Conclusie

* Hoofdstuk 5 Uitvoerbaarheid

+ 5\.1 FinanciÃ«le uitvoerbaarheid

+ 5\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Algemeen

Het perceel tussen de locatie Geerweg 9 en Geerweg 13 te Nootdorp betreft een braakliggend terrein. Voorheen was op het perceel een schuurtje en hobbykas aanwezig. Het voornemen is om op dit perceel een woning te realiseren. In het geldende bestemmingsplan 's\-Gravenhout, Geerweg en omgeving' heeft het plangebied een tuinbestemming en een woonbestemming zonder bouwvlak. Ter plaatse van het perceel is een wijzigingsbevoegdheid (wijzigingsgebied 4\) opgenomen ten behoeve van het mogelijk maken van een woning. Het voornemen is om toepassing te geven aan deze wijzigingsbevoegdheid. Dit wijzigingsplan voorziet in de motivering om op deze locatie een woning planologisch\-juridisch mogelijk te maken.

#### 1\.2 Plangebied

Het plangebied ligt tussen de locatie Geerweg 9 en de locatie Geerweg 13 te Nootdorp. Het plangebied is gelegen op het kadastrale perceel NDP01, sectie C. nummer 1956\. Het plangebied heeft een totale oppervlakte van 454 m2.

![afbeelding "i_NL.IMRO.1926.wp200220099-4001_0001.png"](i_NL.IMRO.1926.wp200220099-4001_0001.png)

*Afbeelding 1 \| Luchtfoto met plangrens (bron: ruimtelijkeplannen.nl; bewerking: Juust)*

#### 1\.3 Doel

Het doel van dit wijzigingsplan is het voorgenomen plan planologisch mogelijk te maken. Het vaststellen van dit wijzigingsplan vormt de basis om met Ã©Ã©n of meer omgevingsvergunningen de uitvoering van het plan mogelijk te maken.

#### 1\.4 Leeswijzer

Dit wijzigingsplan bestaat uit deze toelichting, regels en een verbeelding. Deze toelichting bestaat naast dit inleidende hoofdstuk uit vier hoofdstukken. In hoofdstuk 2 wordt het initiatief toegelicht en de daarbij horende juridische regeling. Hoofdstuk 3 beschrijft het geldende beleidskader. Vervolgens worden in hoofdstuk 4 de verschillende omgevingsaspecten beoordeeld. In hoofdstuk 5 wordt tot slot de economische en maatschappelijke uitvoerbaarheid beschreven.

### Hoofdstuk 2 Het project

#### 2\.1 Beschrijving project

##### 2\.1\.1 Huidige situatie

Het plangebied ligt ten zuidoosten van de dorpskern van Nootdorp in het gebied Kalisbuurt. De Kalisbuurt wordt gevormd door de Geerweg en de (historische) lintbebouwing langs deze weg. De lintbebouwing is voornamelijk aan het westelijk deel van de Geerweg gelegen. Het oostelijk deel van de Geerweg bestaat uit open (agrarisch) gebied en diverse bebouwing. Het plangebied is braakliggend nadat de voormalige opstallen zijn gesloopt. Voorheen was op de locatie een schuurtje en hobbykas aanwezig (afbeelding 2\). Het perceel werd tevens gebruikt als moestuin. Aan de zuidoostzijde grenst het plangebied aan de Geerweg. Het plangebied wordt aan zowel de oostzijde als aan de westzijde omringd door woonpercelen. Aan de noordzijde van het plangebied is een geluidswal gelegen. Het plangebied bevindt zich aan de zuidoostzijde van Nootdorp.

![afbeelding "i_NL.IMRO.1926.wp200220099-4001_0002.png"](i_NL.IMRO.1926.wp200220099-4001_0002.png)

*Afbeelding 2 \| Voormalige situatie plangebied (bron: Google Street View)*

##### 2\.1\.2 Toekomstige situatie

In de toekomstige situatie wordt op het perceel Ã©Ã©n vrijstaande woning gerealiseerd. Aan de zuidoostzijde en oostzijde van de woning, grenzend aan het perceel van Geerweg 13, zijn drie parkeerplaatsen voorzien. Hier wordt een uitrit gemaakt. De huidige inrit aan de westzijde van het perceel komt te vervallen en wordt onderdeel van de tuin.

![afbeelding "i_NL.IMRO.1926.wp200220099-4001_0003.png"](i_NL.IMRO.1926.wp200220099-4001_0003.png)

*Afbeelding 3 \| Toekomstige situatie plangebied (bron: OmniformGroup)*

Het ontwerp van de woning dient passend te zijn binnen het kavelpaspoort uit het wijkwaarderingsplan 's\-Gravenhout, Geerweg e.o. De locatie grenst aan een historisch lint waardoor de nieuwe woning hier ruimtelijk op dient aan te sluiten. In het kavelpaspoort is vastgelegd dat de goot\- en bouwhoogte respectievelijk 4 meter en 8 meter mag bedragen en dat de woning een zadeldak of een mansardedak dient te hebben (afbeelding 4\). De afstand van de woning (niet zijnde aan\- of bijgebouw) tot de zijdelingse perceelsgrens mag niet minder dan 3 meter bedragen. De minimale afstand tot de achterliggende perceelsgrens is 4 meter.

![afbeelding "i_NL.IMRO.1926.wp200220099-4001_0004.png"](i_NL.IMRO.1926.wp200220099-4001_0004.png)

*Afbeelding 4 \| Kavelpaspoort wijkwaarderingsplan 's\-Gravenhout, Geerweg e.o. (bron: gemeente*

*Pijnacker\-Nootdorp)*

Het voornemen is om een duurzame houtskeletbouwwoning te realiseren. Het ontwerp (afbeelding 5\) betreft slechts een impressie van hoe de woning eruit kan komen te zien. Ten tijde dat de woning gerealiseerd wordt, kan hiervan mogelijk afgeweken worden. De woning heeft een oppervlakte van circa 80 m2 en een berging van circa 18 m2. Verder heeft de woning een goothoogte van 3,5 meter een een bouwhoogte van 8 meter. De berging (bijgebouw) valt deels buiten het bouwvlak en bestaat uit Ã©Ã©n bouwlaag.

![afbeelding "i_NL.IMRO.1926.wp200220099-4001_0005.png"](i_NL.IMRO.1926.wp200220099-4001_0005.png)

![afbeelding "i_NL.IMRO.1926.wp200220099-4001_0006.png"](i_NL.IMRO.1926.wp200220099-4001_0006.png)

*Afbeelding 5 \| Voorlopig ontwerp woning (bron: Rose en de Bie BV)*

#### 2\.2 Juridische regeling

##### 2\.2\.1 Geldend bestemmingsplan

Ter plaatse van het plangebied geldt het bestemmingsplan 's\-Gravenhout, Geerweg en omgeving' van de gemeente Pijnacker\-Nootdorp. Dit bestemmingsplan is op 30 maart 2017 door de gemeenteraad vastgesteld. De gronden zijn in dit bestemmingsplan bestemd voor 'Wonen' en 'Tuin'. Ter plaatse van de bestemming 'Wonen' is geen bouwvlak opgenomen. Daarnaast geldt ter plaatse van het plangebied de dubbelbestemming 'Waarde\-Archeologie 2' en de dubbelbestemming 'Waarde\-Archeologie 3'. Verder geldt de gebiedsaanduiding 'vrijwaringszone\-molenbiotoop' en de gebiedsaanduiding 'wetgevingzone \- wijzigingsgebied 4'. De wijzigingsbevoegdheid geeft burgemeesters en wethouders de bevoegdheid tot het wijzigen van de bestemming van de gronden ten behoeve van een woning, met dien verstande dat:

* de bouwhoogte van de woning niet meer mag bedragen 8 m; het bouwplan voldoet hieraan (zie paragraaf 2\.1\.2)

* de goothoogte van de woning niet meer mag bedragen dan 4 m; het bouwplan voldoet hieraan (zie paragraaf 2\.1\.2)

* aangetoond is dat het plan mileuhygiÃ«nisch haalbaar is; zie Hoofdstuk 4

* aangetoond is dat het plan economisch uitvoerbaar is (kostenverhaal anderszins verzekerd is) (zie paragraaf 5\.1)

Daarnaast geldt het paraplubestemmingsplan 'implementatie standaardregels' van de gemeente Pijnacker\-Nootdorp. Dit bestemmingsplan is op 19 maart 2020 door de gemeenteraad vastgesteld. In deze standaardregels zijn bepalingen opgenomen die nog niet in de bestaande bestemmingsplannen zijn verwerkt. Hiermee worden specifieke onderdelen van onder andere het bestemmingsplan 's\-Gravenhout, Geerweg en omgeving' aangepast. In voorliggend wijzigingsplan zijn deze aanpassingen, voortkomend uit het paraplubestemmingsplan verwerkt.

![afbeelding "i_NL.IMRO.1926.wp200220099-4001_0007.png"](i_NL.IMRO.1926.wp200220099-4001_0007.png)

*Afbeelding 6 \| Uitsnede geldend bestemmingsplan (bron: ruimtelijkeplannen.nl, bewerking: Juust)*

##### 2\.2\.2 Planuitwerking

Het plangebied behoudt de functie 'Tuin' en de functie 'Wonen'. Voor de nieuw te bouwen woning is een bouwvlak opgenomen waarbinnen de woning gerealiseerd mag worden. De maximale goot\- en bouwhoogte van de woning zijn vastgelegd in de regels. De voorgevelrooilijn is een halve meter naar voren geplaatst om zodoende voldoende ruimte te geven aan het bouwplan.

##### 2\.2\.3 Juridische planbeschrijving

In de Wet ruimtelijke ordening met bijbehorende Besluit ruimtelijke ordening heeft het bestemmingsplan een belangrijke rol als normstellend instrument voor het ruimtelijk beleid van de gemeente, provincies en het rijk,. In de ministeriÃ«le 'Regeling standaarden ruimtelijke ordening' hierna (Rsro) is vastgelegd dat de Standaard Vergelijkbare Bestemmingsplannen (hierna SVBP 2012\) de norm is voor de vergelijkbaarheid van bestemmingsplannen, die tot doel heeft om te komen tot een geÃ¼niformeerde en gestandaardiseerde opzet van bestemmingsplannen in Nederland. Deze methodiek is onverkort gevolgd. Het bestemmingsplan is daarbij tevens digitaal vervaardigd en is daarom ook digitaal raadpleegbaar via internet.

Naast het feit dat de bestemmingen, aanduidingen en weergave van de verbeelding gestandaardiseerd zijn, vloeit de redactie van de regels ten aanzien van het overgangsrecht en de anti dubbeltelbepaling rechtstreeks voort uit het Besluit ruimtelijke ordening. De beleidsmatige inhoud van het bestemmingsplan is niet gestandaardiseerd. De gemeente behoudt haar vrijheid ten aanzien van de inhoud en vormgeving aangaande de toelichting.

**Verbeelding**

De verbeelding geeft de bestemmingen weer. Binnen de bestemmingsvlakken kunnen bouwvlakken, bouw\-, gebieds\-, functie\-, en maatvoeringsaanduidingen aangegeven worden, waarbinnen een aantal specifieke bouwregels en functies kunnen worden aangegeven. Deze hebben juridische betekenis, omdat daar in de regels naar wordt verwezen. De topografische ondergrond die gebruikt is als basis voor de verbeelding heeft geen juridische status.

**Regels**

*Algemeen*

De regels bevatten bepalingen over het gebruik van de gronden, over de toegelaten bebouwing en bepalingen betreffende het gebruik van op te richten bouwwerken. De regels zijn, conform de wettelijk verplicht gestelde SVBP 2012, onderverdeeld in vier hoofdstukken:

\- Hoofdstuk 1 Inleidende regels

\- Hoofdstuk 2 Bestemmingsregels

\- Hoofdstuk 3 Algemene regels

\- Hoofdstuk 4 Overgangs\- en slotregels

**Inleidende regels**

*Begripsbepalingen en Wijze van meten*

De inleidende regels omvatten de begripsbepalingen en de bepalingen omtrent de wijze van meten. De begripsbepalingen geven de definities over de in de regels gehanteerde begrippen met betrekking tot bouwen en functies. De wijze van meten geeft uitsluitsel over de wijze waarop afstanden, hoogtes, oppervlakte etc. moeten worden gemeten.

**Bestemmingsregels**

*Wonen*

De regels voor de bestemming 'Wonen' zijn afgeleid uit het bestemmingsplan ''s\-Gravenhout, Geerweg en omgeving'. Daarin is de omvang en hoogte van de woning en eventuele bijgebouwen geregeld.

*Tuin*

De regels voor de bestemming 'Tuin' regelen het gebruik en het bouwen van bijbehorende bouwwerken en andere bouwwerken binnen deze bestemming.

*Waarde\-Archeologie 2*

Binnen deze bestemming worden de archeologische waarden ter plaatse beschermd.

*Waarde\-Archeologie 3*

Binnen deze bestemming worden de archeologische waarden ter plaatse beschermd.

**Algemene regels**

*Anti\-dubbeltelregel*

Deze bepaling is ingevolge artikel 3\.2\.4 van het Besluit ruimtelijke ordening vast voorgeschreven. Doel van deze bepaling is te voorkomen, dat er meer wordt gebouwd dan het wijzigingsplansplan beoogd, bijv. ingeval (onderdelen van) percelen van eigenaar wisselen.

*Algemene bouwregels*

Dit artikel bevat een aantal algemene bepalingen ten aanzien van het overschrijden van de bouwgrenzen van verschillende bij gebouwen horende elementen zoals galerijen, afdaken en erkers. Tevens is een regeling opgenomen die waarborgt dat er wordt voorzien in voldoende parkeergelegenheid bij nieuwbouw.

*Algemene gebruiksregels*Â

In dit artikel zijn algemene regels opgenomen ten aanzien van het gebruik van gronden en bouwwerken.

*Algemene afwijkingsregels*

In deze regels wordt aan burgemeester en wethouders de bevoegdheid gegeven om bij omgevingsvergunning af te wijken van de maximum toegestane bouwhoogte en voor het aanbrengen van wijzigingen in de plaats, richting en/of afmetingen van bouwgrenzen voor zover dit voor een praktische uitvoering van het plan noodzakelijk is.

*Algemene wijzigingsregels*In dit artikel is een aantal algemene wijzigingsregels opgenomen. Het betreft een standaardregeling die het mogelijk maakt om bij de uitvoering van bouwplannen beperkte afwijkingen van het plan mogelijk te maken die niet met een omgevingsvergunning voor afwijken geregeld kunnen worden, zoals het overschrijden van bestemmingsgrenzen.

**Overgangs\- en slotregels**

In deze regels is het overgangsrecht vastgelegd in de vorm zoals in het Besluit ruimtelijke ordening is voorgeschreven. Als laatste is de slotbepaling opgenomen, welke bepaling zowel de titel van het plan als de regels bevat.

### Hoofdstuk 3 Beleidskader

#### 3\.1 Rijksbeleid

**Nationale Omgevingsvisie (NOVI)**

Op 11 september 2020 is de Nationale Omgevingsvisie (NOVI) vastgesteld. Met de NOVI geeft het kabinet richting aan grote opgaven waardoor Nederland de komende 30 jaar verandert. In de NOVI wordt aan de hand van een toekomstperspectief op 2050 de langetermijnvisie in beeld gebracht. Het Rijk wil sturen op de nationale belangen. De inzet van het Rijk is samengevat in vier prioriteiten:

* 1\. Ruimte voor klimaatadaptatie en energietransitie.

* 2\. Duurzaam economisch groeipotentieel.

* 3\. Sterke en gezonde steden en regio's.

* 4\. Toekomstbestendige ontwikkeling van het landelijk gebied.

Het versterken van de omgevingskwaliteit staat in de NOVI centraal. Dit houdt in dat alleÂ plannen met oog voor de natuur, gezondheid, milieu en duurzaamheid gemaakt moeten worden. De NOVIÂ maaktÂ bij het maken van keuzes gebruik van drie afwegingsprincipes:

* 1\. Combinaties van functies gaan voor enkelvoudige functies,

* 2\. Kenmerken en identiteit van een gebied staan centraal, en

* 3\. Afwentelen wordt voorkomen.

De beleidsdoorwerking van de NOVI vindt plaats door middel van wet\- en regelgeving, NOVI\-gebieden, Gebiedsagenda's Grote Wateren en de Omgevingsagenda's. Het beleid heeft derhalve geen directe doorwerking voor dit wijzigingsplan.

**Besluit ruimtelijke ordening (Bro)**

Bij alle ruimtelijke plannen streeft het Rijk naar zorgvuldige afwegingen en heldere besluitvorming. Dit doet het Rijk via het Besluit ruimtelijke ordening (Bro). In het Bro is de Ladder voor duurzame verstedelijking opgenomen (artikel 3\.1\.6\). De Ladder voor duurzame verstedelijking is ingericht voor een zorgvuldige afweging en transparante besluitvorming bij alle ruimtelijke en infrastructurele besluiten waardoor de ruimte in stedelijke gebieden optimaal benut wordt. De Ladder luidt als volgt:

*De toelichting bij een bestemmingsplan dat een nieuwe stedelijke ontwikkeling mogelijk maakt, bevat*

*een beschrijving van de behoefte aan die ontwikkeling, en, indien het bestemmingsplan die*

*ontwikkeling mogelijk maakt buiten het bestaand stedelijk gebied, een motivering waarom niet binnen*

*het bestaand stedelijk gebied in die behoefte kan worden voorzien.*

In welke gevallen er sprake is van een nieuwe stedelijke ontwikkeling is niet concreet vastgelegd. De jurisprudentie geeft op het gebied van woningbouw wel een constante lijn aan. Bouwplannen met minder dan 11 woningen zijn geen stedelijke ontwikkeling. In dit geval is er sprake van de ontwikkeling van Ã©Ã©n woning en daarmee is het dus niet aan te merken als een stedelijke ontwikkeling. Een toetsing aan de ladder kan derhalve achterwege blijven. Voor het overige zijn geen regels opgenomen die specifiek op deze situatie van toepassing zijn. Het project is lokaal en kleinschalig. Het rijksbeleid verzet zich niet tegen de ontwikkeling.

#### 3\.2 Provinciaal beleid

**Omgevingsvisie Zuid\-Holland / Omgevingsverordening Zuid\-Holland**

De provincie stuurt op (boven)regionaal niveau op de inrichting van de ruimte in Zuid\-Holland. De omgevingsvisie (geconsolideerde versie 7 augustus 2021\) geeft op hoofdlijnen sturing aan de ruimtelijke ordening en maatregelen op het gebied van verkeer en vervoer. Met het omgevingsbeleid van Zuid\-Holland streeft de provincie naar een optimale wisselwerking tussen gewenste ruimtelijke ontwikkeling en een goede leefomgevingskwaliteit. De provincie zet in de Omgevingsvisie in op veel thema\`s die niet allemaal relevant zijn in het kader van dit wijzigingsplan. De volgende thema\`s zijn relevant:

*Verstedelijking*

De provincie streeft naar een compact, samenhangend en kwalitatief hoogwaardig bebouwd gebied en wil de bebouwde ruimte daarom beter benutten. De provincie zet ten eerste in op verdichting, concentratie, diversiteit en specialisatie binnen het bestaand stads\- en dorpsgebied, en ten tweede op een hiÃ«rarchie van complementaire knooppunten en centra met een goede onderlinge bereikbaarheid. De provincie hanteert de volgende uitgangspunten voor nieuwe stedelijke ontwikkelingen:

* Bouw naar behoefte;

* Bouw binnen bestaand stads\- en dorpsgebied;

* Bouw georiÃ«nteerd op hoogwaardig openbaar vervoer, versterk de langzaam vervoersrelaties;

* Benut het netwerk van stedelijke centra en knooppunten;

* Bouw toekomstbestendig, houd rekening met energietransitie, natuurinclusiviteit, klimaatadaptie eneen gezonde leefomgeving.

Als een gemeente een ruimtelijke ontwikkeling wil realiseren, wordt op grond van het Besluit kwaliteit leefomgeving (Bkl) de âladder voor duurzame verstedelijkingâ doorlopen. Toepassing is ook van provinciaal belang.

Stedelijke ontwikkelingen die niet binnen bestaand stads\- en dorpsgebied gerealiseerd kunnen worden, kunnen in het landelijk gebied plaatsvinden in aansluiting op bestaand stads\- en dorpsgebied of in bebouwingslinten. Het eindoordeel over stedelijke ontwikkelingen groter dan 3 hectare buiten bestaand stads\- en dorpsgebied ligt bij de provincie. Deze worden door de provincie afgewogen en afhankelijk daarvan opgenomen op de 3 hectare kaart.

*Toekomstbestendig bouwen*

De provincie wil zorgen voor een toekomstbestendig ingericht bebouwd gebied dat zorgt voor een prettige, gezonde en veilige leefomgeving. Een nieuwe ruimtelijke ontwikkeling dient (in toenemende mate):

* energieneutraal te zijn, door optimaal in te zetten op besparing van elektriciteits\- en warmte/koeltevraag, het benutten van rest\- en aardwarmte en zoveel mogelijk in eigen (lokale) hernieuwbaar opgewekte elektriciteit te voorzien.

* klimaatbestendig en waterrobuust te zijn ook op slappe ondergrond. Daarmee wordt bedoeld dat het nieuw ingerichte gebied en de omgeving goed blijft functioneren in extreme weersomstandigheden. Klimaatadaptief bouwen is daarom de norm in Zuid\-Holland.

* uit te gaan van natuurinclusief bouwen om daarmee de biodiversiteiten variatie aan biotopen voor de stedelijke soorten in het bebouwde gebied duurzaam te behouden en te versterken.

* circulaire oplossingen te bieden bij realisatie en beheer door een verantwoord materiaalgebruik en het hanteren van de ontwerpprincipes modulariteit en losmaakbaarheid, zodat er kan wordeningespeeld op een veranderde behoefte in de toekomst.

* gezonde en veilige leefomgeving te bevorderen; die een gezonde leefstijl ondersteunt, met een beweegvriendelijke leefomgeving voor sport en beweging stimuleert en waarin een goedemilieukwaliteit wordt beschermd en bevorderd.

In ruimtelijke visies en plannen wordt opgenomen hoe ruimtelijke ontwikkelingen zijn toegerust op de gevolgen van klimaatverandering en invulling wordt gegeven aan energieneutraliteit, natuurinclusiviteit, circulariteit en een gezonde bebouwde leefomgeving.

Tevens zet de provincie via diverse provinciale programmaâs in op (versnelling van) de realisatie naar een energieneutrale, klimaatbestendige, natuurinclusieve, circulaire, gezond en veilige bebouwde leefomgeving, alsmede een robuuste groenblauwe hoofdstructuur in Zuid\-Holland. Dit doet de provincie vanuit verschillende rollen in samenwerking met verschillende partners.

*Ruimtelijke kwaliteit*

De provincie geeft richting en ruimte aan een optimale wisselwerking tussen ruimtelijke ontwikkelingen en gebiedskwaliteit: een evenwicht en samenspel van toekomstwaarde, gebruikswaarde en belevingswaarde. Ruimtelijke kwaliteit speelt op verschillende niveaus: veelal plek gebonden, maar ookop het niveau van de gehele provincie en soms daarbuiten. In de gehele provincie, zowel in het stedelijk gebied als in het landelijk gebied, beoogt het kwaliteitsbeleid een âja, mits\-beleidâ: ruimtelijke ontwikkelingen zijn mogelijk, met behoud of versterking van de ruimtelijke kwaliteit (waarborg ruimtelijke kwaliteit). Om te kunnen bepalen of een ontwikkeling past bij de gebiedskwaliteit, onderscheidt de provincie de kwaliteit van gebieden in categorieÃ«n en onderscheidt de ruimtelijke ontwikkelingen naar hun mate van impact op de omgeving. Hierbij wordt onderscheid gemaakt in drie categorieÃ«n ruimtelijke ontwikkelingen:

* Inpassen

* Aanpassen

* Transformeren

Onderhavige ontwikkeling valt in de categorie 'inpassen', omdat het de bouw van slechts Ã©Ã©n woning betreft in een bestaand bebouwingslint. Het treffen van aanvullende ruimtelijke maatregelen is niet nodig.

*Kwaliteitskaart*

Het ruimtelijk kwaliteitsbeleid bestaat uit een viertal kwaliteitskaarten, samengevat in Ã©Ã©n integrale kwaliteitskaart, bijbehorende richtpunten en een aantal bepalingen in de verordening (âhandelingskader ruimtelijke kwaliteitâ). Dit beleid maakt maatwerk mogelijk.

**Laag 1 \- De ondergrond**

*Bijzonder reliÃ«f en aardkundige waarden*

Zuid\-Holland is, uitgezonderd de duinen en de dijken, relatief plat. Binnen dit platte land is nog een aantal bijzondere, natuurlijke hoogteverschillen te vinden. Het betreft strandwallen in de kustzone, oude stroomruggen, kreken en geulafzettingen, rivierduinen met donken en oude bovenlanden met restveen. Vanwege de hogere ligging waren deze plekken aantrekkelijk voor (pre)historische bewoning. Het zijn vaak plekken van grote archeologische en aardkundige waarde. Behoud van dit reliÃ«f houdt de leesbaarheid van de ontstaansgeschiedenis van het gebied in stand. Op de Kwaliteitskaart zijn de genoemde aardkundige structuren met archeologische waarde globaal aangegeven. Voor een gedetailleerd kaartbeeld: zie de Cultuurhistorische Atlas van Zuid\-Holland (www.zuid\-holland.nl/chs).

De komgronden en oeverwalgebieden van het rivierengebied in Zuid\-Holland zijn opgebouwd uit rivierklei en liggen vooral in het oosten van de provincie. Ze zijn vermengd met de veenondergrond. De oeverwallen vormen plaatselijk hogere/drogere delen binnen het veengebied. Dit is terug te zien in het landschap.

Richtpunten:

* Ontwikkelingen houden de onregelmatige patronen en het reliÃ«f in het landschap herkenbaar en in stand.

* Waar mogelijk worden de archeologische waarden van deze structuren meer herkenbaar gemaakt bij nieuwe ruimtelijke ontwikkelingen

**Laag 2 \- De cultuur\- en natuurlandschappen**

Niet van toepassing

**Laag 3 \- De stedelijke occupatie**

*Stads\- en dorpsranden*

De stads\- en dorpsrand is de zone op de grens van bebouwd gebied en landschap. Het is het deel van stad of dorp met potentie voor een hoogwaardig en geliefd woonmilieu, doordat hier de genoegens van stedelijk en buiten wonen bij elkaar komen; de nabijheid van voorzieningen gecombineerd met het vrije zicht en het directe contact met het buitengebied. De relatie tussen bebouwd gebied en landschap is afhankelijk van de karakteristieken van de bebouwingsrand en die van het aangrenzende landschap. Daarbij onderscheiden we drie typen âovergangskwaliteitenâ. Het front, het contact en de overlap. Op kaart vinden we de hoogwaardige en bijzondere fronten terug. Daar waar recreatiegebieden voorkomen langs stads\- of dorpsrand is veelal sprake van overlap. Uitgangspunt bij ontwikkelingen aan dorpsranden is de contactkwaliteit.

*De kwaliteit van het front (contrast)*

Een scherpe rand tussen bebouwing en land, waarbij de bebouwing en landschap âmet het gezicht naar elkaarâ zijn gekeerd. Er zijn verschillende situaties denkbaar, waarbij landschappelijke grenzen zorgen voor een scherp contrast tussen bebouwing en landschap. De stad aan de rivier of aan zee (waterfront, zeefront), appartementsgebouwen langs de duinrand of de bebouwingsrand rond een (verder vrij onbebouwde) droogmakerij. Stad en buitengebied brengen hun eigen eigenschappen maximaal tot expressie. Vormen van hoogbouw kunnen hier aan het karakter bijdragen. Bij water\- en zeefronten bieden combinaties met de waterkering kansen voor kwaliteit. Het âwegfrontâ vraagt om extra aandacht voor verbindingen tussen stad en ommeland. Hier is het vaak niet het geval dat bebouwing en landschap met het gezicht naar elkaar zijn gekeerd. De grens is scherp, maar men mist de kwaliteiten van het âzicht op elkaarâ.

*Contactkwaliteit*

Bebouwd gebied en landschap zijn verbonden door zichtbare en begaanbare doorlopende structuren, zoals wegen, paden, dijken, lanen, linten of waterlopen. De structuur die stad en land verbindt, kan een herkenbare landschappelijke onderlegger hebben als een strandwal of rivier. In andere situaties is het kavelpatroon doorlopend. Stad en ommeland blijven beide in hun eigen hoedanigheid herkenbaar en onderscheidend, maar worden in staat gesteld in elkaar door te dringen. Deze soort overgang is typisch voor dorpen of buitenwijken, waarbij de stedenbouwkundige opzet bijvoorbeeld geÃ«nt is op het oorspronkelijke landschappelijke (kavel)patroon.

*De kwaliteit in de overlap (âcontractâ)*

Tussen bebouwd gebied en landschap is een geleidelijke overgang. Stedelijke en landelijke programmaâs vloeien in elkaar over. Het zijn gebieden met een hybride uitstraling en betekenis: recreatiegebieden, sportvelden, volkstuincomplexen, golfbanen, enzovoorts. Er wordt een geÃ¯ntegreerde ontwikkeling ontworpen van woon\-, werk\-, productie\- en vrijetijdslandschappen die zoveel mogelijk aansluiten bij de ruimtelijke kwaliteiten van het omringende landschap en met een goede dooradering van recreatieve routes.

De overgangskwaliteiten zijn verder uitgewerkt in de gebiedsprofielen ruimtelijke kwaliteit.

*Richtpunt*

* Ontwikkelingen aan de stads\- of dorpsrand dragen bij aan het realiseren van een rand met passende overgangskwaliteit (front, contact of overlap).

**Laag 4\- Laag van de beleving** Â

Niet van toepassing.

*Conclusie*

De ontwikkeling past binnen de bestaande gebiedsidentiteit en voorziet geen wijziging op structuurniveau. De ontwikkeling past bij de aard en schaal van het gebied. De ontwikkeling die op basis van onderhavig plan mogelijk wordt gemaakt is in lijn met het provinciaal beleid. Er wordt voldaan aan de vereisten ten aanzien van ruimtelijke kwaliteit. Binnen het voorliggende wijzigingsplan is geen sprake van strijdigheid met de doelen en uitgangspunten zoals omschreven in het provinciale beleid. Provinciaal beleid staat de vaststelling van het plan niet in de weg.

#### 3\.3 Gemeentelijk beleid

**Omgevingsvisie Pijnacker Nootdorp 2050 \- Verbonden met elkaar**

De gemeente Pijnacker\-Nootdorp heeft op 25 november 2021 een omgevingsvisie opgesteld waarin wordt beschreven hoe Pijnacker\-Nootdorp er in 2050 uit zou kunnen zien. Met de nieuwe Omgevingsvisie bereiden ze zich voor op de Omgevingswet die naar verwachting 1 januari 2023 in werking treedt. De omgevingsvisie is binnendeze wet een nieuw instrument waarin de gemeenteraad zijn integrale visie op fysieke leefomgeving voor de lange termijn geeft. De omgevingsvisie gaat over de hele fysieke leefomgeving en is breder dan zijn voorganger: de ruimtelijke structuurvisie. Het gaat niet alleen om thema's als wonen, ruimtelijke ordening, mobiliteit, economie en groen, maar ook om onderwerpen als gezondheid, omgevingsfactoren (milieu), duurzaamheid en veiligheid.

De gemeente onderscheidt vier ontwikkelingslijnen die gezamenlijk richting geven aan de toekomst van de fysieke leefomgeving van Pijnacker\-Nootdorp:

* 1\. Ontwikkelingslijn 1: Onderscheidend groen

* 2\. Ontwikkelingslijn 2: Karakteristieke woon\- en leefomgeving

* 3\. Ontwikkelingslijn 3: Aantrekkelijk economische vestigingsklimaat voor inwoners en ondernemers

* 4\. Ontwikkelingslijn 4: Een veerkrachtige leefomgeving voor mensen, planten en dieren

De ontwikkelingslijnen zijn geen keuzemogelijkheden, ze zijn allen even belangrijk en versterken elkaar. Samen geven ze een integraal beeld en richting voor de toekomst voor het gehele grondgebied van de gemeente. Dit plan sluit met name aan op ontwikkelingslijn 'Karakteristieke woon\- en leefomgeving'. De ontwikkeling wordt zodanig ingepast dat deze bijdraagt aan de identiteit, herkenbaarheid en de samenhang van de kern en de wijk. De woningen sluiten aan bij het dorpse woonmilieu in de kern Nootdorp en de karakteristieken van het bebouwingslint aan de Geerweg.

**Toekomstvisie 2040 (2012\)**

In de Toekomstvisie 'Visie op de toekomst van Pijnacker\-Nootdorp', vastgesteld door de gemeenteraad op 26 juni 2012, wordt een eenduidige en consistente koers voor Pijnacker\-Nootdorp uitgezet met oog voor de omgeving en de rol van de gemeente. De toekomstvisie laat zien wat voor gemeente Pijnacker\-Nootdorp wil zijn, waar zij met haar ontwikkeling heen wil en welke rol zij daarbij pakt. Pijnacker\-Nootdorp wil, conform haar visie, een herkenbare gemeente zijn in een landelijke omgeving waar de stad nooit ver weg is. Zij ziet het als haar missie in de regio een uniek woonmilieu te bieden, met het groene buitengebied meerwaarde te geven en met duurzame en innovatieve bedrijven, waaronder de glastuinbouw, de economie versterken.

**Woonvisie 2020\-2030**

Op 25 juni 2020 is de Woonvisie Pijnacker\-Nootdorp 2020\-2030 vastgesteld. De woonvisie bestaat uit vier pijlers:

1\. Mooi wonen, prettig leven:

* a. Identiteit en kwaliteiten van woonkernen behouden.

* b. Bijsturen van kwetsbare woongebieden

2\. Passende woningen voor onze inwoners:

* a. Werken aan betaalbare koop\- en huurwoningen.

* b. Sturen op het behoud van de sociale voorraad.

* c. De doorstroming stimuleren

* d. Een toekomstbestendige woningvoorraad voor senioren.

* e. Uitbreiding van de bestaande voorraad.

3\. Duurzaam wonen:

* a. Meewerken aan het ontwikkelen van de Regionale Energie Strategie (RES).

* b. Het maken van een Energietransitieplan voor Pijnacker\-Nootdorp.

4\. Een thuis voor alle doelgroepen:

* a. Voor vijf doelgroepen is extra aandacht nodig:

+ 1\. vergunninghouders

+ 2\. woonwagenbewoners

+ 3\. spoedzoekers

+ 4\. arbeidsmigranten

+ 5\. uitstroom uit de zorg

Pijnacker\-Nootdorp biedt ten opzichte van de regio een uniek woonmilieu en werkt daarvoor aan drie kernen met een hoogwaardige woonkwaliteit. Pijnacker, Nootdorp en Delfgauw verschillen onderling van elkaar en er zijn dan ook verschillende woonmilieus te vinden, die voor verschillende woonconsumenten aantrekkelijk zijn Onderhavig plan voorziet in de realisatie van een vrijstaande woning op een locatie dat reeds in het bestemmingsplan is aangewezen als een woonlocatie. Het plan draagt bij aan de doelstelling 'mooi wonen, prettig leven'.

Gemeentelijk beleid staat de vaststelling van het wijzigingsplan niet in de weg.

### Hoofdstuk 4 Kwaliteit van de leefomgeving

#### 4\.1 Inleiding

Er bestaat een duidelijke relatie tussen milieubeleid en ruimtelijke ordening. De laatste decennia groeien deze beleidsvelden dan ook naar elkaar toe. De milieukwaliteit vormt een belangrijke afweging bij de ontwikkelingsmogelijkheden van ruimtelijke functies. Bij de besluitvorming over het al dan niet toelaten van een bepaalde ruimtelijke ontwikkeling wordt dan ook onderzocht welke omgevingsaspecten daarbij een rol (kunnen) spelen. Het is van belang om milieubelastende functies (zoals bepaalde bedrijfsactiviteiten) ruimtelijk te scheiden ten opzichte van milieugevoelige functies zoals woningen. Andersom moet in de ruimtelijke ordening nadrukkelijk rekening gehouden worden met de gevolgen van ruimtelijke ingrepen voor het milieu. Milieubelastende situaties moeten voorkomen worden.

#### 4\.2 Archeologie en cultuurhistorie

***Archeologie***

**In Europees verband is het zogenaamde 'Verdrag van Malta' tot stand gekomen. Uitgangspunt**

**van dit verdrag is het archeologisch erfgoed zo veel mogelijk te behouden. Waar dit niet**

**mogelijk is, dient het bodemarchief met zorg ontsloten te worden. In juli 2016 is de**

**Erfgoedwet in werking getreden. Deze wet vervangt diverse wetten en regels voor behoud en**

**beheer van cultureel erfgoed in Nederland. In de Erfgoedwet staat wat cultureel erfgoed is,**

**hoe Nederland omgaat met roerend cultureel erfgoed, wie welke verantwoordelijkheden**

**heeft en hoe Nederland daar toezicht op houdt.**

Over de zuidoostzijde van het plangebied geldt de dubbelbestemming 'Waarde\-archeologie 2' en voor de noordwestzijde van het plangebied geldt de dubbelbestemming 'Waarde\-archeologie 3'. Voor de dubbelbestemming 'Waarde\-Archeologie 2' geldt dat er geen archeologisch onderzoek nodig is wanneer de bodemingrepen een kleinere oppervlakte beslaan dan 100 m2 en niet dieper reiken dan 30 centimeter. Voor de dubbelbestemming 'Waarde\-Archeologie 3' geldt dat er geen archeologisch onderzoek nodig is wanneer de bodemingrepen een kleinere oppervlakte beslaan dan 200 m2 en niet dieper reiken dan 30 centimeter. De woning heeft een oppervlakte van circa 80 m2 en een berging van circa 18 m2 en zal hierdoor de vrijstellingswaarden niet overschrijden. De gemeente heeft reeds opdracht gegeven voor het uitvoeren van een archeologisch onderzoek. De resulaten van dit archeologisch onderzoek zullen na terinzagelegging van het ontwerp\-wijzigingsplan toegevoegd worden.

***Cultuurhistorie***

**Met de Erfgoedwet beschermt de overheid het cultureel erfgoed in Nederland. De Erfgoedwet**

**heeft zes wetten en regelingen op het gebied van cultureel erfgoed vervangen waaronder de**

**Monumentenwet 1988\. Op basis van het Besluit ruimtelijke ordening (Bro) is het wettelijk**

**verplicht om in de toelichting van een bestemmingsplan een beschrijving op te nemen van de**

**wijze waarop met in het gebied aanwezige cultuurhistorische waarden of monumenten**

**rekening is gehouden.**

Cultuurhistorisch waardevolle objecten in of in de directe omgeving van het plangebied, waarmee in het plan rekening moet of kan worden gehouden, zijn aanwezig. Het plangebied is gelegen binnen de molenbiotoop van molen 'Windlust'. Ter plaatse van de aanduiding 'vrijwaringszone \- molenbiotoop' mag de bouwhoogte van bouwwerken of de hoogte van beplanting niet meer bedragen dan 1/30 (stedelijk gebied) van de afstand tussen een bouwwerk/beplanting en het middelpunt van de molen, gerekend vanaf de onderste punt van de verticaal staande wiek (maat \+ NAP).

De afstand tussen het plangebied en het middelpunt van de molen bedraagt circa 135 meter. Bij een stellingmolen mag de hoogte van de stelling worden opgeteld bij de maximale obstakelhoogte. De hoogte van de stelling bedraagt 2,90 meter. De molen is op basis van de AHN\-viewer gelegen op circa \-1,8 meter NAP terwijl het plangebied gelegen is op circa \-3,5 meter NAP. Hierdoor ligt het plangebied 1,7 meter lager dan de molen. Dit betekent dat de maximale hoogte van de woning 9,1 meter (1/30 \* 135 \+ 2,9 hoogte stelling \+ 1,7 verschil NAP) mag bedragen. Hieraan wordt voldaan. In de nabije omgeving van het plangebied zijn, uitgezonderd de molen, geen cultuurhistorische objecten aanwezig.

Het aspect 'archeologie en cultuurhistorie' vormt geen belemmering voor het planologisch mogelijk maken van de voorgenomen ontwikkeling.

#### 4\.3 Bedrijven en milieuzonering

**Een goede ruimtelijke ordening voorziet in het voorkomen van voorzienbare hinder en gevaar**

**door milieubelastende activiteiten. Sommige activiteiten die planologisch mogelijk worden**

**gemaakt, veroorzaken milieubelasting voor de omgeving. Andere (gevoelige) functies moeten**

**juist beschermd worden tegen milieubelastende activiteiten. Door bij nieuwe ontwikkelingen**

**voldoende afstand in acht te nemen tussen milieubelastende activiteiten (zoals bedrijven) en**

**gevoelige functies (zoals woningen) worden hinder en gevaar voorkomen en wordt het**

**bedrijven mogelijk gemaakt zich binnen aanvaardbare voorwaarden te vestigen. Het doel van**

**milieuzonering is om te komen tot een optimale kwaliteit van de leefomgeving.**

Milieuzonering is het ruimtelijk scheiden van milieubelastende activiteiten en milieugevoelige bestemmingen bij nieuwe ontwikkelingen. Met de term âmilieubelastende activiteitenâ worden binnen de VNG\-methodiek alle milieubelastende activiteiten bedoeld: niet alleen bedrijven maar ook bijvoorbeeld detailhandel, horeca en maatschappelijke voorzieningen. Met de term âmilieugevoelige functiesâ worden onder meer woningen, ziekenhuizen, scholen en verblijfsrecreatie bedoeld.

Milieuzonering dient twee doelen:

* Het voorkomen of zoveel mogelijk beperken van hinder en gevaar bij woningen en andere gevoelige functies;

* Het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

De VNG doet in de publicatie 'Bedrijven en milieuzonering' (editie 2009\) een handreiking ten behoeve van de afstemming tussen ruimtelijke ordening en milieu op lokaal niveau. Deze VNG\-publicatie legt niet vast wat wel en niet is toegestaan. De publicatie is een hulpmiddel om de afstanden tussen milieubelastende activiteiten en milieugevoelige bestemmingen concreet voor een locatie in te vullen (maatwerk).

Het bestemmingsplan is het juridisch\-planologisch instrument waarin de gekozen strategie moet worden verklaard. Volgens jurisprudentie dient de plantoelichting ten minste aannemelijk te maken dat ten aanzien van het milieu geen onoverkomelijke problemen te verwachten zijn.

**Bouwstenen van milieuzonering**

*Lijst van bedrijfsactiviteiten (richtafstandenlijst)*De lijst van bedrijfsactiviteiten is een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De lijst gaat uit van gemiddeld moderne bedrijven. Er moet gemotiveerd worden welke Staat van bedrijfsactiviteiten wordt gebruikt en de toegelaten milieubelastende activiteiten dienen in de juridische regeling van het bestemmingsplan te worden vastgelegd.

*Omgevingstype*De VNG\-publicatie kent twee omgevingstypen, 1\) een rustige woonwijk/rustig buitengebied en 2\) een gemengd gebied. Een rustige woonwijk is een woonwijk, ingericht volgens het principe van functiescheiding. Afgezien van wijkgebonden voorzieningen komen vrijwel geen andere functies voor. Een vergelijkbaar omgevingstype qua aanvaardbare milieubelasting is een rustig buitengebied. Naast deze omgevingstypen kent de VNG\-publicatie ook het omgevingstype gemengd gebied. Dit is een gebied met matige tot sterke functiemenging. Hieronder vallen ook de lintbebouwing in het buitengebied (met overwegend agrarische en andere bedrijvigheid) en gebieden die direct langs de hoofdinfrastructuur liggen.

De aan de milieucategorie gerelateerde richtafstanden gelden ten opzichte van het omgevingstype rustige woonwijk/rustig buitengebied. Bij het omgevingstype gemengd gebied kunnen de richtafstanden met Ã©Ã©n afstandsstap worden verlaagd. Zie tabel 1\.

| **Categorie**   Â | **Richtafstand tot rustige woonwijk/ rustig buitengebied**   Â | **Richtafstand tot gemengd gebied**   Â |

| --- | --- | --- |

| 1   Â | 10 m   Â | 0 m   Â |

| 2   Â | 30 m   Â | 10 m   Â |

| 3\.1   Â | 50 m   Â | 30 m   Â |

| 3\.2   Â | 100 m   Â | 50 m   Â |

| 4\.1   Â | 200 m   Â | 100 m   Â |

| 4\.2   Â | 300 m   Â | 200 m   Â |

| 5\.1   Â | 500 m   Â | 300 m   Â |

| 5\.2   Â | 700 m   Â | 500 m   Â |

| 5\.3   Â | 1000 m   Â | 700 m   Â |

| 6   Â | 1500 m   Â | 1000 m   Â |

*Tabel 1 \- MilieucategorieÃ«n en bijbehorende richtafstanden ten opzichte van de verschillende*

*omgevingstypen*

De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan (dus inclusief vergunningvrij aanbouwen) mogelijk is.

*Functiemenging*

De term 'gebied met functiemenging' heeft betrekking op een milieuzonering binnen een gebied waar functiemenging voorkomt of wordt beoogd. Zoals in de VNG\-publicatie is aangegeven kan hier niet worden gewerkt met een systematiek van richtafstanden en afstandsstappen vanwege de zeer korte afstand tussen milieubelastende en milieugevoelige functies. De Staat van Bedrijven 'functiemenging' hanteert drie categorieÃ«n A, B en C met specifieke criteria:

Categorie A

Activiteiten zodanig weinig milieubelastend dat deze aanpandig aan woningen kunnen worden uitgevoerd. De eisen uit het Bouwbesluit voor scheiding tussen woning en bedrijf zijn daarbij toereikend.

Categorie B

Activiteiten kunnen worden uitgeoefend, echter bouwkundig gescheiden van woning en andere gevoelige functies.

Categorie C

Activiteiten uit categorie B waarbij vanwege de relatief grote verkeersaantrekkende werking een directe ontsluiting op hoofdinfrastructuur gewenst is.

De 'bedrijvenlijst \- functiemenging' is niet uitputtend. In de planregels wordt geregeld dat ook bedrijfsactiviteiten zijn toegestaan, die niet in de lijst zijn opgenomen, maar die naar aard en invloed met bedrijven uit desbetreffende categorie gelijkgesteld kunnen worden. Dit moet wel worden aangetoond met milieutechnisch onderzoek.

**Milieuzonering in het plangebied**

In of in de nabijheid van het plangebied zijn geen relevante bedrijfsbestemmingen gelegen. Aan de oostzijde van het plangebied is op een afstand van ruim 300 meter een sportveld gelegen. De richtafstand van een veldsportcomplex met verlichting (SBI2008 931, milieucategorie 3\.1\) betreft 50 meter tot het omgevingstype 'rustig woongebied'. Hierbij is het aspect geluid maatgevend. Er wordt voldaan aan de richtafstand. Het aspect bedrijven en milieuzonering vormt geen belemmering voor de voorgenomen ontwikkeling.

#### 4\.4 Bodem

**Om het risico uit te sluiten, dat mensen gezondheidsproblemen krijgen als gevolg van een**

**langdurig verblijf op verontreinigde grond, dient aangetoond te worden dat de**

**bodemkwaliteit geschikt is voor de beoogde functie.**

Om de bodem voor langere tijd te willen gebruiken, moeten we de bodem op de juiste manier benutten en beschermen. Naast het beschermen van de milieuhygiÃ«nische bodemkwaliteit hecht de gemeente waarde aan de overige functionele bodemkwaliteiten. Onder functionele bodemkwaliteiten wordt verstaan de draagkwaliteit, informatiekwaliteit, regulatiekwaliteit en productiekwaliteit. Deze kwaliteiten hebben onder andere betrekking op cultuurhistorische betekenis, levende bodem, ondergronds bouwen en bodemenergie inclusief geothermie.

Om het gebruik van de ruimte beneden maaiveld duurzaam en optimaal te benutten zal bij ontwikkelingen of activiteiten in de onder\- en/of bovengrond rekening moeten worden gehouden met de ruimtelijk ordening van de ondergrond in relatie tot de bovengrond, en vice versa.

Een verontreinigde bodem kan zorgen voor gezondheidsproblemen en aantasting van de kwaliteit van het natuurlijk leefmilieu. Daarom is het belangrijk om bij ruimtelijke plannen de bodemkwaliteit mee te nemen in de overwegingen. De Wet bodembescherming, Besluit bodemkwaliteit en de Woningwet stellen grenzen aan de aanvaardbaarheid van verontreinigingen. Tevens is bij de realisatie van ruimtelijke plannen vaak grondverzet noodzakelijk. Het tijdelijke opslaan en toepassen van grond en/of baggerspecie en het toepassen van steenachtige bouwstoffen is middels het Besluit bodemkwaliteit aan regels gebonden.

Opgemerkt wordt dat op dit moment de wet\- en regelgeving in ontwikkeling zijn en binnen de toekomstige omgevingswet zullen worden vormgegeven. De pijlers hierbij zullen gericht zijn op de zorgplicht en het omgevingsplan. Het toekomstige omgevingsplan heeft betrekking op twee soorten regels: algemene regels die gevolgen hebben voor de fysieke leefomgeving (bouwwerken, infrastructuur, bodem, lucht en dergelijke) en regels die: 'evenwichtige toedeling van functies aan locaties' inhouden. In het kader van de omgevingswet is de gemeente bevoegd gezag bodem.

Onderzoek en sanerende maatregelen bij toekomstige (her)inrichting of bestemmingswijziging: Bij de (her)inrichting of bestemmingswijziging van een locatie en/of bij grondverzet inclusief het verwijderen van grondgebonden objecten, dient een historisch (bodem)onderzoek conform de vastgestelde norm te worden uitgevoerd om mogelijk bodembedreigende activiteiten te achterhalen (huidige norm: NEN\-5725\). In het kader van het historisch onderzoek zal minimaal een terreininspectie moeten worden uitgevoerd, een gesprek met de (voormalige) eigenaar/beheerder van de locatie moet plaatsvinden, het raadplegen van historische kaarten, luchtfoto's en landelijk bodemloket, en een bezoek aan het gemeentearchief moet worden gebracht (tenzij geen relevante informatie van de onderzoekslocatie bij de gemeente aanwezig is).

Op basis van de beschikbare historische en/of milieuhygiÃ«nische (bodemkwaliteits)gegevens wordt bepaald of asbest\-, water\- en/of bodemonderzoek dient te worden uitgevoerd conform de geldende vastgestelde onderzoeknormen.

*Toetsing*

De ontwikkeling voorziet in het toevoegen van een woning op een bestaand woonperceel. Aangezien het plangebied reeds de functie 'Wonen' heeft en wonen daarmee toegestaan is, is een bodemonderzoek ten behoeve van de planologische procedure niet benodigd. Echter, door Van der Helm Milieubeheer B.V. is op 20 december 2019 reeds een verkennend (asbest)bodemonderzoek uitgevoerd (Bijlage 1). Op basis van de onderzoeksresultaten wordt geconcludeerd dat:

* zowel de zwak puinhoudende bovengrond als de onderliggende plastic\- en betonhoudende ondergrond licht verontreinigd is met enkele metalen en PAK;

* het grondwater matig verontreinigd is met lood en licht verontreinigd met enkele andere zware metalen;

* aangezien er geen specifieke bron aanwijsbaar is voor de matige verontreiniging met lood in het grondwater, wordt er vanuit gegaan dat hier sprake is van een natuurlijk verhoogde achtergrondwaarde. Het uitvoeren van nader onderzoek naar deze matige verontreiniging wordt derhalve niet zinvol geacht;

* op het maaiveld Ã©Ã©n stuk asbesthoudend plaatmateriaal is aangetroffen. Dit plaatmateriaal is in het kader van het onderzoek van het maaiveld verwijderd. Op de daken van de opstallen is geen asbest waargenomen, het aantreffen van Ã©Ã©n stuk asbesthoudend plaatmateriaal zal derhalve een incident zijn;

* in de grond ter plaatse van het meest verdachte proefgat geen asbest is aangetoond. Op basis daarvan wordt gesteld dat de overige grond op de onderzoekslocatie (met gelijksoortige bijmengingen) van gelijkwaardige kwaliteit zal zijn met betrekking tot asbest.

Aanbevolen wordt om tijdens werkzaamheden in de grond alert te zijn op asbest verdachte (plaat)materialen. Indien alsnog asbest verdachte plaatmaterialen worden waargenomen in de bodem, wordt het uitvoeren van nader (asbest)onderzoek aanbevolen. Op basis van bovenstaande onderzoeksresultaten kan geconcludeerd worden dat het aspect 'bodem' geen belemmering vormt voor het planologisch mogelijk maken van de voorgenomen ontwikkeling.

#### 4\.5 Externe veiligheid

**De doelstelling van het externe veiligheidsbeleid is het realiseren van een veilige woon\- en**

**leefomgeving door het beheersen van risico's van activiteiten met gevaarlijke stoffen (zoals**

**het gebruik, de opslag, de productie als het transport). Het beleid is erop gericht te voorkomen**

**dat er dichtbij gevoelige bestemmingen activiteiten met gevaarlijke stoffen plaatsvinden. Bij**

**nieuwe (ruimtelijke) ontwikkelingen dient rekening te worden gehouden met risicobronnen in**

**de omgeving.**

**Risicovolle bedrijven binnen/nabij het plangebied**

Binnen/nabij het plangebied zijn geen risicovolle bedrijven met een PR 10\-6 risicocontour die buiten de inrichting valt. Het plangebied valt niet binnen het invloedsgebied van een risicovol bedrijf. Een berekening of verantwoording van het groepsrisico is niet aan de orde.

![afbeelding "i_NL.IMRO.1926.wp200220099-4001_0008.png"](i_NL.IMRO.1926.wp200220099-4001_0008.png)

*Tabel \- Inrichtingen*

**Transport gevaarlijke stoffen binnen/nabij het plangebied**

Transport gevaarlijke stoffen over rijkswegen

Uit de risicokaart blijkt dat de A4 een PR 10\-6 risicocontour heeft van 23 meter. De A4 heeft een plasbrandaandachtsgebied. Uit de risicokaart blijkt dat de A12 een PR 10\-6 risicocontour heeft van 0 meter. De A12 heeft geen plasbrandaandachtsgebied. Uit de risicokaart blijkt dat de A13 een PR 10\-6 risicocontour heeft van 17 meter. De A13 heeft ook een plasbrandaandachtsgebied. Het plangebied ligt niet binnen deze contouren. Het plangebied ligt niet binnen het invloedsgebied van de A12, wel binnen het invloedsgebied van de A4 en de A13\. Het plangebied ligt op ruim eer dan 200 meter. Een berekening en een (volledige) verantwoording van het groepsrisico zijn dan ook niet aan de orde. Wel moet aandacht worden besteed aan de mogelijkheden tot voorbereiding van bestrijding en beperking van de omvang van een ramp of zwaar ongeval. Als op grond van het ruimtelijk plan de bouw, vestiging of aanleg van nog niet gerealiseerde (beperkt) kwetsbare objecten wordt toegestaan moet ook worden ingegaan op zelfredzaamheid. Dit is hier het geval.

![afbeelding "i_NL.IMRO.1926.wp200220099-4001_0009.png"](i_NL.IMRO.1926.wp200220099-4001_0009.png)

*Tabel \- Invloedsgebieden en afstanden rijkswegen*

Transport gevaarlijke stoffen over provinciale wegen

Een klein deel van de N470 is aangewezen als gemeentelijke route voor het transport van gevaarlijke stoffen. Over dit gedeelte wordt voornamelijk LNG vervoerd, naar een locatie op het bedrijvenpark Ruyven. Op basis van de vergunde jaarlijkse doorzet zijn er 260 transportbewegingen te verwachten. Het overige deel van de N470 is niet aangewezen als route transport gevaarlijke stoffen. Er kan incidenteel wel transport van gevaarlijke stoffen plaats vinden, via een ontheffing. Dit zal met name de bevoorrading van (kleine) propaantanks in het buitengebied betreffen. De tankstations binnen de gemeente Pijnacker\-Nootdorp verkopen geen LPG, ook ESSO aan de rijksweg A13 niet.

In de Handleiding Risicoanalyse Transport (HART) is vastgelegd hoe de risico's van transport van gevaarlijke stoffen conform het vigerende beleid geanalyseerd moeten worden. In HART zijn vuistregels opgenomen ten aanzien van de noodzaak om te rekenen aan het plaatsgebonden risico en het groepsrisico. Het gebruik van deze handleiding is verplicht.

De vuistregels uit de HART geven aan dat voor een weg buiten de bebouwde kom (zoals de N470\) geldt dat er geen PR\-10\-6 contour aanwezig is als het aantal tankauto's van de stofcategorie GF3 (propaan, LPG, LNG) lager is dan 500\. Voor de N470 binnen de gemeente Pijnacker\-Nootdorp zijn geen tellingen beschikbaar, wel voor het deel in Delft (GF3: 75\) en in Zoetermeer (GF3: 73\). Gezien het feit dat in Pijnacker\-Nootdorp geen LPG geleverd wordt maar alleen propaan zal het aantal transporten GF3 op het niet aangewezen deel van de N470 vergelijkbaar of lager zijn. Op het aangewezen deel van de N470 komen daar de transporten LNG bij (260\). Opgeteld zal het totaal aantal transporten GF3 beduidend lager zijn dan 500\. Daarmee wordt voldaan aan de vuistregels voor het plaatsgebonden risico.

Een berekening en (beperkte) verantwoording van het groepsrisico is aan de orde indien een plangebied zich bevindt binnen het invloedsgebied van een risicobron. Het invloedsgebied wordt bepaald door de 1% letaliteitsafstand van de stofcategorieÃ«n die getransporteerd worden. Voor GF3 geldt een invloedsgebied van 355 meter. Het plangebied ligt op zo'n 3\.700 meter van de N470\. Een berekening van de toename van het groepsrisico is daarom niet aan de orde.

Gemeentelijke route voor transport gevaarlijke stoffen

Het transport van alle gevaarlijke stoffen rust op een belangrijk basisprincipe: diegene die met een voertuig via de weg gevaarlijke stoffen vervoert is, op grond van de Wegenverkeerswet 1994 en de Wet Vervoer Gevaarlijke Stoffen (WVGS), verplicht als zodanig de bebouwde kommen van gemeenten te vermijden. Als het vervoer binnen de bebouwde kom noodzakelijk is ten behoeve van het laden en lossen of omdat er redelijkerwijs geen route buiten de bebouwde kom beschikbaar is, mag de chauffeur van dit basisprincipe afwijken. Op deze manier wordt het transport van gevaarlijke stoffen door de bebouwde kom geminimaliseerd.

De gemeente Pijnacker\-Nootdorp beschikt over een aangewezen wegennet voor routeplichtige stoffen op grond van de Wet vervoer gevaarlijke stoffen. De route voor gevaarlijk transport is gelegen op bedrijventerrein Ruijven en ligt op ruime afstand van het plangebied.

Transport gevaarlijke stoffen over spoor en water

Het spoor (NS Den Haag \- Gouda; Randstadrail Den Haag \- Rotterdam) wordt niet gebruikt voor transport van gevaarlijke stoffen. Rondom deze spoorbanen bevindt zich daarom geen risicocontour in het kader van externe veiligheid. Ook vindt er geen transport van gevaarlijke stoffen over water plaats.

**Buisleidingen binnen/nabij het plangebied**

![afbeelding "i_NL.IMRO.1926.wp200220099-4001_0010.png"](i_NL.IMRO.1926.wp200220099-4001_0010.png)

*Tabel \- Invloedsgebieden en afstanden buisleidingen*

Aardgas

In of nabij het plangebied liggen geen hoge druk aardgastransportleidingen. De aardgastransportleidingen vormen dan ook geen belemmering.

Brandbare vloeistoffen

Er loopt een brandstofleiding (K2\) van Defensie Pijpleidingorganisatie (DPO) door de gemeente Pijnacker\-Nootdorp. Deze buisleiding ligt op ruim 4\.800 meter afstand van het plangebied. De brandstofleiding vormt daarom geen belemmering.

Er loopt een ondergrondse CO2\-leiding ten zuiden van het plangebied. Naar aanleiding van ontwikkelingen nabij dezelfde CO2\-leiding in Zoetermeer is in 2007 door RIVM en TNO uitgebreid onderzoek gedaan naar de risico's en effecten van vrijkomend CO2 bij leidingbreuk. Hierbij is door het RIVM geconcludeerd dat de risico's en letale effecten zich niet voordoen buiten een afstand van 4 meter van de buisleiding. VROM onderschrijft dit onderzoek en deze conclusie (brief VROM, datum 24\-08\-2007, kenmerk DGM/EV2007082989\). Ook recent onderzoek aan de CO2\-leiding (Tebodin, document\-nummer 3413682, 7 april 2014\) bevestigt dit. De rapportage van Arcadis âQRA Vervoersknoop Bleizo (01\-02\-2016, kenmerk D04011\.000122\) stelt âDe ondergrondse leidingdelen leiden niet tot externe veiligheidsrisico.â De buisleiding ligt op ruim 4\.800 meter van het plangebied en is daarom ook niet relevant.

**Bereikbaarheid, bestrijdbaarheid en zelfredzaamheid**

Bij de Veiligheidsregio Haaglanden (VRH) is advies gevraagd. De VRH heeft in haar reactie (per e\-mail, kenmerk 2022032346680, datum 10 mei 2022\) aangegeven dat zij geen aanvullend advies zal uitbrengen. Er is in deze paragraaf gebruik gemaakt van de notitie âADVISERING EV \- VEILIGHEIDSREGIO HAAGLANDEN invulling van de adviesrol bij ruimtelijke plannen, versie 2\.1 van 11 mei 2021â. Hierin staan per risicobron maatregelen opgenomen.

Het plangebied ligt binnen het invloedsgebied (1% letaliteit) van de A4 en de A13 maar ligt op meer dan 200 meter. Er vindt over de A4 en de A13 transport van gevaarlijke stoffen plaats, giftige vloeistoffen en giftige gassen. Daarom moet aandacht worden besteed aan het bestrijden en het beperken van de omvang van een ramp of een zwaar ongeval. Als op grond van het bestemmingsplan de bouw, vestiging of aanleg van nog niet gerealiseerde (beperkt) kwetsbare objecten wordt toegestaan moet ook worden ingegaan op zelfredzaamheid. Dit is hier het geval.

*Mogelijkheden tot voorbereiding van bestrijding en beperking van de omvang van een ramp of zwaar*

*ongeval*

Bij een toxische vloeistof is bronbestrijding mogelijk door de vloeistofplas af te dekken met een schuimvormend blusmiddel. Hierdoor wordt de verdamping verminderd. Dit is ook een mogelijkheid voor effectbestrijding. Voor toxische gassen kan alleen aan bronbestrijding worden gedaan indien de oorzaak een lekkage is. De brandweer kan dan proberen om het gat te dichten. Effectbestrijding is mogelijk door de concentratie proberen te verdunnen, bijvoorbeeld met behulp van een waterscherm. Dit is alleen mogelijk als de brandweer tijdig aanwezig is, zodat de toxische vloeistof nog niet volledig is uitgestroomd en verdampt. Als de oorzaak het ineens vrijkomen van de gehele inhoud is zal effectbestrijding zeer lastig zijn. Bij een toxisch incident is het belangrijk dat de bestrijding plaatsvindt vanaf bovenwinds gebied (daar waar de wind vandaan komt). Het is daarom belangrijk dat de bron tweezijdig bereikbaar is.

Een koude BLEVE treedt plots op als gevolg van bijvoorbeeld een mechanische beschadiging van de tankauto en heeft een snelle ontwikkeltijd. Hierdoor zijn er eigenlijk geen mogelijkheden voor bronbestrijding en primaire effectbestrijding. De effectbestrijding zal daarom gericht zijn op het bestrijden van secundaire branden. Bij een warme BLEVE is bronbestrijding mogelijk mits de koeling van de tankwagen snel genoeg gestart wordt. Zolang de tankwagen niet faalt is er tijd om het gebied te ontruimen. Voorwaarde hierbij is dat de brandweer voldoende snel ter plaatse kan zijn en dat er bluswatervoorzieningen beschikbaar zijn. Indien de warme BLEVE optreedt zijn er geen mogelijkheden om het primaire effect te beperken. De inzet van de brandweer zal dan vooral gericht zijn op de bestrijding van secundaire branden.

Zowel voor de bereikbaarheid en bestrijdbaarheid van 'dagelijkse incidenten', zoals brand of wateroverlast, als voor calamiteiten op het gebied van externe veiligheid, is het van belang dat de bereikbaarheid voor de hulpdiensten en bluswatervoorzieningen voldoende zijn.

Voor de bereikbaarheid en bestrijdbaarheid is door de Nederlandse Vereniging voor Brandweerzorg en Rampenbestrijding (NVBR) is de 'Handreiking Bluswatervoorziening en bereikbaarheid 2019' (januari 2020\) ontwikkeld. Deze wordt door gemeente Pijnacker\-Nootdorp gehanteerd en nageleefd. De veiligheidsregio Haaglanden heeft eisen geformuleerd ten aanzien van de bereikbaarheid en de bluswatervoorziening. In het algemeen geldt dat een woonhuis tot op 40 meter bereikbaar moet zijn voor een brandweervoertuig. De wegen en bruggen er naar toe moeten ook een bepaalde belasting aankunnen, een bepaalde doorgangshoogte en rijbaanbreedte hebben en een zekere binnenbocht\- en buitenbochtstraal hebben. Wat betreft de bluswatervoorziening geldt dat er binnen een straal van 100 meter van het object een bluswatervoorziening aanwezig moet zijn. Een bluswatervoorziening kan zijn: open water, ondergrondse brandkraan (opbrengst minimaal 30 m3 / uur) of geboorde put. De ontwikkellocaties binnen het plangebied zijn aan deze eisen getoetst. Voor wat betreft de bereikbaarheid voor de hulpdiensten en de beschikbaarheid en bereikbaarheid van bluswatervoorzieningen geldt dat deze in de huidige situatie en onder normale omstandigheden voldoende is.

*Maatregelen ter bevordering van de zelfredzaamheid*

Bij het ontstaan van een warme BLEVE is er sprake een overdrukscenario waarbij er weinig tijd is voor ontvluchting van het gebied. Bij een koude BLEVE is geen tijd voor ontvluchting van het gebied. De mate van zelfredding is afhankelijk van de situatie ter plaatse en van de gebouwen. Voor de aanwezigen op grotere afstand wordt geadviseerd om het gebied te ontvluchten.

Bij een toxisch scenario geldt dat, als in objecten een ventilatievoorziening aanwezig is of wordt gerealiseerd, deze ventilatie met een eenvoudige (handmatige) handeling uit te schakelen moet zijn. Hiermee kunnen de gevolgen bij het vrijkomen van giftige stoffen in het object worden beperkt. Dit geldt bij verbouw en (vervangende) nieuwbouw van alle objecten, bestemd voor het verblijf van personen. Het is daarbij van belang dat ook eventuele ramen en ventilatieopeningen kunnen worden gesloten.

*Risicocommunicatie*

Het advies van de Veiligheidsregio Haaglanden geeft aan dat om ervoor te zorgen dat mensen goed voorbereid zijn en weten hoe ze moeten, het van belang is dat zij hier vooraf over worden geÃ¯nformeerd. De gemeente deelt het advies dat informatie verstrekken aan personen van belang is. Het betreft de handelingsperspectieven om de veiligheid te verhogen. Op de website van de gemeente www.pijnacker\-nootdorp.nl kunnen burgers hierover veel informatie vinden bij het thema âveiligheidâ. Ook op de landelijke website www.crisis.nl en op de regionale site https://www.haaglandenveilig.nl kan men veel informatie vinden.

Daarnaast vindt, indien zich een ongeval voordoet dat effect op de omgeving heeft of nog kan hebben, afhankelijk van de aard en omvang van deze effecten, crisiscommunicatie plaats naar de in het effectgebied liggende bedrijven en bewoners. Bij een eenvoudig incident met geringe effecten zal de communicatie voor zover nodig op reguliere wijze en dus routinematig plaatsvinden door de ter plaatse aanwezige functionarissen van de hulpverleningsdiensten. Indien een incident zich ontwikkelt tot een groot incident of ramp zal binnen de regio Haaglanden, en dus ook binnen de gemeente, zogeheten opschaling plaatsvinden. Van een routinematige aanpak zal overgegaan worden naar een meer gecoÃ¶rdineerde aanpak. Deze gecoÃ¶rdineerde aanpak is beschreven in het crisisbeheersingsplan (rampenplan) van de gemeente. Er is ook een regionaal crisisplan. Het rampenplan en het regionaal crisisplan voorzien onder meer in:

\* het waarschuwen van bewoners en de naastgelegen bedrijven (het attenderen van de bevolking op een gevaar of dreigend gevaar en het daarbij geven van een eerste gedragsadvies);

\* voorlichting: het verzamelen, het verwerken en verstrekken van informatie, met als doel het beperken of voorkomen van de directe gezondheidsgevolgen voor de betrokkenen door een ongeval.

Conclusie

Alle aspecten van externe veiligheid zijn beschreven en beoordeeld. Het plangebied ligt ook binnen het invloedsgebied van de A4 en de A13\. Gezien de grote afstand van het plangebied tot de A4 (3\.100 meter) en de A13 (3\.200 meter) is aandacht besteed aan bereikbarheid en bestrijdbaarheid, aan zelfredzaamheid en aan risicocommunicatie. Er is advies gevraagd aan de Veiligheidsregio. Zij hebben via e\-mail gereageerd (kenmerk 2022032346680, datum 10 mei 2022\). Hierin geeft de VRH aan dat, naast aandacht voor de bereikbaarheid van de hulpdiensten en bluswatervoorzieningen, voor de overweging van eventuele maatregelen gebruik kan worden gemaakt van de in de notitie opgenomen maatregelen voor transport gevaarlijke stoffen over de weg \- giftige vloeistoffen en transport gevaarlijke stoffen over de weg \- giftige gassen.

Externe veiligheid vormt geen belemmering.

#### 4\.6 Geluid

**Geluid kan hinderlijk en schadelijk voor de gezondheid zijn. Zo kunnen hoge geluidsniveaus**

**het gehoor beschadigen. Maar ook verstoring van de slaap kan op de lange duur slecht zijn**

**voor de gezondheid. In Nederland zijn afspraken gemaakt over wat acceptabele**

**geluidsniveaus zijn en wat niet (de geluidsnormen). Bij ruimtelijke plannen kan akoestisch**

**onderzoek nodig zijn om geluidhinder bij geluidgevoelige objecten (scholen, woningen, etc.)**

**te voorkomen. De Wet geluidhinder (Wgh) bevat geluidnormen en richtlijnen over de**

**toelaatbaarheid van geluidniveaus als gevolg van rail\- en wegverkeerslawaai,**

**industrielawaai en luchtvaartlawaai. Een akoestisch onderzoek moet worden uitgevoerd als**

**een nieuwe ruimtelijke ontwikkeling een geluidgevoelig object mogelijk maakt binnen een**

**geluidzone van een bestaande geluidbron of indien het plan een nieuwe geluidbron mogelijk**

**maakt.**

Woningen zijn geluidsgevoelige functies in het kader van de Wet geluidhinder (Wgh). De locatie is gelegen binnen de geluidszone van de Molenaar Blankweg/Oudeweg waar een snelheidsregime geldt van 50 km/uur. Op basis van de Wgh is een akoestisch onderzoek benodigd. In het bestemmingsplan 's\-Gravenhout, Geerweg en omgeving' is eveneens gestelt dat in het geval toepassing wordt gegeven van de wijzigingsbevoegdheden, een akoestisch onderzoek uitgevoerd dient te worden. Op 6 december 2021 is door DGMR Industrie, Verkeer en Milieu B.V. een akoestisch onderzoek uitgevoerd (Bijlage 2).

Uit dit onderzoek blijkt dat ter plaatse van de nieuw te bouwen woning de voorkeurswaarde van 48 dB uit de Wet geluidhinder, vanwege de Molenaar Blonkweg en de Oudeweg, niet wordt overschreden. Er zijn geen hogere waarden nodig. Op basis van dit onderzoek zijn er geen beperkingen voor de bouw van de woning. Bij de nadere detaillering van de nieuw te bouwen woning moet ervoor gezorgd worden dat de karakteristieke geluidwering minimaal 20 dB bedraagt om te voldoen aan het Bouwbesluit. Op basis van voorgaande kan gesteldt worden dat het aspect 'geluid' geen belemmering vormt voor het planologisch mogelijk maken van de voorgenomen ontwikkeling.

#### 4\.7 Kabels en leidingen

**In het bestemmingsplan worden uitsluitend kabels en leidingen (gas, water, elektra,**

**rioolpersleidingen) opgenomen die ruimtelijke relevantie hebben, of van belang zijn in het**

**kader van externe veiligheid, beheer of gezondheidsrisico. Voor deze kabels en leidingen**

**geldt een waarborgzone omdat deze wellicht een risico met zich meebrengen. Het gaat hier**

**met name om een verhoogd risico als ze bij werkzaamheden worden geraakt.**

In of in de nabijheid van het plangebied liggen geen planologisch relevante kabels en/of leidingen.

#### 4\.8 Luchtkwaliteit

**In het kader van een goede ruimtelijke ordening dient rekening te worden gehouden met**

**luchtkwaliteit. Als het een ruimtelijk project of (te vergunnen) activiteit betreft, waarvan de**

**bijdrage aan de luchtverontreiniging klein is, is geen toetsing aan de grenswaarden**

**luchtkwaliteit nodig. Beoordeeld moet worden of de ontwikkeling 'Niet In Betekende Mate'**

**(NIBM) bijdraagt aan de concentraties van diverse verontreinigende stoffen, waaronder**

**stikstofdioxide (NO2) en fijn stof (PM10) in de buitenlucht.**

Als een project tot een toename voor NO2Â en PM10Â leidt die lager is dan de NIBM grens van 1,2 Âµg/m3 hoeft het project niet getoetst te worden aan de grenswaarden. Vanzelfsprekend moet er wel sprake zijn van eenÂ goede ruimtelijke ordening. In de regeling NIBM is aangegeven, dat een woningbouwlocatie met maximaal 1\.500 woningen en Ã©Ã©n ontsluitingsweg is aan te merken als een ontwikkeling die NIBM bijdraagt aan de verslechtering van de luchtkwaliteit.

In het voorliggende wijzigingssplan worden nooit meer verkeersbewegingen verwacht dan voor 1\.500 nieuwe woningen het geval is. Om die reden wordt geconcludeerd dat de voorgenomen ontwikkeling in dit wijzigingsplan als een ontwikkeling is te beschouwen die NIBM bijdraagt aan de verslechtering van de luchtkwaliteit. Toetsing aan de normen uit de Wet luchtkwaliteit is dan ook niet benodigd.

#### 4\.9 Natuur

**De Wet natuurbescherming zorgt voor bescherming van gebieden, diersoorten,**

**plantensoorten en bossen. De beschermde flora en fauna mag niet worden verstoord,**

**verjaagd of worden gedood. Voorafgaand aan een ontwikkeling moet worden onderzocht of**

**er beschermde dieren\- of plantensoorten in het plangebied leven.**

***Gebiedsbescherming***

Het plangbied ligt niet binnen de begrenzing van een natuurgebied, natuurnetwerk en Natura\-2000 gebieden. Het plangebied is gelegen op een afstand van circa 9,4 kilometer tot het Natura 2000\-gebied 'Meijendel \& Berkheide' en op een afstand van circa 11,4 kilometer tot het Natura 2000\-gebied 'Westduinpark \& Wapendal'. Aangezien de voorgenomen ontwikkeling op ruime afstand van beschermde Natura 2000\-gebieden plaatsvindt worden geen negatieve effecten als gevolg van externe werking (middels visuele verstoring en verstoring door productie van geluid, trilling en licht) verwacht.

Naar aanleiding van de uitspraak van de Raad van State van 29 mei 2019 over de Programmatische Aanpak Stikstof (PAS) en de AERIUS Calculator moet en kan voor dit plan de uitstoot van stikstof en de neerslag daarvan op Natura 2000\-gebieden worden berekend. Echter is per 1 juili 2021 de Wet en het Besluit (Stikstofwet) van kracht. Belangrijk onderdeel van het Besluit is de bouwvrijstelling. Kort gezegd houdt deze vrijstelling in dat de aanlegfase van ontwikkelingen vrijgesteld is van de vergunningplicht Wet natuurbescherming en dat voor deze fase geen stikstofberekening meer nodig is. De bouwvrijstelling betreft een partiÃ«le vrijstelling, omdat deze alleen geldt voor tijdelijke stikstofemissies tijdens sloop, aanleg en bouwactiviteiten. De vrijstelling geldt niet voor structurele stikstofemissies in de gebruiksfase.

Gelet op de grote afstand tot de dichtstbijzijnd gelegen Natura 2000 gebieden en de geringe omvang van de ontwikkeling, zal de stikstof depositie naar verwachtingÂ  niet van noemenswaardige betekenis zijn. Het project heeft daarmee geen negatief effect op de instandhoudingsdoelstellingen van de Natura 2000\-gebieden. Er is geen vergunning op grond van de Wet natuurbescherming nodig, er geldt ook geen 'aanhaakplicht' in het kader van het verlenen van een omgevingsvergunning.

***Soortenbescherming***

Nieuwe ontwikkelingen kunnen effect hebben op beschermde gebieden en beschermde soorten (dieren en planten). Het plangebied betreft een voormalige moestuin dat inmiddels, nadat de aanwezige planten en bomen zijn gerooid en de opstallen zijn gesloopt, braakliggend is. Het plangebied wordt onderhouden en het gras wordt kort gehouden. Er zijn geen sloopwerkzaamheden voorzien en er worden geen bomen en struiken gerooid. Om deze reden is een quickscan Wet natuurbescherming niet benodigd.

#### 4\.10 Verkeer en parkeren

**Een goede ontsluiting en voldoende parkeerfaciliteiten zijn belangrijk voor een goed**

**functionerende ontwikkeling. In deze paragraaf wordt aandacht besteed aan de gevolgen van**

**het plan op de verkeerssituatie in de omgeving, de verkeersgeneratie, de ontsluiting en de**

**wijze waarop voldoende parkeergelegenheid in het plan is gewaarborgd.**

*Parkeren*

Voor het berekenen van de parkeerbehoefte wordt uitgegaan van de Nota Parkeernormen 2021 van de gemeente Pijnacker\-Nootdorp. Uitgegaan wordt van de stedelijkheidsgraad 'matig stedelijk' en het gebiedstype 'rest bebouwde kom'. Voor een woning in het dure segment geldt een parkeernorm van 2,0 parkeerplaatsen. Deze parkeerbehoefte kan worden voorzien op eigen terrein.

*Verkeersgeneratie*

Voor het berekenen van de verkeersgeneratie wordt uitgegaan van de CROW\-publicatie 'Toekomstbestendig parkeren'. Voor een vrijstaande woning geldt, uitgaande van de stedelijkheidsgraad 'matig stedelijk' en het gebiedstype 'rest bebouwde kom' een minimale verkeersgeneratie van 7,8 motorvoertuigbewegingen per etmaal en een maximale verkeersgeneratie van 8,6 motorvoertuigbewegingen per etmaal. De gemiddelde verkeersgeneratie bedraagt hiermee 8,2 motorvoertuigbewegingen per etmaal.

*Ontsluiting*

De verkeersbewegingen van de vrijstaande woning worden afgewikkeld via de Geerweg. Deze weg is toereikend voor de invulling van het perceel met de woonfunctie. Gezien deze beperkte toename van het aantal verkeersbewegingen, heeft de voorgenomen ontwikkeling geen nadelige gevolgen voor de infrastructuur aan de Geerweg.

#### 4\.11 Water

**Het Besluit ruimtelijke ordening (Bro) stelt een watertoets in ruimtelijke plannen verplicht.**

**Beschreven moet worden op welke wijze in het plangebied met water en watergerelateerde**

**aspecten wordt omgegaan. Voorkomen moet worden dat ontwikkelingen in het**

**ruimtegebruik ongewenste effecten hebben op de waterhuishouding. Een goede afstemming**

**tussen beiden is derhalve noodzakelijk om problemen, zoals bijvoorbeeld wateroverlast,**

**slechte waterkwaliteit, verdroging, etc., te voorkomen.**

*Waterklimaatplan Pijnacker\-Nootdorp 2017\-2020*Het beleidsdocument 'Waterklimaatplan Pijnacker\-Nootdorp 2017\-2020 heeft de gemeente samen met het Hoogheemraadschap van Delfland opgesteld. Het bevat de opgave voor de gemeente bij de klimaatverandering, en de maatregelen daarvoor in de komende jaren.

Integraal waterbeheer in Pijnacker\-Nootdorp moet zorgen voor droge voeten, een gezond watersysteem en een optimale beleving van het water. Voor droge voeten zijn de belangrijkste maatregelen: keringen en watergangen op orde houden; water vasthouden waar het valt; het overige water zoveel mogelijk op een plek verzamelen waar het geen overlast veroorzaakt; en als het niet meer regent het water afvoeren.

* Om het water vast te houden, gaan ze zoveel mogelijk ontharden en groene daken en waterdoorlatende verharding aanleggen.

* Om het water te bergen, worden functies van percelen en bestemmingen gewijzigd, verharde oppervlakten afgekoppeld van de gemengde riolering en wordt waterafvoer door infiltratie (WADI) ingezet.

* Om het water af te voeren, worden grotere duikers aangelegd en watergangen verbreed.

Voor voldoende water zijn de belangrijkste aandachtspunten: verdroging en het inlaten van zoet en schoon water. Voor een gezond watersysteem is de ecologische en chemische waterkwaliteit belangrijk.

In het waterklimaatplan zijn geen specifieke maatregelen of kansen opgenomen die van toepassing zijn op het plangebied of in de directe omgeving.

*Veiligheid en waterkeringen*

De woning komt deels in de beschermingszone en het waterstaatswerk van de regionale waterkering te liggen (zie afbeelding hieronder). Bouwen in een waterkering geeft over het algemeen beperkingen aan de mogelijkheden hiertoe, met name op bouwhoogte en bouwafstand (hoofdstuk 5 van de beleidsregels medegebruik waterkering van het Hoogheemraadschap van Delfland). Voor activiteiten in een kering is een watervergunning verplicht. De bouwafstand van de nieuwe woning voldoet aan het beleid, de exacte bouwhoogte van de nieuwbouw wordt in het proces van de watervergunning met het Hoogheemraadschap van Delfland verder afgestemd.

![afbeelding "i_NL.IMRO.1926.wp200220099-4001_0011.png"](i_NL.IMRO.1926.wp200220099-4001_0011.png)

*Afbeelding 7 \| Uitsnede Legger Delfland met het betreffende perceel blauw omlijnd en de zone van het*

*waterstraatswerk in roze (bron: Legger Delfland, Hoogheemraadschap van Delfland)*

*Voorkomen overlast door hemel\- en afvalwater*

Het huishoudelijk afvalwater (DWA) wordt gescheiden van het hemelwater (HWA) en beiden afgevoerd naar het rioolstelsel. Het plan heeft geen negatieve effecten op de waterhuishouding.

*Grondwaterkwantiteit en verdroging*

De ontwikkeling voorziet niet in het onttrekken van grondwater. De ontwikkeling veroorzaakt evenmin mogelijke grondwateroverlast.

*Grondwater*

Er komen geen ondergrondse constructies die het grondwaterpeil zal doen verlagen. De drooglegging ten opzichte van het water ten noordwesten is veel groter dan de minimale eis van 1,00 m. Het waterniveau volgens de legger is 4,25 \-NAP. Het peil van de nieuwe woning ligt op circa 2,30 m \-NAP. Door bij de bouw geen gebruik te maken van uitlogende materialen, zoals zink en lood, maar enkel door gebruik te maken van duurzame niet\-uitloogbarebouwmaterialen, zal de ontwikkeling geen gevolgen hebben voor de grondwaterkwaliteit.

*Oppervlaktewaterkwaliteit*

Bij de bouw wordt geen gebruik gemaakt van uitlogende materialen. Het hemelwater infiltreert in de bodem op het terrein. Het afvalwater wordt middels een nieuwe aansluiting afgevoerd via het gemeentelijk riool.

*Volksgezondheid*

De ontwikkeling heeft geen nadelige invloed op de volksgezondheid.

*Bodemdaling*

Het (grond)waterpeil wordt niet aangepast als gevolg of ten behoeve van dit plan. Eventuele bodemdaling in de omgeving zal niet door het plan worden beÃ¯nvloed.

*Waterberging*

Ontwikkelingen waarbij het verhard oppervlak toeneemt, zorgen voor een snellere afstroming van hemelwater naar het oppervlaktewater. Dit kan leiden tot wateroverlast en moet worden gecompenseerd door extra waterberging aan te leggen. Daarnaast vindt Delfland het belangrijk dat bij ruimtelijke ontwikkelingen rekening wordt gehouden met hevigere neerslag door klimaatverandering. De watersleutel berekent daarom de benodigde waterberging, zowel voor het compenseren van verharding als om gevolgen van klimaatverandering op te vangen (Bijlage 3). Het Hoogheemraadschap van Delfland hanteert als waterbeheerder het âstandstillâ\-principe. Elke toename van verhard oppervlak dient gecompenseerd te worden in de vorm van open water of op een andere geschikte wijze.

De kaveloppervlakte inclusief een deel van het water ten noordwesten bedraagt circa 450 m2. Zonder het deel water bedraagt de kaveloppervlakte circa 415 m2\. In de huidige situatie is er circa 230 m2 aan dakoppervlak aanwezig en circa 20 m2 dichte bodemverharding. In totaal is er in de huidige situatie een totale verharding van circa 250 m2. De oppervlakte van het onverharde deel bedraagt circa 165 m2. In de toekomstige situatie bedraagt het dakoppervlak circa 130 m2 (98 m2 woning en bijgebouw, 32 m2 van de overkapping) en de dichte bodemverharding circa 30 m2. De totale verharding bedraagt in de toekomstige situatie circa 160 m2. De oppervlakte van het onverharde deel bedraagt circa 255 m2. Op basis van de watersleutel (Bijlage 3) is geen watercompensatie nodig.

*Onderhoud*

De watergang ten noordwesten is deels van de initiatiefnemer en deels van de gemeente. Deze watergang is smal, circa 2 m breed, en wordt jaarlijks onderhouden door de gemeente vanaf de dijk / geluidswal. De bouwplannen hebben dus geen invloed op het onderhoud van deze watergang.

*Klimaatadaptatie*

Ten aanzien van klimaatadaptatie is in het ontwerp van de woning een hoge mate van duurzaamheid aanwezig. Het ontwerp voorziet in de bouw van een houtskeletbouwwoning en ook nul op de meter\-woning. Er komt zoveel mogelijk groen in de tuin zodat opvangen en bergen van regenwater in hoge mate aanwezig is. Verder wordt er een regenton geÃ¯nstalleerd en een mos sedumdak op het platte dak van de berging.

#### 4\.12 Milieu Effect Rapportage

**In onderdeel D van de bijlage van het Besluit m.e.r. zijn diverse activiteiten opgenomen**

**waarvoor een m.e.r.\-beoordelingsplicht geldt.Â  Hierbij moet beoordeeld worden of er sprake is**

**van (mogelijke) belangrijke nadelige milieugevolgen. Als deze niet uitgesloten kunnen**

**worden geldt een m.e.r.\-plicht.**

In onderdeel D is per activiteit de drempelwaarde benoemd. Als een activiteit voorkomt in onderdeel D en boven de drempelwaarde komt, geldt voor het te nemen besluit een m.e.r.\-beoordelingsplicht. Indien er activiteiten plaatsvinden die in onderdeel D zijn opgenomen, maar onder de drempelwaarde blijven, dient er nagegaan te worden of het project grote milieugevolgen heeft. Deze toets dient plaats te vinden aan de hand van de criteria uit bijlage III van de Europese richtlijn m.e.r..

De hoofdcriteria waaraan getoetst moet worden zijn: kenmerken van het project, plaats van het project en kenmerken van het potentiÃ«le effect. Het bevoegd gezag dient vervolgens voor de terinzagelegging van het ontwerpwijzigingsplan een besluit te nemen of er een MER moet worden opgesteld. De grondslag hiervoor is een vormvrije m.e.r.\-beoordeling.

In onderdeel D van het Besluit m.e.r. is de activiteit 'stedelijk ontwikkelingsproject' opgenomen met een drempelwaarde van 100 hectare of 2000 of meer woningen. Of er sprake is van een stedelijk ontwikkelingsproject is afhankelijk van de aard en omvang van de ontwikkeling. In onderhavig plan wordt Ã©Ã©n nieuwe woning mogelijk gemaakt. Het project wordt, gezien de aard en omvang, niet aangemerkt als een 'stedelijk ontwikkelingsproject'. Tevens zijn er geen belangrijke nadelige gevolgen voor het milieu te verwachten, omdat de milieu\-effecten zeer beperkt zijn (zie paragraaf 4\.2 t/m 4\.11). Er is geen sprake van significant negatieve effecten. Het opstellen van een milieueffectrapportage (MER) is daardoor niet nodig.

#### 4\.13 Conclusie

Omgevingsaspecten zijn onderzocht en vormen geen belemmering voor de ontwikkeling. Planologische medewerking aan het initiatief ligt dan ook in de rede.

### Hoofdstuk 5 Uitvoerbaarheid

#### 5\.1 FinanciÃ«le uitvoerbaarheid

Voor bouwplannen zoals die zijn aangewezen in artikel 6\.2\.1 van het Besluit ruimtelijke ordening is het uitgangspunt dat de gemeenteraad een exploitatieplan vaststelt. Van de verplichting een exploitatieplan vast te stellen kan onder andere worden afgeweken als het verhaal van kosten van de grondexploitatie anderszins is verzekerd, bijvoorbeeld door een anterieure overeenkomst of doordat de verplicht te verhalen kosten zijn verdisconteerd in de grondprijs.

Dit plan voorziet in de bouw van 1 woning. De gemeente Pijnacker\-Nootdorp heeft met de initiatiefnemer een anterieure overeenkomst gesloten waarin onder andere het kostenverhaal is geregeld. De kosten die gemaakt worden bij de uitvoering van de ontwikkeling zijn voor rekening van de initiatiefnemer. Ook eventuele planschade wordt op de initiatiefnemer verhaald. De ontwikkeling heeft voor de gemeente geen negatieve financiÃ«le gevolgen. Voor het verkrijgen van een omgevingsvergunning zullen de gebruikelijke leges in rekening worden gebracht.

#### 5\.2 Maatschappelijke uitvoerbaarheid

**Vooroverleg**Â

Vooroverleg zoals bedoeld in artikel 3\.1\.1\. van het Besluit ruimtelijke ordening is voor dit plan van toepassing. In het kader van dit bestuurlijke vooroverleg is het plan in ieder geval toegezonden aan de provincie, het waterschap en de veiligheidsregio.

**Ter inzage legging ontwerpwijzigingsplan**

Gelet op het bepaalde in artikel 3\.8 Wro in combinatie met afdeling 3\.4 Awb wordt een ontwerpwijzigingsplan, na voorafgaande bekendmaking, gedurende een periode van zes weken ter inzage gelegd. Een ieder is dan in de gelegenheid zijn of haar zienswijze mondeling of schriftelijk kenbaar te maken bij de gemeenteraad. Vaststelling van het wijzigingsplan, al dan niet in gewijzigde vorm, gebeurt met inachtneming van de ingediende zienswijzen.