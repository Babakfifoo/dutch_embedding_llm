xml version\="1\.0" encoding\="UTF\-8"?

Jan Sluytersstraat, 1e herziening (correctie regeling parkeren Woongebied): Toelichting

direct naar inhoud van Toelichting

Jan Sluytersstraat, 1e herziening (correctie regeling parkeren Woongebied)

==========================================================================

Toelichting

-----------

| Plan: | Jan Sluytersstraat, 1e herziening (correctie regeling parkeren Woongebied) |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0796\.0002329\-1401 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Aanleiding

* Hoofdstuk 2 Juridisch bestuurlijke aspecten

* Hoofdstuk 3 Economische haalbaarheid

### Hoofdstuk 1 Aanleiding

Het bestemmingsplan 'Jan Sluytersstraat' is op 15 december 2015 vastgesteld door de gemeenteraad van 's\-Hertogenbosch. Tegen het besluit tot vaststelling van het bestemmingsplan is een gezamenlijk beroep door drie omwonenden van het plan ingesteld bij de Afdeling bestuursrechtspraak van de Raad van State. Daarnaast hebben deze omwonenden ook een verzoek om voorlopige voorziening gedaan.

De Afdeling bestuursrechtspraak van de Raad van State heeft in de uitspraak op 12 mei 2016 (201601863/1/R6 en 201601863/2/R6\) het beroep op Ã©Ã©n onderdeel gegrond bevonden. Het betreffende onderdeel ziet op de regeling van het parkeren voor de nieuwe woonbuurt. De Afdeling heeft het raadsbesluit van 15 december 2015 tot vaststelling van het bestemmingsplan 'Jan Sluytersstraat', voor zover het artikel 6, lid 6\.2\.1, onder b, van de planregels betreft, vernietigd.

Voor het herstel van het plandeel is een nieuw besluit nodig. Het onderhavige bestemmingsplan Jan Sluytersstraat, 1e herziening (correctie regeling parkeren Woongebied) voorziet hierin.

### Hoofdstuk 2 Juridisch bestuurlijke aspecten

**Uitspraak Afdeling bestuursrechtspraak Raad van State**

De Afdeling bestuursrechtspraak van de Raad van State heeft in de uitspraak op 12 mei 2016 (201601863/1/R6 en 201601863/2/R6\) het beroep (op Ã©Ã©n onderdeel) gegrond bevonden. Het gaat uitsluitend om het onderdeel dat ziet op de regeling van het parkeren voor de nieuwe woonbuurt. De Afdeling heeft het raadsbesluit van 15 december 2015 tot vaststelling van het bestemmingsplan 'Jan Sluytersstraat', voor zover het artikel 6, lid 6\.2\.1, onder b, van de planregels betreft, vernietigd. De Afdeling heeft vervolgens de gemeenteraad daarbij opgedragen om binnen 16 weken een nieuw besluit te nemen om het gebrek te herstellen.

Het door de raad te nemen nieuwe besluit hoeft niet overeenkomstig afdeling 3\.4 van de Algemene wet bestuursrecht te worden voorbereid. Tot die tijd heeft de Afdeling de voorlopige voorziening getroffen dat het plandeel met de bestemming "Woongebied" is geschorst. Deze voorlopige voorziening vervalt op het tijdstip van inwerkingtreding van het door de gemeenteraad nieuw te nemen besluit.

Uitspraak AbRvS, 201601863/1/R6 en 201601863/2/R6, onder overweging 7\.6:

*Voor zover de raad met artikel 6, lid 6\.2\.1, onder b, van de planregels heeft beoogd met gebruikmaking van*

*artikel 3\.1\.2, tweede lid, van het Bro een planregel te formuleren die ertoe leidt dat bij de aanvraag voor de*

*omgevingsvergunning voor bouwen zal worden getoetst aan het gemeentelijke parkeerbeleid en de daarbij*

*behorende parkeernormen, overweegt de voorzieningenrechter \- onder verwijzing naar de uitspraak van de*

*Afdeling van 9 september 2015, \- als volgt. Uit de planregels volgt niet dat bij de invulling van het begrip "in*

*voldoende mate" in artikel 6, lid 6\.2\.1, onder b, aan dit beleid dient te worden getoetst. Voorts is \- anders dan*

*artikel 3\.1\.2, tweede lid, onder a, van het Bro voorschrijft \- in de planregel niet aangegeven op de uitoefening*

*van welke bevoegdheid artikel 6, lid 6\.2\.1, onder b, betrekking heeft. Gelet hierop biedt artikel 6, lid 6\.2\.1,*

*onder b, onvoldoende waarborg om te worden gehanteerd als toetsingsnorm bij de aanvraag voor een*

*omgevingsvergunning voor bouwen. De parkeerkwestie kan in zoverre met gebruikmaking van artikel 3\.1\.2,*

*tweede lid, onder a, van het Bro in het bestemmingsplan worden geregeld door in een bestemmingsplanregel*

*neer te leggen dat bij de uitoefening van de bevoegdheid voor het verlenen van een omgevingsvergunning voor*

*bouwen, de regel geldt dat voldoende parkeergelegenheid voor autoâs wordt gerealiseerd, waarbij moet worden*

*bepaald dat het begrip "in voldoende mate" betekent dat wordt voldaan aan de normen in de beleidsregels die*

*zijn neergelegd in de Nota Parkeernormen van december 2003, en dat indien deze beleidsregels gedurende de*

*planperiode worden gewijzigd, rekening wordt gehouden met de wijziging.*

**Aanpassing planregels bestemming Woongebied**

Met dit bestemmingsplan worden de planregels van het bestemmingsplan 'Jan Sluytersstraat' aangepast en aangevuld. Het gaat om een aanpassing en aanvulling van de planregels van artikel 6, lid 6\.2\.1, bestemming Woongebied, onder de bouwregels (6\.2\), algemeen (6\.2\.1\).

Artikel 6 lid 6\.2\.1, onder b van het bestemmingsplan Jan Sluytersstraat is zodanig aangepast dat duidelijk is op welke bevoegdheid deze regel van toepassing is, namelijk de bevoegdheid tot het verlenen van een omgevingsvergunning voor bouwen. Daarnaast is een directe link gemaakt met de beleidsregels die van toepassing zijn. Het betreft de beleidsregels van de Nota parkeernormen 2003\. Daarbij is in een nieuw sub c onder 6\.2\.1 ook geregeld dat rekening wordt gehouden met nieuwe beleidsregels indien de beleidsregels gedurende de planperiode worden gewijzigd.

Hiermee is voldaan aan de uitspraak van de Afdeling bestuursrechtspraak van de Raad van State van 12 mei 2016 (201601863/1/R6 en 201601863/2/R6\).

Voor het overige blijven de regels van het bestemmingsplan 'Jan Sluytersstraat' onverkort van toepassing.

### Hoofdstuk 3 Economische haalbaarheid

Aan dit bestemmingsplan zijn geen financiÃ«le consequenties verbonden.