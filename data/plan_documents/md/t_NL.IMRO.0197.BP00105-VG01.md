xml version\="1\.0" encoding\="UTF\-8"?

Kern Bredevoort, herziening 2021: Toelichting

direct naar inhoud van Toelichting

Kern Bredevoort, herziening 2021

================================

Toelichting

-----------

| Plan: | Kern Bredevoort, herziening 2021 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0197\.BP00105\-VG01 |

* Toelichting

* Bijlagen bij de toelichting

* Regels

* bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding tot een nieuw bestemmingsplan

* Hoofdstuk 2 Ontwikkelingsgebied Bekendijk

+ 2\.1 Bestaande situatie en geldende bestemming

+ 2\.2 Planbeschrijving \& onderbouwing

* Hoofdstuk 3 Misterstraat 5 \& 5\-I

+ 3\.1 Bestaande situatie en geldende bestemming

+ 3\.2 Planbeschrijving \& onderbouwing

* Hoofdstuk 4 Ambthuiswal 5

+ 4\.1 Bestaande situatie en geldende bestemming

+ 4\.2 Planbeschrijving \& onderbouwing

* Hoofdstuk 5 Koppelstraat 33 / Prins Mauritsstraat 1

+ 5\.1 Bestaande situatie en geldende bestemming

+ 5\.2 Planbeschrijving \& onderbouwing

* Hoofdstuk 6 Landstraat 4

+ 6\.1 Bestaande situatie en geldende bestemming

+ 6\.2 Planbeschrijving \& onderbouwing

* Hoofdstuk 7 Kruittorenstraat \- ongenummerd

+ 7\.1 Bestaande situatie en geldende bestemming

+ 7\.2 Planbeschrijving

* Hoofdstuk 8 Uitvoerbaarheid

+ 8\.1 Economische uitvoerbaarheid

+ 8\.2 Maatschappelijke uitvoerbaarheid

+ 8\.3 Procedure

* Hoofdstuk 9 Plansystematiek

+ 9\.1 Het digitale bestemmingsplan

+ 9\.2 Planopzet

### Hoofdstuk 1 Inleiding

#### 1\.1 Aanleiding tot een nieuw bestemmingsplan

Dit bestemmingsplan is voor een aantal locaties een herziening van de geldende bestemmingsplannen:

* Bredevoort, Bekendijk: dit plan is op 26 mei 2009 door de gemeenteraad vastgesteld en op 24 juli 2009 onherroepelijk geworden

* 'Kern Bredevoort 2012': dit plan is op 19 februari 2013 door de gemeenteraad vastgesteld en op 12 april 2013 onherroepelijk geworden

In de onderstaande tabel is een overzicht opgenomen van de locaties (met korte omschrijving) die zijn opgenomen in dit bestemmingsplan.

| **Nr.**   Â | **Adres**   Â | **Globale omschrijving**   Â | |

| --- | --- | --- | --- |

| 1\.   Â | ontwikkelgebied Bekendijk, gelegen tussen Misterstraat, Roelvinkstraat en Bekendijk   Â | A. het planologisch vastleggen van al gerealiseerde c.q. in uitvoering zijnde fasen binnen het project Bekendijk: elf woningen aan de Bekendijk, vier woningen en een supermarkt ter in de voormalige knopenfabriek met parkeerterrein en park B.de bouw van 4 woningen met een kleine uitbreiding van het park ter plaatse van het voormalige garagebedrijf aan de Misterstraat 39a   Â | |

| 2\.   Â | Misterstraat 5 \& 5\-I   Â | bestemming wijzigen van 'detailhandel' naar 'wonen'   Â | |

| 3\.    Â | Ambthuiswal 5   Â | bestemming wijzigen van 'maatschappelijk' naar 'wonen'    Â | |

| 4\.   Â | Koppelstraat 33 / Prins Mauritsstraat 1   Â | bestemming wijzigen van 'detailhandel' naar 'wonen'   Â | |

| 5\.    Â | Landstraat 4   Â | bestemming wijzigen van 'Gemengd Beschermd stadsgezicht' naar 'Wonen\-beschermd stadsgezicht'   Â | |

| 6\.   Â | Kruittorenstraat \- ongenummerd   Â | bestemming 'bedrijf\-nutsvoorziening' wijzigen in 'wonen' (zonder bouwvlak)   Â | |

In de volgende hoofdstukken is dit verder uitgewerkt.

### Hoofdstuk 2 Ontwikkelingsgebied Bekendijk

#### 2\.1 Bestaande situatie en geldende bestemming

Het geldende bestemmingsplan Â´Bredevoort, BekendijkÂ´ voorzag in een herontwikkeling van een (voormalig) bedrijfsterrein naar wonen. Het gebied zou worden getransformeerd tot een woongebied met maximaal 57 woningen. Dit plan is om verschillende redenen niet tot ontwikkeling gekomen. Daarom is er gewerkt aan een nieuwe invulling die bestaat uit wonen, een parkzone en een verplaatsing van de Spar\-supermarkt naar de voormalige knopenfabriek. Een groot deel van deze ontwikkeling is inmiddels uitgevoerd, c.q. is in uitvoering. Voor de laatste fase is een herziening van het bestemmingsplan nodig.

Een fragment van de verbeelding van het geldend bestemmingsplan 'Bredevoort, Bekendijk' is hieronder opgenomen, het plangebied is rood omlijnd.

![afbeelding "i_NL.IMRO.0197.BP00105-VG01_0001.jpg"](i_NL.IMRO.0197.BP00105-VG01_0001.jpg)

Om een planologische basis te creÃ«ren voor de laatste fase \-de herontwikkeling van het voormalige garagebedrijf aan de Misterstraat 39a\- wordt het bestemmingsplan herzien. Hierbij worden ook gelijk de al uitgevoerde fasen in het plangebied opnieuw bestemd zodat het bestemmingsplan overeenkomt met de werkelijke situatie. Ook wordt de oude locatie van de supermarkt herzien, dit wordt in Hoofdstuk 3 Misterstraat 5 \& 5\-I beschreven.

#### 2\.2 Planbeschrijving \& onderbouwing

De herontwikkeling van de bedrijfslocatie Bekendijk in Bredevoort kent een lange voorgeschiedenis. Oorspronkelijk zou het gebied worden getransformeerd tot een woongebied met maximaal 57 woningen. De basis hiervoor lag in het Masterplan Bredevoort 2004 en het op 26 mei 2009 vastgestelde bestemmingsplan Bekendijk Bredevoort. Dit plan is om verschillende redenen niet tot ontwikkeling gekomen waarna met de betrokken ontwikkelende partijen is gewerkt aan een nieuwen invulling die uitgaat van 19 woningen, een parkzone en een verplaatsing van de supermarkt van Misterstraat 5 naar de voormalige knopenfabriek.

Dit nieuwe plan is opgedeeld in twee deelgebieden: Bekendijk\-Noord en Bekendijk\-Zuid. Hieronder worden de plannen voor de deelgebieden toegelicht.

##### 2\.2\.1 Bekendijk\-Noord

Dit deel van het plangebied is (nagenoeg) gerealiseerd. De elf woningen zijn georiÃ«nteerd op de beek. Hiermee is een aantrekkelijke woonomgeving ontstaan, de verkaveling sluit aan op de ruimtelijke structuur in de omgeving. Achter deze woonkavels is een parkzone aangelegd die bestaat uit gras, bomen en bosplantsoen/heesters. Deze zone heeft ook een speelfunctie (speeltoestellen en trapveld). De parkzone sluit aan op de omgeving door verbindingen met de Bekendijk (op twee punten), de Roelvinkstraat en een aansluiting op deelgebied Zuid richting de Misterstraat.

Het oorspronkelijke schetsontwerp is hieronder weergegeven. De verkaveling binnen twee van de drie 'woonvelden' is iets aangepast ten opzichte van dit schetsontwerp: er zijn inmiddels 11 woningen gebouwd.

![afbeelding "i_NL.IMRO.0197.BP00105-VG01_0002.jpg"](i_NL.IMRO.0197.BP00105-VG01_0002.jpg)

*Afbeelding.: schetsontwerp Bekendijk\-Noord*

De uitvoering van deze fase is deels gebaseerd op het geldende bestemmingsplan (10 van de elf woningen). Voor bouwkavel 3 heeft de gemeenteraad op 19 juni 2018 een verklaring van geen bedenkingen afgegeven waarna op 11 september 2018 een omgevingsvergunning is verleend (nr. WA\-18\-0241\) voor de onderdelen 'bouw' en 'handelen in strijd met regels ro'. Voor de inrichting van de openbare ruimte met parkzone heeft de gemeenteraad op 17 oktober 2018 een verklaring van geen bedenkingen verleend waarna op 17 november 2018 een omgevingsvergunningen verleend (nr. WA\-18\-0250\) voor het onderdeel 'handelen in strijd met regels ro'.

Wijziging bestemmingsplan:

De weg Bekendijk en de zone tussen de weg en de beek worden bestemd tot 'Verkeers\- verblijfsgebied'. De woonkavels worden bestemd tot 'Wonen' met de specifieke aanduiding vrijstaand en twee\-aaneen. Het aantal woningen is begrensd op het bestaand aantal in de betreffende woonvlakken. De voortuinen hebben de bestemming 'Tuin'. De parkzone wordt bestemd tot 'Groen'. De feitelijke situatie wordt hiermee in een bestemmingsplan vastgelegd.

##### 2\.2\.2 Bekendijk\-Zuid

Voor dit deelgebied heeft de gemeenteraad op 17 september 2019 het âRuimtelijk ontwikkelingskader Bekendijk\-Zuidâ vastgesteld. Het (totaal)plan bestaat uit bodemsanering, (gedeeltelijke) sloop van de bedrijfsbebouwing, behoud en herstel van de voormalige knopenfabriek met daarin een supermarkt en vier woningen, de aanleg van een parkeerplaats, de bouw van vier halfvrijstaande woningen ter plaatse van Misterstraat 39a en een vergroting/afronding van de parkzone uit deelgebied Noord.

Het schetsontwerp is hieronder weergegeven.

![afbeelding "i_NL.IMRO.0197.BP00105-VG01_0003.jpg"](i_NL.IMRO.0197.BP00105-VG01_0003.jpg)

*Afb.: schetsontwerp Bekendijk\-*Zuid

*Ruimtelijke context*

Het plan zorgt voor een aanmerkelijke verbetering van de leefomgeving, er worden meerdere doelen gediend:

* afronding transformatie bedrijfslocatie Bekendijk

Het plan draagt bij aan de gewenste transformatie van het bedrijventerrein Bekendijk. Na jarenlange onzekerheid zijn c.q. worden de laatste bedrijfsgebouwen herbestemd/gesloopt. Een verdere verpaupering van het gebied wordt hiermee voorkomen.

* versterking leefbaarheid Bredevoort

Herbestemming van de voormalige knopenfabriek tot supermarkt zorgt voor een verbetering van (leef)omgeving en behoud en versterking van de leefbaarheid in Bredevoort, de supermarkt is een belangrijke basisvoorziening. De mogelijkheden op de locatie aan de Misterstraat 5 waren beperkt, de winkel was klein (ca. 250mÂ² winkelvloeroppervlak) en de parkeermogelijkheden waren beperkt. Door de verplaatsing in combinatie met enige vergroting van de winkel kan deze belangrijke basisvoorziening voor Bredevoort worden behouden. In het door DTNP uitgevoerde detailhandelonderzoek 'Uitbreiding supermarkt Bredevoort' is dit onderbouwd en is geconcludeerd dat deze ontwikkeling uitstekend past binnen het (lokale en regionale) detailhandelsbeleid. De bestaande gebouwen aan de Misterstraat 5 worden gesloopt waarna er op deze locatie maximaal 2 woningen kunnen worden gebouwd. Dit wordt in Hoofdstuk 3 Misterstraat 5

\& 5\-I verder toegelicht. Er is dus geen sprake van een toename van winkelvloeroppervlak maar verplaatsing (met enige verruiming voor een bestaand bedrijf).

* behoud cultureel erfgoed

In tegenstelling tot het oorspronkelijke plan uit de periode 2004\-2009 is het meest karakteristieke deel van de voormalige knopenfabriek behouden. Er is een redengevende beschrijving opgesteld waaruit volgt dat dit bedrijfspand uit cultuurhistorisch oogpunt waardevol is. Het pand is inmiddels ook aangewezen tot gemeentelijk monument. Herbestemming en aanwijzing tot gemeentelijk monument draagt bij aan behoud en duurzame instandhouding van cultureel erfgoed.

*Ruimtelijke inpassing*

De supermarkt is realiseerd in het gebouwdeel dat is voorzien van sheddaken, de entree is gericht op het parkeerterrein. Voor auto's is het parkeerterrein alleen toegankelijk vanaf de Roelvinkstraat. Het tweelaags hoofdgebouw wordt verbouwd tot vier grondgebonden woningen. Deze woningen krijgen een buitenruimte aan de voorzijde die onbebouwd blijft. Deze ruimtes worden ingericht met een terras met daaromheen een verhoogde bak met afschermende beplanting. Het hekwerk aan de Misterstraat blijft grotendeels behouden en valt onder de bescherming gemeentelijk monument. Vanaf de Misterstraat komt er een openbaar pad (voetgangers/fietsers) richting het achterliggende park. Aan dit pad komen ook de bergingen voor de vier woningen.

*Parkeren*

Op grond van het bestemmingsplan âParapluplan Gemeente Aaltenâ is een parkeerberekening gemaakt voor het benodigd aantal parkeerplaatsen als gevolg van de herbestemming. Voor een buurtwinkelsupermarkt geldt een parkeernorm van 3,1 parkeerplaats per 100mÂ² bruto vloeroppervlak. Het bruto vloeroppervlak van de winkel is 565 mÂ². Er zijn (afgerond) 18 parkeerplaatsen nodig. Voor de woningen geldt een norm van 1,2 parkeerplaatsen per woning. Dit betekent dat er (afgerond) 5 parkeerplaatsen nodig zijn. Totaal zijn er dus 23 parkeerplaatsen nodig, dit aantal is ruimschoots beschikbaar op het parkeerterrein.

*Informatiebijeenkomst*

Op 26 augustus 2019 is een openbare (inloop)informatiebijeenkomst gehouden waarvoor direct omwonenden ook persoonlijk zijn uitgenodigd. Het plan voor deelgebied Zuid is hier toegelicht en vragen zijn beantwoord, het plan is goed ontvangen.

*Gefaseerde uitvoering*

Voor de (ver)bouw van de supermarkt en de vier woningen in de voormalige knopenfabriek en de herinrichting van de buitenruimte is op 9 januari 2020 een omgevingsvergunning verleend voor de onderdelen 'bouw' en 'handelen in strijd met regels ro' (nr. WA\-19\-0297\-600\). De supermarkt en parkeerterrein zijn gereed, de vier woningen zijn in aanbouw.

De bouw van de vier halfvrijstaande woningen ter plaatse van het voormalig garagebedrijf Misterstraat 39a en de uitbreiding van de parkzone staan gepland voor 2021\. De bouw van deze woningen en de uitbreiding van de parkzone zijn niet in overeenstemming met het geldende bestemmingsplan 'Bredevoort, Bekendijk' en het bestemmingsplan 'Parapluplan Gemeente Aalten'. Dit bestemmingsplan voorziet hierin.

Wijziging bestemmingsplan:

De uitbreiding van de parkzone wordt bestemd tot 'Groen'. De woonkavels aan de Misterstraat worden bestemd tot 'Wonen' met de aanduidingen 'halfvrijstaand', het maximum aantal toegestane woningen is 4\. Het bouwvlak komt ten opzichte van het geldend bestemmingsplan op grotere afstand van de weg te liggen. De voorste bouwgrens ligt in het verlengde van de rooilijn van de naastgelegen bestaande woningen. De voortuinen hebben de bestemming 'Tuin'.

De vier woningen in de knopenfabriek worden bestemd tot 'Wonen' met de aanduidingen 'aaneengebouwd', het maximum aantal toegestane woningen is 4\. Het bouwvlak ligt op het bestaande gebouw. Het voorerf voor deze woningen wordt bestemd tot 'Tuin' met daarop de aanduiding 'specifieke bouwaanduiding uitgesloten \- bebouwing' zodat in deze ruimte geen gebouwen kunnen worden opgericht. Het verbindingspad tussen de Misterstraat en de parkzone wordt bestemd tot Â´Verkeer\- verblijfsgebiedÂ´ met een functieaanduiding 'langzaam verkeer'. De bergingen die bij deze woningen horen zijn bestemd tot 'Wonen' met de aanduiding 'bijgebouwen'.

De supermarkt wordt bestemd tot 'Detailhandel' met de aanduiding 'supermarkt', het parkeerterrein tot 'Verkeer\- verblijfsgebied'. De ontsluiting van het parkeerterrein op de Roelvinkstraat en de laad\- en losplaats worden specifiek aangeduid met een functieaanduiding.

### Hoofdstuk 3 Misterstraat 5 \& 5\-I

#### 3\.1 Bestaande situatie en geldende bestemming

In het geldende bestemmingsplan Kern Bredevoort 2012 is het pand Misterstraat 5 bestemd tot 'Detailhandel' met de functieaanduiding 'supermarkt'.

Een fragment van de verbeelding van het geldend bestemmingsplan 'Kern Bredevoort 2012' is hieronder opgenomen, het plangebied is rood omlijnd.

![afbeelding "i_NL.IMRO.0197.BP00105-VG01_0004.jpg"](i_NL.IMRO.0197.BP00105-VG01_0004.jpg)

#### 3\.2 Planbeschrijving \& onderbouwing

De tot voor kort hier gevestigde supermarkt is verplaatst naar de Misterstraat/Roelvinkstraat iets verderop en maakt onderdeel uit van het project Bekendijk\-Zuid, dit is in paragraaf 2\.2\.2Â toegelicht. Om te voorkomen dat er een overaanbod aan mÂ² detailhandel in Bredevoort ontstaat wordt de detailhandelsfunctie op deze locatie beÃ«indigd. Na sloop van het bestaande pand kunnen hier 2 halfvrijstaande woningen worden gebouwd. Deze planopzet maakt onderdeel uit van het âRuimtelijk ontwikkelingskader Bekendijk\-Zuidâ dat de gemeenteraad op 17 september 2019 heeft vastgesteld.

*Ruimtelijke structuur*

De Misterstraat vormt een historisch bebouwingslint. De locatie ligt op korte afstand van het historisch centrum. De overgang naar dit centrum kenmerkt zich door de bebouwing aan de Misterstraat die, naarmate het centrum nadert, dichter aan de weg ligt. De herontwikkeling van detailhandel naar wonen past in het straatbeeld, de noordzijde van de Misterstraat bestaat overwegend uit woningen. De woningen ten westen van de kavel grenzen direct aan de openbare ruimte, aan de oostzijde staan de woningen op ca. 5 meter afstand tot de openbare ruimte. Het bouwvlak in het plangebied komt op ca. 3 meter van de openbare ruimte te liggen zodat er sprake is van een geleidelijke overgang. Hiermee passen de woningen goed in de ruimtelijke structuur. Het straatbeeld wordt met deze invulling doorgezet en afgerond.

*Bodem*

De locatie is geschikt voor woningbouw. Er wordt voor de locatie nog een verkennend bodemonderzoek uitgevoerd.

*Milieuzonering*Wanneer een plan nieuwe, milieuhindergevoelige functies mogelijk maakt mogen deze niet worden gerealiseerd binnen de hinderzone van omliggende bedrijven. Anderzijds mogen milieuhindergevoelige functies in de directe omgeving van het plangebied niet negatief worden beÃ¯nvloed door een plan. De aanvraag voorziet in een gevoelige functie (wonen). Voor de aanbevolen afstanden tussen bedrijvigheid en gevoelige functies (zoals wonen) is de VNG\-brochure 'Bedrijven en milieuzonering' gehanteerd. Het betreft richtafstanden voor verschillende gebiedstypen. Schuin tegenover het plangebied is een bedrijf gevestigd. De afstand tot dit bedrijf is ca. 15 meter. Bestaande woningen rondom het plangebied liggen op kortere afstand van dit bedrijf.

*Geluid*

Het plangebied ligt in de bebouwde kom van Bredevoort en grenst direct aan het historisch centrum waar een maximum snelheid van 30 km/u geldt. Dat betekent dat deze weg geen zone heeft en er geen voorkeursgrenswaarde vanwege wegverkeersgeluid geldt (Wet geluidhinder). Bij de bouw van de woningen moet aan het Bouwbesluit worden voldaan. Het Bouwbesluit schrijft voor dat de geluidswering van een uitwendige scheidingsconstructie die de buitenruimte scheidt van een verblijfsgebied, zodanig moet zijn dat de geluidsbelasting in die verblijfsruimte niet hoger is dan 33 dB.

*Parkeren*

In het bestemmingsplan Parapluplan Gemeente Aalten zijn parkeernormen opgenomen. Deze worden in dit plan overgenomen. Voor deze woningen geldt een parkeernorm van 1,6 parkeerplaats per woning. Op eigen terrein is plaats voor 1 parkeerplaats per woning. De parkeerstrook voor het pand blijft \-in aangepaste vorm gehandhaafd\-. Er is voldoende ruimte om in de parkeerbehoefte te voorzien.

Wijziging bestemmingsplan:

De bestemming 'Detailhandel' vervalt en wijzigt in de bestemming 'Wonen'. Het bouwvlak is qua diepte gelijk aan naastgelegen bouwvlakken (10 meter).

Het voormalige parkeerterrein achter de woning Misterstraat 5\-I wordt bestemd tot wonen zonder bouwvlak. Het perceel kan als tuin c.q. erf bij de voorliggende woning worden gebruikt.

### Hoofdstuk 4 Ambthuiswal 5

#### 4\.1 Bestaande situatie en geldende bestemming

In het geldende bestemmingsplan Kern Bredevoort 2012 is het pand Ambthuiswal 5 bestemd tot 'Maatschappelijk'. In het pand is een fysiopraktijk gevestigd.

Een fragment van de verbeelding van het geldend bestemmingsplan is hieronder opgenomen, het plangebied is rood omlijnd.

![afbeelding "i_NL.IMRO.0197.BP00105-VG01_0005.jpg"](i_NL.IMRO.0197.BP00105-VG01_0005.jpg)

#### 4\.2 Planbeschrijving \& onderbouwing

De hier gevestigde fysiopraktijk stopt, er is geen zicht op een nieuwe gebruiker.

De eigenaar wenst een herbestemming naar wonen. Dit plan is positief (kansrijk) beoordeeld in het Afwegingskader Woningbouw. Het plan is gericht op een starterswoning en wordt als casco\-woning in het goedkopere prijssegment aangeboden. Een invulling van een (toekomstig) leegstand pand is gewenst; het pand ligt binnen het beschermd stadsgezicht van Bredevoort.

Op 27 oktober 2020 is een omgevingsvergunning, onderdeel Â´handelen in strijd met regels roÂ´ verleend voor dit pand waardoor de woning planologisch is toegestaan. Met dit bestemmingsplan wordt deze vergunde situatie ook in het bestemmingsplan vastgelegd.

Wijziging bestemmingsplan

Met dit bestemmingsplan wordt de bestemming Â´MaatschappelijkÂ´ gewijzigd naar de bestemming 'Wonen \- beschermd stadsgezicht'. Deze bestemming is gelijk aan alle omliggende woonbestemmingen. Het bouwvlak wijzigt niet, deze ligt op het bestaande (hoofd)gebouw.

### Hoofdstuk 5 Koppelstraat 33 / Prins Mauritsstraat 1

#### 5\.1 Bestaande situatie en geldende bestemming

In het geldende bestemmingsplan Kern Bredevoort 2012 is het perceel Koppelstraat 33 / Prins Mauritsstraat 1 bestemd tot 'Detailhandel'.

Een fragment van de verbeelding van het geldend bestemmingsplan is hieronder opgenomen, het plangebied is rood omlijnd.

![afbeelding "i_NL.IMRO.0197.BP00105-VG01_0006.jpg"](i_NL.IMRO.0197.BP00105-VG01_0006.jpg)

#### 5\.2 Planbeschrijving \& onderbouwing

Tot enkele jaren geleden was dit pand in gebruik als winkel\-/bedrijfsruimte. Dit gebruik is beÃ«indigd, de nieuwe eigenaren wensen het pand uitsluitend te gebruiken als woning.

Wijziging bestemmingsplan:

De bestemming 'Detailhandel' vervalt en wijzigt in de bestemming 'Wonen'. De feitelijke situatie wordt hiermee nu ook planologisch vastgelegd.

### Hoofdstuk 6 Landstraat 4

#### 6\.1 Bestaande situatie en geldende bestemming

In het geldende bestemmingsplan Kern Bredevoort 2012 is het perceel Landstraat 4 bestemd tot 'Gemengd \- beschermd stadsgezicht'.

Een fragment van de verbeelding van het geldend bestemmingsplan is hieronder opgenomen, het plangebied is rood omlijnd.

![afbeelding "i_NL.IMRO.0197.BP00105-VG01_0007.png"](i_NL.IMRO.0197.BP00105-VG01_0007.png)

#### 6\.2 Planbeschrijving \& onderbouwing

Tot enkele jaren geleden was dit pand in gebruik als woning met winkelruimte. Dit gebruik is beÃ«indigd, de nieuwe eigenaar wenst het pand te gebruiken als woning met atelier. Dit past niet binnen de geldende bestemming.

Wijziging bestemmingsplan:

De bestemming 'Gemengd \- beschermd stadsgezicht' vervalt en wijzigt in de bestemming 'Wonen\- beschermd stadsgezicht'. De feitelijke situatie wordt hiermee nu ook planologisch vastgelegd.

### Hoofdstuk 7 Kruittorenstraat \- ongenummerd

#### 7\.1 Bestaande situatie en geldende bestemming

In het geldende bestemmingsplan Kern Bredevoort 2012 is een perceel aan de Kruittorenstraat (achter Kruittorenstraat 8\) bestemd tot 'Bedrijf \- Nutsvoorziening'.

Een fragment van de verbeelding van het geldend bestemmingsplan is hieronder opgenomen, het plangebied is rood omlijnd.

![afbeelding "i_NL.IMRO.0197.BP00105-VG01_0008.jpg"](i_NL.IMRO.0197.BP00105-VG01_0008.jpg)

#### 7\.2 Planbeschrijving

De aanwezige nutsvoorziening op het terrein (rioolgemaal) is buiten gebruik en niet meer nodig voor nutsdoeleinden. De eigenaar van de aangrenzende woning Kruittorenstraat 8 heeft het perceel gekocht en betrekt dit bij zijn woonperceel (als erf/tuin).

Wijziging bestemmingsplan:

De bestemming 'Bedrijf \- Nutsvoorziening' vervalt en wijzigt in de bestemming 'Wonen'. Aan de zijde van de Kruittorenstraat wordt de aangrenzende bestemming 'Tuin' gelegd.

### Hoofdstuk 8 Uitvoerbaarheid

#### 8\.1 Economische uitvoerbaarheid

Het gaat hier om particuliere initiatieven, waarbij verschillende partijen zijn betrokken. Veelal is met de initiatiefnemers een (realisatie)overeenkomsten gesloten waarin is vastgelegd dat de uitvoering voor rekening en risico van de exploitant komt. De economische uitvoerbaarheid staat hiermee vast.

#### 8\.2 Maatschappelijke uitvoerbaarheid

##### 8\.2\.1 Vooraankondiging / inspraak

Medio november 2020 heeft de formele vooraankondiging van deze planherziening plaats gevonden via de Staatscourant en de rubriek Aalten\-Actueel in het Aaltens Nieuws en De Band.

##### 8\.2\.2 Vooroverleg

Met de ontwikkelingen op deze locaties zijn geen belangen van de andere overheden in het geding. Veelal gaat het om het planologisch vastleggen van een al vergunde situatie.

#### 8\.3 Procedure

##### 8\.3\.1 Ontwerpfase

Het ontwerp van het bestemmingsplan is met ingang van 18 november 2020 gedurende zes weken ter visie gelegd en te raadplegen via www.ruimtelijkeplannen.nl. Gedurende deze periode kan een ieder gedurende de terinzagetermijn op het bestemmingsplan reageren en een zienswijze inbrengen. Er zijn geen zienswijzen ingediend.

### Hoofdstuk 9 Plansystematiek

#### 9\.1 Het digitale bestemmingsplan

Volgens het Besluit ruimtelijke ordening (Bro) wordt een bestemmingsplan met de daarbij behorende toelichting langs elektronische weg vastgelegd. Het bestemmingsplan wordt in die vorm ook vastgesteld, tegelijk met een volledige analoge verbeelding van het bestemmingsplan op papier. Indien de digitale en de analoge verbeelding tot interpretatieverschillen leiden, is de digitale verbeelding beslissend. Het Bro laat echter de feitelijke digitale werkwijze voor een groot gedeelte over aan een ministeriÃ«le regeling, de Regeling standaarden ruimtelijke ordening 2012, met de daarbij behorende standaarden. Het gaat daarbij om de inrichting, de vormgeving, de verbeelding, de beschikbaarstelling, de authenticiteit, de integriteit, de volledigheid, de vaststelling en de bekendmaking van de digitale ruimtelijke informatie. De meest relevante standaard van de Regeling standaarden ruimtelijke ordening 2012 wordt hieronder kort toegelicht.

De Standaard Vergelijkbare Bestemmingsplannen 2012 (SVBP2012\) geeft bindende standaarden voor de opbouw en de verbeelding van het bestemmingsplan, zowel digitaal als analoog. Dit om de gewenste vergelijkbaarheid zeker te stellen. De standaarden hebben geen betrekking op de toelichting van het bestemmingsplan. De toelichting maakt immers geen deel uit van het bestemmingsplan. Wel dient het bestemmingsplan van een toelichting vergezeld te gaan. Het bestemmingsplan zelf bestaat uit een verzameling geografisch bepaalde objecten, die zijn opgeslagen in een digitaal ruimtelijk informatiesysteem en die te raadplegen zijn via een interface, zoals een website. De objecten zijn voorzien van bestemmingen met bijbehorende doeleinden en regels.

#### 9\.2 Planopzet

Het juridisch bindend gedeelte van het bestemmingsplan bestaat uit de regels en bijbehorend GML\-bestand waarin de geometrisch bepaalde planobjecten zijn vervat. Het .GML\-bestand en de regels dienen in samenhang te worden bekeken.

De regels zijn onderverdeeld in vier hoofdstukken:

1\. Inleidende regels;

2\. Bestemmingsregels;

3\. Algemene regels;

4\. Overgangs\- en slotregels.

Uitgangspunt is om aan gronden in het plangebied een passende bestemming toe te kennen. Met een bestemming wordt tot uitdrukking gebracht welke gebruiksdoelen of functies, met het oog op een goede ruimtelijke ordening, aan de in het plan begrepen gronden zijn toegekend.

Bij de keuze voor een bepaalde bestemming is de (gewenste) hoofdfunctie bepalend. Afhankelijk van de ruimtelijke relevantie en/of de mate waarin de betreffende functie invloed heeft op de omgeving of daaraan eisen stelt, bijvoorbeeld ruimtelijke uitstralingseffecten in de zin van verkeersaantrekkende werking, benodigde parkeervoorzieningen, ruimtebeslag, situeringskenmerken en milieuhinder, wordt gekozen voor een (gespecificeerde) bestemming met eigen planregels (bouw\- en gebruiksregels). Binnen de hoofdgroepen van bestemmingen kan worden gekozen voor een verbijzondering van de bestemming met een zelfstandig pakket van planregels, waarin tevens ondergeschikte functies in de bestemmingsomschrijving kunnen worden opgenomen.

Binnen veel hoofdgroepen van bestemmingen komen ondergeschikte functies voor, zoals parkeervoorzieningen, groenvoorzieningen en nutsvoorzieningen. Deze functies kunnen worden opgenomen binnen de bestemmingsomschrijving. Voor bijzondere ondergeschikte functies, die niet onder de algemene bestemmingsomschrijving vallen en niet conflicteren met de bestemming, wordt gekozen voor een afzonderlijke functieaanduiding.

In het navolgende worden de regels per hoofdstuk toegelicht.

##### 9\.2\.1 Inleidende regels

Hoofdstuk 1 bevat de inleidende regels. Deze regels gelden voor het gehele plangebied.

###### 9\.2\.1\.1 Begrippen

Dit artikel bevat de definities van de in de regels gebruikte begrippen, waarmee een eenduidige interpretatie van deze begrippen is vastgelegd.

###### 9\.2\.1\.2 Wijze van meten

In artikel 2 wordt aangegeven op welke wijze gemeten moet worden bij het beoordelen of de maatvoering in overeenstemming is met de regels. Ook hier is aansluiting gezocht bij de standaard (meet)regels uit de SVBP 2012\.

Onderstaand is een voorbeeld opgenomen m.b.t. de interpretatie van de goot\- en bouwhoogte van een gebouw.

![afbeelding "i_NL.IMRO.0197.BP00105-VG01_0009.jpg"](i_NL.IMRO.0197.BP00105-VG01_0009.jpg)

Voor de bepaling van de goothoogte van een gebouw wordt, indien er sprake is van een lage en hoge druiplijn, uitgegaan van de onderste druiplijn voor het bepalen van de âgoothoogteâ. De bovenste druiplijn wordt aangemerkt als de âbouwhoogteâ (zie voorbeelden D en G). Met deze interpretatie wordt aangesloten bij jurisprudentie hieromtrent van de Afdeling Bestuursrechtspraak Raad van State.

##### 9\.2\.2 Bestemmingsregels

##### 9\.2\.3 Algemene regels

9\.2\.3 Algemene regels

Hoofdstuk 3 bevat de algemene regels. Deze gelden voor het gehele plangebied.

###### 9\.2\.3\.1 Anti\-dubbeltelregel

De anti\-dubbeltelregel is opgenomen om ervoor te zorgen dat grond die eenmaal in aanmerking is genomen bij het toestaan van een bouwplan waaraan uitvoering is of alsnog kan worden gegeven, bij de beoordeling van latere bouwplannen buiten beschouwing wordt gelaten.

###### 9\.2\.3\.2 Algemene bouwregels

De algemene bouwregels zijn van toepassing op het als 'karakteristiek' aangewezen gebouw. Het is de bedoeling de verschijningsvorm van dit gebouw zoveel mogelijk veilig te stellen.

Ook wordt in dt artikel het ondergronds bouwen geregeld.

###### 9\.2\.3\.3 Algemene gebruiksregels

Dit artikel regelt enkele aspecten met betrekking tot het gebruik van gronden.

###### 9\.2\.3\.4 Algemene aanduidingsregels

Dit artikel regelt enkele aspecten met betrekking tot de gebruikte aanduidingen.

###### 9\.2\.3\.5 Algemene afwijkingsregels

Door middel van de algemene afwijkingsbevoegdheid kunnen burgemeester en wethouders bij het verlenen van een omgevingsvergunning afwijken van de bestemmingsplanregels voor onder andere geringe overschrijding van bepaalde bouwregels, alsmede voor kunstobjecten, bouwwerken van openbaar nut, telecommunicatievoorzieningen enzovoort. Deze bevoegdheid vergroot de flexibiliteit van het plan.

###### 9\.2\.3\.6 Algemene procedureregels

In dit artikel is de procedure beschreven die gevolgd moet worden bij een uitwerking of wijziging van het plan, dan wel het stellen van nadere eisen.

##### 9\.2\.4 Overgangs\- en slotregels

Hoofdstuk 4 bevat regels omtrent overgangsrecht en de slotregel. Deze gelden voor het hele plangebied.

###### 9\.2\.4\.1 Overgangsrecht

Dit artikel regelt ten aanzien van gebouwen en van gebruik dat bestaande gebouwen of bestaand gebruik dat afwijkt van het plan, onder voorwaarden mag worden voortgezet.

###### 9\.2\.4\.2 Slotregel

In dit artikel staat de naam van het bestemmingsplan.