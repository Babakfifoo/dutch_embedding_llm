Suyderbon (twee woningen)

Suyderbon (twee woningen)

=========================

Toelichting

-----------

| Type plan: | wijzigingsplan |

| --- | --- |

| Naam van het plan: | Suyderbon (twee woningen) |

| Status: | vastgesteld |

| Plan identificatie: | NL.IMRO.1884\.WPSuyderbon\-VAS1 |

* Toelichting

* Bijlagen bij toelichting

* Regels

* Vaststellingsbesluit

#### Toelichting

##### 1 Inleiding

###### 1\.1 Aanleiding

De kern

Rijnsaterwoude is opgebouwd uit twee verdichtingen langs een

bebouwingslint. Tussen de twee verdichtingen ligt een nog open weide

met de naam Suyderbon 2\. Jaren geleden werd dit gebied door de

provincie binnen de rode contour getrokken zodat ook in dit gebied

woningen gebouwd konden worden. Tot op heden zijn er echter nog geen

woningen gerealiseerd.

De gebroeders van

Wieringen zijn voornemens twee woningen te realiseren op de open weide,

in het verlengde van de straat ‘Suyderbon’. Gelet op de

verwachte ontwikkeling van woningbouw is in het vigerende

bestemmingsplan ‘Kernen Leimuiden\-Rijnsaterwoude’ (2013\)

een wijzigingsbevoegdheid opgenomen waarbinnen B\&W de realisatie

van woningen planologisch mogelijk kan maken. De wijzigingsbevoegdheid

maakt maximaal 22 woningen mogelijk. De woningen zullen gerealiseerd

worden aan de zijde van het Braassemermeer. De beoogde ontwikkeling is

zo gepositioneerd dat in een later stadium de het overige gedeelte van

de maximaal 22 woningen gerealiseerd kunnen worden.

###### 1\.2 Ligging plangebied

Het plangebied is

direct ten zuiden van de straat Suyderbon te Rijnsaterwoude gesitueerd.

Globaal wordt het plangebied aan de west\- en zuidzijde begrensd door

weide percelen. Aan de oostzijde wordt de begrenzing gevormd door een

perceel aan de Herenweg. Daarnaast ligt ten westen van het plangebied

het Braassemermeer.

![](i_NL.IMRO.1884.WPSuyderbon-VAS1_afbeelding55.jpg)

*Ligging plangebied (wijzigingsgebied \+ plangebied globaal begrensd)*

###### 1\.3 Vigerend bestemmingsplan

wijzigingsplan maakt onderdeel uit van het bestemmingsplan 'Kernen

Leimuiden\-Rijnsaterwoude (2013\)' vastgeld op 17 juni 2013\. In het

vigerend bestemmingsplan heeft de locatie de bestemming agrarisch. In

het vigerend bestemmingsplan is een wijzigingsbevoegdheid opgenomen

voor het plangebied. Burgemeester en wethouders zijn bevoegd de gronden

met de aanduiding 'wro\-zone wijzigingsgebied 6' te wijzigen in de

bestemmingen Wonen, Groen, Verkeer, Tuin en Water, onder voorwaarde

1. het aantal woningen mag ten hoogste 22 bedragen;

2. de bouwhoogte van woningen maximaal 10 m bedraagt;

3. de belangen van de eigenaren en/of gebruikers van betrokken en nabijgelegen gronden mogen niet onevenredig worden geschaad;

4. voorzien van een goed woon\- en leefklimaat;

5. het plan

voorziet in voldoende watercompensatie dan wel in hetzelfde peilgebied

voldoende compensatie plaatsvindt en dit in overleg gebeurd met het

hoogheemraadschap van Rijnland (watertoets);

6. dat het wijzigingsplan milieutechnisch aanvaardbaar is;

7. dat het wijzigingsplan economisch uitvoerbaar is;

8. verhaal van gemeentelijke (plan\-)kosten is zekergesteld;

9. dat het wijzigingsplan stedenbouwkundig inpasbaar is;

10. dat het wijzigingsplan verkeerskundig inpasbaar is.

![](i_NL.IMRO.1884.WPSuyderbon-VAS1_afbeelding56.jpg)

*Uitsnede vigerend bestemmingsplan (rode contour toont het wijzigingsgebied)*

###### 1\.4 Leeswijzer

dit inleidende hoofdstuk wordt in hoofdstuk 2 het

initiatief toegelicht. In hoofdstuk 3 wordt ingegaan op het

relevante beleid. Hoofdstuk 4 licht de haalbaarheid van het

wijzigingsplan toe aan de hand van de wijzigingsbevoegdheid conform de

geldende bestemmingsplanregels. In hoofdstuk 5 wordt het project

inhoudelijk op haalbaarheid getoetst aan de hand van het geldende

beleid en milieuwetgeving. Hoofdstuk 6 bevat de juridische beschrijving

van het plan. Tot slot bevatten hoofdstuk 7 de economische en

hoofdstuk 8 de maatschappelijke uitvoerbaarheid van het plan.

Voorliggend wijzigingsplan voorziet naast de toelichting, tevens in planregels en een verbeelding.

##### 2 Planbeschrijving

###### 2\.1 Huidige situatie

de huidige situatie heeft het wijzigingsgebied de bestemming

'Agrarisch'. Het plangebied is op dit moment in gebruik als

grasland/tuin en is ingericht als zodanig met onder meer een tuishuis,

zitgelegenheden en beplanting. Daarnaast zijn op het

zuidwestelijke deel van het terrein twee vlonders aanwezig. De volgende

afbeeldingen geven een impressie van de huidige situatie.

![](i_NL.IMRO.1884.WPSuyderbon-VAS1_afbeelding57.jpg)![](i_NL.IMRO.1884.WPSuyderbon-VAS1_afbeelding58.jpg)

![](i_NL.IMRO.1884.WPSuyderbon-VAS1_afbeelding59.jpg)![](i_NL.IMRO.1884.WPSuyderbon-VAS1_afbeelding60.jpg)

*Impressie huidige situatie*

###### 2\.2 Toekomstige situatie

*Ontwikkeling*

De voorgenomen

ontwikkeling betreft de realisatie van twee woningen binnen het

wijzigingsgebied. De woningen worden geplaatst op de percelen 2554

en 2555 aan de westkant van het plangebied. Perceel 2554 heeft

een oppervlakte van 820 m² en een afmeting van 20,5 x 40 m.

Perceel 2555 heeft een oppervlakte van 780 m² en heeft een

afmeting van 19,5 x 40 m.

*Ontsluiting*

Een tijdelijke

weg zal worden aangelegd om de twee beoogde woningen te ontsluiten. De

weg is voorlopig niet openbaar. Bij een eventuele toekomstige

planontwikkeling van het overige gedeelte van de wijzigingsbevoegdheid

wordt verwacht dat de weg definitief wordt ingericht en in openbaarheid

wordt gebracht. Een noodbrug zal worden aangelegd in verband met het

bouwverkeer, welke na de bouw weer wordt weggehaald. Uitgangspunt is

dat de private toegangsweg een nette inrichting krijgt nadat de

bouwwerkzaamheden zijn afgerond.

De verharding van

de private toegangsweg kan, na afronding van de bouwwerkzaamheden,

bestaan uit betonplaten of gelijkwaardig materiaal waarbij in

ogenschouw wordt genomen dat de kosten zich redelijkerwijs verhouden

tot het tijdelijk privé gebruik van de weg. Met de ontwikkelaar

is in een overeenkomst opgenomen dat, indien de plannen van de

ontwikkelaar geen doorgang krijgen, er in overleg wordt getreden over

een definitieve invulling van de weg. De reeds aanwezige brug zal, na

tijdelijke versterking ten behoeve van de bouwwerkzaamheden, in zijn

huidige staat worden teruggebracht.

*Ontwerp*

De hiernavolgende afbeeldingen geven een impressie van de te realiseren woningen en de verkaveling:

![](i_NL.IMRO.1884.WPSuyderbon-VAS1_afbeelding61.jpg)![](i_NL.IMRO.1884.WPSuyderbon-VAS1_afbeelding62.jpg)

*Impressie woning \# 1 (noordelijke woning)*

![](i_NL.IMRO.1884.WPSuyderbon-VAS1_afbeelding63.jpg)

*Impressie woning \# 2 (zuidelijke woning)*

Hoewel voorgaande

afbeeldingen een impressie tonen van het uiteindelijke ontwerp kan dit

ontwerp nog worden gewijzigd. De kaders voor de ontwikkeling worden

gevormd door de opgenomen bouwregels. Deze bouwregels worden gevormd

door een bouwvlak, goothoogten, bouwhoogten en een

metrage aan bijgebouwen wat buiten het bouwvlak kan worden

gerealiseerd.

*Bebouwing en afspraken omwonenden*

Conform de

afspraken met de bewoners van Suyderbon 48, zal de positie van de ramen

bij de meest noordelijke woning zodanig gekozen worden dat deze de

privacy waarborgt bij de noordelijk gelegen bestaande woning op nummer

48\. Hierover zijn reeds afspraken gemaakt en verwerkt in een

schetstekening die aan de bewoners van nummer 48 is overhandigd. Ten

tijde van het opstellen van de formele bouwaanvraag (definitief

ontwerp) zal overleg plaatsvinden met de bewoners van nummer 48\.

Op basis van de

huidige positionering van de bebouwing op het noordelijke perceel wordt

verwacht dat er geen grote schaduwpartijen ontstaan in de tuin van

Suyderbon 48\. Om te voorkomen dat er een lange blinde muur ontstaat is

met de bewoners van Suyderbon 48 afgesproken dat een eventueel te

bouwen garage of carport direct naast de nieuwe woning (noordzijde) zal

worden gesitueerd en gelijk zal lopen met de achtergevel van de woning

(westzijde). Verder is afgesproken dat er een groene / natuurlijke

afscheiding tussen de tuinen komt.

In overleg

met de aannemer zal een onderzoek worden uitgevoerd naar de

heitechniek en zal daarover verslag worden gedaan naar de bewoners

van nummer 48\.  Verder zal vóór aanvang van de

bouwwerkzaamheden (na toestemming van de eigenaren) door een extern

deskundige een zogenaamde ‘voorinspectie en vooropname’ bij

nabijgelegen woningen worden uitgevoerd.

*Situering*

De situering van

de rooilijn is afgestemd met de stedenbouwkundige van de gemeente Kaag

en Braassem. Vanuit stedenbouwkundig oogpunt is het wenselijk de

woningen te plaatsen in een eenduidige rooilijn. Onderstaande

afbeelding maakt dit inzichtelijk.

*![](i_NL.IMRO.1884.WPSuyderbon-VAS1_afbeelding64.jpg)*

*Verkaveling en positie woningen*

##### 3 Beleidskader

hoofdstuk 3 van het bestemmingsplan 'Kernen

Leimuiden\-Rijnsaterwoude (2013\)' is reeds een beschrijving gegeven

van het nationaal, provinciaal, regionaal en gemeentelijk beleid

dat op het gebied van toepassing is. De wijzigingsbevoegdheden uit

bestemmingsplan 'Kernen Leimuiden\-Rijnsaterwoude (2013\)' zijn reeds

getoetst aan dit beleid. Wanneer aan de voorwaarden van de

wijzigingsbevoegdheid wordt voldaan kan gesteld worden dat het

wijzigingsplan in overeenstemming is met het beleid zoals beschreven in

het bestemmingsplan 'Kernen Leimuiden\-Rijnsaterwoude (2013\)'.

vaststelling van het bestemmingsplan 'Kernen Leimuiden\-Rijnsaterwoude

(2013\)' heeft de provincie Zuid\-Holland op 9 juli 2014 voor haar

ruimtelijke visie de Visie Ruimte en Mobiliteit en de Verordening

Ruimte 2014 en vastgesteld. In dit hoofdstuk wordt op dit beleid nader

ingegaan. Daarnaast wordt ook nog ingegaan op de Nota

inbreidingslocaties en de Nota vereveningsfondsen van de gemeente Kaag

en Braassem.

###### 3\.1 Provinciaal beleid

####### 3\.1\.1 Visie Ruimte en Mobiliteit

Provinciale Staten van provincie Zuid\-Holland hebben op 9 juli 2014 de

Visie Ruimte en Mobiliteit (VRM) vastgesteld. Met het vaststellen van

de VRM is de Provinciale Ruimtelijke Structuurvisie uit 2010, incl.

onderliggende herzieningen, komen te vervallen.

de VRM signaleert de provincie de structurele veranderingen in

samenleving, economie en milieu. De voorspelbaarheid van nieuwe

ontwikkelingen vermindert, demografische ontwikkelingen verschillen en

de regionale economie internationaliseert en is kwetsbaar voor externe

schokken. Tegelijkertijd gaan technologische innovaties snel en kunnen

oplossingen in beeld brengen die nu nog onhaalbaar lijken. Deze tijd

vraagt om maatwerk, flexibiliteit en aanpassingsvermogen. De

economische, technologische en demografische ontwikkelingen werken door

in de wijze waarop mensen en bedrijven de ruimte en het

mobiliteitsnetwerk gebruiken. De provincie wil aansluiten op de

bestaande en toekomstige dynamiek door waar mogelijk flexibiliteit in

regelgeving te bieden. De Visie Ruimte en Mobiliteit is opgesteld

vanuit de gedachte dat regels en kaders van de overheid nodig blijven,

maar niet nodeloos mogen knellen.

Visie Ruimte en Mobiliteit biedt geen vastomlijnd ruimtelijk eindbeeld,

maar wel een perspectief voor de gewenste ontwikkeling van Zuid\-Holland

als geheel. De gewenste ontwikkeling is verwoord in vier rode draden:

1. beter benutten en opwaarderen van wat er is;

2. vergroten van de agglomeratiekracht;

3. verbeteren van de ruimtelijke kwaliteit;

4. bevorderen van de transitie naar een water\- en energie\-efficiënte samenleving.

Vanuit

het besef dat stad en land één leefomgeving vormen met

elkaar aanvullende kwaliteiten, kent deze Visie Ruimte en Mobiliteit

een indeling in functionele hoofdstukken. Het hoofdstuk 'Mobiliteit en

bebouwde ruimte' geeft uitwerking aan de eerste en tweede rode draad.

Het verbeteren van de ruimtelijke kwaliteit (derde rode draad) komt

hoofdzakelijk tot uiting in het hoofdstuk 'Kwaliteit van landschap,

groen en erfgoed’ en het bevorderen van de transitie naar een

water\- en energie\-efficiënte samenleving hoofdzakelijk bij

‘Water, bodem en energie’. De verschillende onderdelen zijn

samengevat weergegeven op een kaart met de volgende vier kaartlagen:

* laag van de ondergrond;

* laag van de cultuur\- en natuurlandschappen;

* laag van de stedelijke occupatie;

* laag van de beleving.

**Planspecifiek**

het plangebied zijn de kaartlagen 'Laag van de ondergrond', 'Laag van

de cultuur\- en natuurlandschappen' en 'Laag van de stedelijke

occupatie' van belang. Navolgend wordt op deze lagen nader ingegaan.

Laag van de ondergrond

De volgende afbeelding toont een fragment van de kaartlaag 'Laag van de ondergrond'.

![](i_NL.IMRO.1884.WPSuyderbon-VAS1_afbeelding65.jpg)

*Fragment kaartlaag 'Laag van de ondergrond'*

voorgaande afbeelding blijkt dat het plangebied in een veengebied ligt.

De ondergrond (eerste laag) wordt gevormd door veen. Het veen kent een

geringe draagkracht en is daarnaast zeer gevoelig voor bodemdaling.

Ontwikkelingen in het veenlandschap dragen zorg voor behoud van het

veen en zijn gericht op het beperken van de bodemdaling.

voorgenomen ontwikkeling betreft een dermate kleinschalige ontwikkeling

dat deze geen nadelige invloed zal hebben op het veengebied of zal

zorgen voor extra bodemdaling.

Laag van de cultuur\- en natuurlandschappen

De volgende afbeelding toont een fragment van de kaartlaag 'Laag van de cultuur\- en natuurlandschappen'.

![](i_NL.IMRO.1884.WPSuyderbon-VAS1_afbeelding66.jpg)

*Fragment kaartlaag 'Laag van de cultuur\- en natuurlandschappen'*

plangebied ligt in een droogmakerij (klei). Droogmakerijen zijn

ontstaan uit natuurlijke meren en uit verveningen. Ze hebben een

duidelijke begrenzing door een ringdijk, ringvaart of oude hoge

oeverlanden. Het landschap is visueel open (tenzij het is

verstedelijkt), grootschalig en ligt gemiddeld enkele meters lager dan

de omgeving. De droogmakerij kent een aangelegd watersysteem met

hoofdtochten, een gemaal en een regelmatige basisverkaveling.

Ontginningsboerderijen liggen op regelmatige afstand langs de

ontginningsweg. Elke droogmakerij heeft haar eigen ordening en maat;

kavelgrootte en lengte\-breedte\-verhouding zijn uniek. Voor

ontwikkelingen in droogmakerijen geldt dat de droogmakerij als eenheid

herkenbaar blijft door het beleefbaar houden van de randen en het

hoogteverschil tussen laaggelegen droogmakerij en omringend land.

voorgenomen ontwikkeling betreft een kleinschalige ontwikkeling aan de

rand van het stedelijk gebied. Door de ligging direct aan het

stedelijke gebied doet de ontwikkeling geen afbreuk aan de

herkenbaarheid van de droogmakerij. Daarnaast is met de ontwikkeling zo

veel mogelijk aansluiting gezocht bij de schaal en het patroon van de

verkaveling in de droogmakerij. Zo blijft de rechthoekige verkaveling

behouden en is de oriëntatie van de nieuwe woningen in

overeenstemming met de oriëntatie van de kavels in het gebied.

Laag van de stedelijke occupatie

De volgende afbeelding toont een fragment van de kaart 'Laag van de stedelijke occupatie'.

![](i_NL.IMRO.1884.WPSuyderbon-VAS1_afbeelding67.jpg)

*Fragment kaart 'Laag van de stedelijke occupatie'*

Het plangebied

ligt in het bebouwd gebied en in de stads\- of dorpsrand. De stads\- of

dorpsrand is de zone op de grens van bebouwd gebied en landschap. Het

is het deel van een stad of dorp met potentie voor een hoogwaardig en

geliefd woonmilieu, doordat de genoegens van stedelijk en buiten wonen

bij elkaar komen. De voorgenomen ontwikkeling is goed passend in een

dergelijke zone

####### 3\.1\.2 Verordening Ruimte

Tegelijk

met de Visie Ruimte en Mobiliteit (VRM) hebben Provinciale Staten van

Zuid\-Holland ook de Verordening Ruimte 2014 vastgesteld. In de

verordening stelt de provincie regels aan ruimtelijke ontwikkelingen.

De Verordening Ruimte draagt bij aan het realiseren van de provinciaal

ruimtelijke beleid zoals dat benoemd is in de VRM. De verordening omvat

in aanvulling op de Visie Ruimte en Mobiliteit toetsbare criteria

waaraan planvorming moet voldoen.

**Planspecifiek**

betrekking tot onderhavig plan zijn artikel 2\.1\.1 (ladder voor duurzame

verstedelijking) en artikel 2\.2\.1 (ruimtelijke kwaliteit) van de

Verordening Ruimte van belang. Navolgend wordt op deze twee artikelen

ingegaan.

Ladder voor duurzame verstedelijking

artikel 2\.1\.1 van de Verordening Ruimte is opgenomen dat

een bestemmingsplan dat een nieuwe stedelijke ontwikkeling

mogelijk maakt aan de volgende eisen moet voldoen (de ladder voor

duurzame verstedelijking):

1. de stedelijke ontwikkeling voorziet in een actuele behoefte, die zo nodig regionaal is afgestemd;

die behoefte wordt binnen het bestaand stads\- en dorpsgebied voorzien

door benutting van beschikbare gronden door herstructurering,

transformatie of anderszins, of;

3. indien de

stedelijke ontwikkeling niet binnen het bestaand stads\- en dorpsgebied

van de betreffende regio kan plaatsvinden, wordt gebruik gemaakt van

locaties die:

1. gebruikmakend van verschillende middelen van vervoer, passen ontsloten zijn of als zodanig worden ontwikkeld;

2. passen in de doelstellingen en richtpunten van de kwaliteitskaart van de Visie ruimte en mobiliteit;

3. zijn opgenomen in het Programma ruimte, voor zover het gaat om locaties groter dan 3 hectare.

het kader van de ladder voor duurzame verstedelijking is het allereerst

van belang of er sprake is van een nieuwe ontwikkeling waardoor het

plan getoetst moet worden aan de ladder voor duurzame verstedelijking.

Op basis van jurisprudentie blijkt dat kleinschalige woningbouwlocaties

bestaande uit één of enkele woningen niet gezien worden

als een stedelijke ontwikkeling en dus niet getoetst hoeven te worden

aan de ladder voor duurzame verstedelijking (ABRvS 18 december 2013,

201302867/1/R4\) .

voorgenomen ontwikkeling betreft de realisatie van twee woningen. Een

dergelijke ontwikkling hoeft gezien de omvang niet getoetst te worden

aan de ladder voor duurzame verstedelijking.

Ruimtelijke kwaliteit

artikel 2\.2\.1 van de Verordening Ruimte is opgenomen dat een

bestemmingsplan, onder de volgende voorwaarden ten aanzien van

ruimtelijke kwaliteit, kan voorzien in een nieuwe ruimtelijke

ontwikkeling:

1. de ruimtelijke

ontwikkeling past binnen de aard en schaal van het gebied en voldoet

aan de richtpunten van de kwaliteitskaart (inpassen);

2. als

de ruimtelijke ontwikkeling qua aard of schaal niet past binnen het

gebied (aanpassen), wordt deze uitsluitend toegestaan mits de

ruimtelijke kwaliteit per saldo ten minste gelijk blijft door:

1. zorgvuldige

inbedding van de ontwikkeling in de omgeving, rekening houdend met de

relevante richtpunten van de kwaliteitskaart, en

2. het zo nodig treffen van aanvullende ruimtelijke maatregelen zoals bedoeld in het derde lid;

3. als

de ruimtelijke ontwikkeling qua aard en schaal niet past binnen het

gebied (transformeren), wordt deze uitsluitend toegestaan mits de

ruimtelijke kwaliteit van de nieuwe ontwikkeling is gewaarborgd door:

1. een

integraal ontwerp, waarin behalve aan de ruimtelijke kwaliteit van het

gebied ook aandacht is besteed aan de overgang naar de omgeving en de

fasering in ruimte en tijd, alsmede rekening is gehouden met de

relevante richtpunten van de kwaliteitskaart, en

2. het zo nodig treffen van aanvullende ruimtelijke maatregelen zoals bedoeld in het derde lid.

De voorgenomen

ontwikkeling, de bouw van twee woningen, past functioneel binnen de

aard van het gebied, zijnde in overwegende mate een woongebied. Qua

schaal past de ontwikkeling ook. De bouwmassa's en bouwhoogten zijn

afgestemd op de omliggende woningen en vooraf door de gemeentelijk

stedenbouwkundige getoetst en akkoord bevonden. Rijnsaterwoude is

gelegen binnen het gebiedsprofiel Hollandse plassen.

In het Hollands

Plassengebied is grofweg een tweedeling te zien tussen

veenweidegebieden en droogmakerijen. De veenweidegebieden liggen hoger

dan de droogmakerijen en kennen een grote functiemenging. In deze

gebieden bevinden zich graslanden voor de melkveehouderij, oude

lintdorpen, (glastuinbouw)bedrijven, natuurgebieden en relatief veel

opgaand groen in vergelijking met de droogmakerijen. De droogmakerijen

hebben een grootschalig, rechthoekig en agrarisch karakter met

melkveehouderij en akkerbouw. De overgang tussen veenweide en

droogmakerij is veelal abrupt door het grote hoogteverschil. Voor

nieuwe ontwikkelingen in aansluiting op de bestaande lintstructuur is

er vanuit het gebiedsprofiel de ambitie elke kern binnen zijn

eigen identiteit verder te ontwikkelingen op haar

karakteristieke structuur en ligging aan en in het landschap. Het dorp

is deel van het omringende landschap, doordat onderliggende patronen

herkenbaar zijn in de structuur van het dorp. De voorgenomen

ontwikkeling sluit aan op de bestaande dorpsstructuur en

karakteristiek. Geconcludeerd kan worden dat de voorgenomen

ontwikkeling, en de hieraan te grondslag liggende

wijzigingsbevoegdheid, in overeenstemming is met de Verordening ruimte.

###### 3\.2 Gemeentelijk beleid

####### 3\.2\.1 Nota inbreidingslocaties

7 februari 2011 is de Nota inbreidingslocaties vastgesteld door de

gemeenteraad van Kaag en Braassem. De ‘nota

Inbreidingslocaties’ heeft als doel om een ruimtelijk

beleidskader te bieden aan woningbouwinitiatieven binnen de rode

contour. Hierdoor worden deze uniform en transparant beoordeeld. Er

wordt in de nota een beschrijving gegeven van de bestaande

stedenbouwkundige situatie en kwaliteiten binnen elke kern.

Uitgangspunt is om nieuwe initiatieven aansluiting te laten vinden bij

deze bestaande situatie en kwaliteiten. Hiervoor wordt een

afwegingskader gegeven, waardoor ruimtelijke beslissingen gemotiveerd

kunnen worden genomen. Dit leidt tot een duurzame

ruimtelijk/functionele ontwikkeling van de locaties zelf en de kern als

geheel.

nota geeft geen kant en klaar antwoord op de wenselijkheid van een

initiatief. De beschreven gebiedskenmerken en samenhangende

waardeoordelen gelden als basis voor het verdere onderhandelings\- en

ontwerptraject bij ruimtelijke ontwikkelingen. Het kader biedt de

gemeente enerzijds houvast om te kunnen sturen op kwaliteit, maar zorgt

anderzijds ook voor flexibiliteit om in te kunnen spelen op

(markt)ontwikkelingen.

**Planspecifiek**

In de Nota

inbreidingslocaties wordt per kern een beschrijving gegeven. Deze

beschrijvingen dienen als basis voor de ruimtelijke beoordeling van

inbreidingsverzoeken. Volgens de nota maakt het plangebied onderdeel

uit van de kern Rijnsaterwoude. Binnen deze kern is het plangebied

aangewezen als 'Ontwikkelingslocatie'. Deze ontwikkelingslocatie kan

volgens de nota opgevuld worden met woningbouw. Aangezien de

voorgenomen ontwikkeling woningbouw betreft, is de ontwikkeling op deze

locatie passend.

####### 3\.2\.2 Nota vereveningsfondsen

Op 17 juni 2013

heeft de raad van de gemeente Kaag en Braassem ingestemd met de

Nota Vereveningsfondsen. In deze nota worden bestemmingsreserves

sociale woningbouw en parkeren aangewezen.

Doel van deze

reserves is tenminste 30% sociale woningbouw te realiseren bij

nieuwbouwprojecten en te voorzien in voldoende parkeervoorzieningen bij

nieuwbouwontwikkelingen (niet alleen voor sociale woningbouw). Indien

niet aan de gestelde normen wordt voldaan zal op basis van een

overeenkomst met de initiatiefnemer van een bouwplan een bijdrage aan

de betreffende bestemmingsreserve(s) worden afgesproken. Een bijdrage

aan de reserve sociale woningbouw moet worden gedaan indien niet

voldaan kan worden aan de gestelde norm. Deze bijdrage kan vervolgens

worden ingezet bij projecten die meer sociale woningbouw realiseren dan

de gestelde norm, dit alles met als doel gemiddeld 30% sociale

woningbouw bij nieuwbouw projecten. De bijdrage aan de

parkeer\-bestemmingsreserve wordt gebruikt om in geval van nieuwbouw in

de openbare ruimte ontbrekende parkeergelegenheid aan te leggen.

**Planspecifiek**

Volgens de Nota

vereveningsfondsen moet bij nieuwbouwprojecten ten minste 30% sociale

woningbouw gerealiseerd worden. Voor de voorgenomen ontwikkeling

betekent dit dat er 0,6 sociale woningen (30% van 2 woningen)

gerealiseerd moet worden. Gezien de beperkte omvang van de ontwikkeling

is het echter niet mogelijk aan deze eis te voldoen. Via de

anterieure overeenkomst is daarom een bijdrage afgesproken die gestort

zal worden in de bestemmingsreserve Sociale woningbouw.

Op het aspect parkeren wordt in toelichting paragraaf 5\.8\.2 nader ingegaan. Uit deze paragraaf blijkt dat aan de gestelde normen voldaan kan worden.

##### 4 Haalbaarheid van het wijzigingsplan

###### 4\.1 Wijzigingsbevoegdheid

Voor de locatie

is het 'wijzigingsgebied 6' van kracht. Burgemeester en wethouders zijn

bevoegd de gronden met de aanduiding 'wro\-zone wijzigingsgebied 6' te

wijzigen in de bestemmingen Wonen, Groen, Verkeer, Tuin en Water, onder

voorwaarde dat:

1. het aantal woningen mag ten hoogste 22 bedragen;

2. de bouwhoogte van woningen maximaal 10 m bedraagt;

3. de belangen van de eigenaren en/of gebruikers van betrokken en nabijgelegen gronden mogen niet onevenredig worden geschaad;

4. voorzien van een goed woon\- en leefklimaat;

5. het plan

voorziet in voldoende watercompensatie dan wel in hetzelfde peilgebied

voldoende compensatie plaatsvindt en dit in overleg gebeurd met het

hoogheemraadschap van Rijnland (watertoets);

6. dat het wijzigingsplan milieutechnisch aanvaardbaar is;

7. dat het wijzigingsplan economisch uitvoerbaar is;

8. verhaal van gemeentelijke (plan\-)kosten is zekergesteld;

9. dat het wijzigingsplan stedenbouwkundig inpasbaar is;

10. dat het wijzigingsplan verkeerskundig inpasbaar is.

###### 4\.2 Toetsing aan de wijzigingsbevoegdheid

De voorgenomen ontwikkeling wordt getoetst aan de in toelichting paragraaf 4\.1 gestelde

wijzigingsvoorwaarden. In deze paragraaf wordt onderbouwd in hoeverre

de voorgenomen ontwikkeling voldoet aan de wijzigingsvoorwaarden.

**Voorwaarde a**

De beoogde ontwikkeling heeft betrekking op 2 woningen. Het maximaal aantal woningen wordt derhalve niet overschreden.

**Voorwaarde b**

In het bouwplan is een nokhoogte van 10 meter vastgesteld. Derhalve wordt de maximale bouwhoogte niet overschreden.

**Voorwaarde c**

In de toelichting

is een uitvoerbaarheidsparagraaf (hoofdstuk 5\) opgenomen. Uit deze

paragraaf blijkt dat de belangen van eigenaren en/of gebruikers

van betrokken en nabijgelegen gronden niet onevenredig worden geschaad.

In hoofdzaak gaat het hier om de zuidelijk gelegen maatschappelijke

bestemming, de zuidelijk gesitueerde agrarische bedrijfsvoering en de

woningen aan de Suyderbon. Gelet op het voorgenomen gebruik en de

omliggende bedrijfsvoeringen worden geen belemmeringen verwacht. De

beoogde ontwikkeling wordt uitgevoerd in afstemming met Timpaan/Slokker

Vastgoed (VOF Jacobswoude), de ontwikkelende partij van het resterende

wijzigingsgebied. Er is reeds een overeenkomst getekend met betrekking

tot de ontsluiting en overige rechten van erfdienstbaarheid (kabels en

leidingen). Daarnaast zijn in  maart 2015 de plannen voor de

gehele gebiedsontwikkeling, incl. de twee woningen, gepresenteerd aan

de Dorpsraad Rijnsaterwoude. De plannen zijn positief

ontvangen. Hiermee worden conflicten bij de verdere planvorming

voorkomen.

In het vervolg

van de procedure wordt het plan, conform de gemeentelijke

'stroomversnellingsmethodiek' nogmaals gepresenteerd aan de dorpsraad.

Van deze bijeenkomst wordt door de initiatiefnemer een verslag gemaakt

welke wordt toegevoegd aan het wijzigingsplan.

**Voorwaarde d**

uitvoeringsparagraaf wordt gemotiveerd dat ter hoogte van de beoogde

woningen een goed woon\- en leefklimaat kan worden gegarandeerd.

Aspecten zoals weggeluidhinder, luchtkwaliteit en omliggende zoneringen

(in verband met bedrijfsvoeringen) worden daartoe aangehaald en

onderzocht.

**Voorwaarde e**

In toelichting paragraaf 5\.3 is

een waterbalans opgenomen. Gelet op het voornemen twee woningen te

realiseren zal een beperkte watercompensatie moeten

plaatsvinden. De watercompensatie wordt uitgevoerd door het

verbreden van bestaande watergangen.

**Voorwaarde f**

Gezien de positieve uitkomsten van toelichting hoofdstuk 5 kan geconcludeerd worden dat de beoogde ontwikkeling milieutechnisch aanvaardbaar is.

**Voorwaarde g**

De gemeente Kaag

en Braassem zal middels een anterieure overeenkomst planschade (en

gemeentelijke plankosten) op de aanvrager doorleggen. Hiermee

zal is de economische uitvoerbaarheid voldoende aangetoond.

**Voorwaarde h**

onder g aangegeven zal de gemeente Kaag en Braassem middels een

anterieure overeenkomst de gemeentelijke plankosten op de aanvrager

doorleggen. Daarnaast worden voor het behandelen van het wijzigingsplan

legekosten gerekend.

**Voorwaarde i**

beoogde ontwikkeling betreft de realisatie van twee woningen.

De woningen worden geplaatst aan de kop van het perceel. De

oriëntatie van de woningen sluit aan op de noordelijk gelegen

woningen die ook aan de straat Suyderbon grenzen. Hierdoor sluit de

voorgenomen ontwikkeling aan op de bestaande situatie en wordt de

bestaande verkavelingstructuur doorgezet. De verkaveling en

situering van de woningen is voorafgaand aan de procedure met de

gemeentelijk stedenbouwkundige afgestemd. De ontwikkeling

is goed stedenbouwkundig inpasbaar. In toelichting paragraaf 5\.7 wordt de landschappelijke inpassing verder toegelicht met behulp van de kwaliteitsgids.

**Voorwaarde j**

woningen worden ontsloten via de straat Suyderbon. Deze staat wordt

doorgetrokken naar de twee kavels. Het parkeren vindt plaats op eigen

terrein. Er is een overeenkomst getekend met Timpaan/Slokker Vastgoed

(VOF Jacobswoude) met betrekking tot de ontsluiting van de beoogde

ontwikkeling. In toelichting paragraaf 5\.8\.1 wordt de verkeerssituatie nader toegelicht. De toegevoegde openbare ruimte krijgt een openbaar karakter.

###### 4\.3 Conclusie

Geconcludeerd kan

worden dat het initiatief voldoet aan de voorwaarden van de

wijzigingsbevoegdheid. Het college kan dan ook op gronden van dit

wijzigingsplan de bestemming wijzigen.

##### 5 Uitvoerbaarheid

In het kader van

een 'goede' ruimtelijke ordening moet het aantoonbaar zijn dat een

nieuwe ontwikkeling uitvoerbaar is. Hiervoor moeten de milieutechnische

gevolgen in beeld gebracht worden. Omdat gebruik gemaakt wordt van de

wijzigingsbevoegdheid, zoals deze in het geldende

bestemmingsplan is opgenomen, kan verwezen worden naar de

toelichting behorende bij het bestemmingsplan. Hierin is gemotiveerd

dat de wijzigingsbevoegdheid voldoet aan een goede ruimtelijke

ordening. In dit hoofdstuk worden per milieuaspect de gevolgen

beschreven en de eventueel noodzakelijke onderliggende

haalbaarheidsonderzoeken toegelicht.

###### 5\.1 Milieueffectrapportage

milieueffectrapportage (m.e.r.) is een hulpmiddel om bij diverse

procedures het milieubelang een volwaardige plaats in de besluitvorming

te geven. Een m.e.r. is verplicht bij de voorbereiding van plannen en

besluiten van de overheid over initiatieven en activiteiten van

publieke en private partijen die belangrijke nadelige gevolgen voor het

milieu kunnen hebben. De m.e.r. is wettelijk verankerd in hoofdstuk 7

van de Wet milieubeheer. Naast de Wet milieubeheer is het Besluit

m.e.r. belangrijk om te kunnen bepalen of bij de voorbereiding van een

plan of een besluit de m.e.r.\-procedure moet worden doorlopen. Bij

toetsing aan het Besluit m.e.r. zijn er vier mogelijkheden:

1. het plan of besluit is direct m.e.r.\-plichtig;

2. het plan of

besluit bevat activiteiten uit kolom 1 van onderdeel D, en ligt boven

de (indicatieve) drempelwaarden, zoals beschreven in kolom 2

‘gevallen’, van onderdeel D. Het besluit moet eerst worden

beoordeeld om na te gaan of er sprake is van m.e.r.\-plicht: het besluit

is dan m.e.r.\-beoordelingsplichtig. Voor een plan in kolom 3

‘plannen’ geldt geen m.e.r\-beoordelingsplicht, maar direct

een (plan\-)m.e.r.\-plicht;

3. het plan of

besluit bevat wel de activiteiten uit kolom 1, maar ligt beneden de

drempelwaarden, zoals beschreven in kolom 2 ‘gevallen’, van

onderdeel D: er dient in overleg met de aanvrager van het bijbehorende

plan of besluit beoordeeld te worden of er aanleiding is voor het

uitvoeren van een m.e.r.\-beoordeling (als sprake is van een besluit) of

het direct uitvoeren van een m.e.r. (als sprake is van een plan). Deze

keuze wordt uiteindelijk in het bijbehorende plan of besluit

gemotiveerd;

activiteit(en) of het betreffende plan en/of besluit worden niet

genoemd in het Besluit m.e.r.: er geldt geen

m.e.r.\-(beoordelings)plicht.

**Planspecifiek**

Uit toetsing aan

het Besluit m.e.r. volgt dat het besluit tot vaststelling van het

bestemmingsplan valt onder mogelijkheid c. Het besluit bevat namelijk

wel een activiteit uit kolom 1 (de aanleg, wijziging of uitbreiding van

een stedelijk ontwikkelingsproject met inbegrip van de bouw van

winkelcentra of parkeerterreinen), maar er wordt niet voldaan aan de

gegeven drempelwaarde van 2\.000 of meer woningen. Omdat er

slechts 2 woningen worden gerealiseerd (minder dan 1 % van de

drempelwaarde) kan afgezien worden van een m.e.r.\-beoordeling en kan

worden volstaan met een vormvrije m.e.r. beoordeling. Deze vormvrije

m.e.r.\-beoordeling kan tot twee conclusies leiden:

1. belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

2. belangrijke

nadelige gevolgen voor het milieu zijn niet uitgesloten: er moet toch

een m.e.r.\-beoordeling plaatsvinden of er kan direct worden gekozen

voor m.e.r.

De vormvrije

m.e.r.\-beoordeling wordt gevormd door de voorliggende toelichting.

Daarin worden geen belangrijke nadelige milieugevolgen gesignaleerd.

Deze gevolgen kunnen derhalve worden uitgesloten; een nadere

m.e.r.\-beoordeling is niet noodzakelijk.

###### 5\.2 Milieu

####### 5\.2\.1 Bodem

Ten behoeve van

een goede ruimtelijke ordening moet worden aangetoond dat de kwaliteit

van de bodem en het grondwater in het plangebied in overeenstemming

zijn met het beoogde gebruik. Dit is geregeld in de Wet

Bodembescherming. Ontwikkelingen kunnen pas plaatsvinden als de bodem

waarop deze ontwikkelingen plaatsvinden geschikt is of geschikt is

gemaakt voor het beoogde doel.

Bij een

bestemmingswijziging is een bodemonderzoek slechts noodzakelijk, indien

de bestemmingswijziging tevens een wijziging naar een strenger

bodemgebruik inhoudt. Bij een bestemmingswijziging die een

gelijkblijvend of minder streng bodemgebruik oplevert, is de

bodemkwaliteit in het kader van de bestemmingswijziging niet relevant

en is bodemonderzoek niet noodzakelijk. Voor bodemgebruik wordt

uitgegaan van acht verschillende bodemfuncties:

1. landbouw;

2. moestuin/volkstuin;

3. wonen met tuin;

4. kinderspeelplaatsen;

5. natuurgebieden;

6. groen met natuurwaarden;

7. industrie en ander groen;

8. bebouwing en infrastructuur.

In het kader van de Wet bodembescherming worden de acht bodemfuncties

in het Besluit Bodemkwaliteit onderscheiden in drie bodemklassen:

* klasse landbouw en natuur (1, 2 en 5\);

* klasse wonen (3, 4 en 6\);

* klasse industrie/bedrijven (7 en 8\).

**Planspecifiek**

In het kader van

een wijzigingsplan dient aangetoond te worden dat de kwaliteit van de

bodem en het grondwater in het plangebied in overeenstemming zijn met

het beoogde gebruik. Gezien het feit dat de huidige bestemming wijzigt

van agrarisch naar wonen is met een verkennend bodemonderzoek

aangetoond dat de bodemkwaliteit voldoende is voor de beoogde functie.

13 Mei 2014 is

door Econsultancy een verkennend bodem onderzoek uitgevoerd (rapportnr.

14043284\). Hieruit valt het volgende te concluderen:

*Op basis van het

vooronderzoek is geconcludeerd dat de onderzoekslocatie onderzocht

dient te worden volgens de strategie "onverdacht" (ONV). Bij

onverdachte locaties luidt de onderzoekshypothese dat de bodem niet

verontreinigd is. De bovengrond bestaat voornamelijk uit humeus, matig

siltig, matig fijn zand. De onderliggende bodem bestaat uit klei. Deze

bodemlaag is plaatselijk matig zandig, matig tot sterk siltig, zwak tot

matig roesthoudend en/of zwak schelphoudend. In het opgeboorde

materiaal zijn zintuiglijk geen verontreinigingen waargenomen. Er zijn

op basis van het vooronderzoek, tijdens de terreininspectie en bij de

uitvoering van de veldwerkzaamheden geen aanwijzingen gevonden, die

aanleiding geven een asbestverontreiniging op de locatie te verwachten.

De bovengrond is licht verontreinigd met kwik en lood. In de ondergrond

zijn geen verontreinigingen geconstateerd. Het grondwater is licht

verontreinigd met barium, xylenen en naftaleen. De vooraf gestelde

hypothese, dat de onderzoekslocatie als "onverdacht" kan worden

beschouwd wordt, op basis van de lichte verontreinigingen, verworpen.

Echter, gelet op de aard en mate van de verontreiniging, bestaat er

géén reden voor een nader onderzoek en bestaan er met

betrekking tot de milieuhygiënische kwaliteit van de bodem

géén belemmeringen voor de bestemmingsplanwijziging.

Indien er werkzaamheden plaatsvinden, waarbij grond vrijkomt, kan de

grond niet zonder meer worden afgevoerd of elders worden toegepast. De

regels van het Besluit bodemkwaliteit zijn hierop mogelijk van

toepassing.*

De bodemkwaliteit is voldoende en vormt geen belemmering voor de beoogde ontwikkeling.

####### 5\.2\.2 Geluid

mate waarin het geluid het woonmilieu mag belasten, is geregeld in de

Wet geluidhinder (Wgh). De kern van de wet is dat geluidsgevoelige

objecten worden beschermd tegen geluidhinder uit de omgeving. In de Wgh

worden de volgende objecten beschermd (artikel 1 Wgh):

* woningen;

* geluidsgevoelige

terreinen (terreinen die behoren bij andere gezondheidszorggebouwen dan

categorale en academische ziekenhuizen, verpleeghuizen,

woonwagenstandplaatsen);

* andere

geluidsgevoelige gebouwen, waaronder onderwijsgebouwen, ziekenhuizen en

verpleeghuizen, andere gezondheidszorggebouwen dan ziekenhuizen en

verpleeghuizen die zijn aangegeven in artikel 1\.2 van het Besluit

geluidhinder (Bgh):

+ verzorgingstehuizen;

+ psychiatrische inrichtingen;

+ medisch centra;

+ poliklinieken;

+ medische kleuterdagverblijven.

beschermen van deze geluidsgevoelige objecten gebeurt aan de hand van

vastgestelde zoneringen. De belangrijkste geluidsbronnen die in de Wet

geluidhinder worden geregeld zijn: industrielawaai, wegverkeerslawaai

en spoorweglawaai. Verder gaat deze wet onder meer ook in op

geluidwerende voorzieningen en geluidbelastingkaarten en actieplannen.

**Planspecifiek**

De beoogde

ontwikkeling betreft de realisatie van twee woningen. In het kader van

de Wgh zijn woningen aangemerkt als gevoelige objecten.

Derhalve dient gecontroleerd te worden of er geluidsbronnen in de

directe omgeving aanwezig zijn die voor een te hoge geluidsbelasting

kunnen zorgen.

Wegverkeerslawaai

is een van de geluidsbronnen. De woningen bevinden zich aan een rustige

30km/u weg. Derhalve wordt er geen hinder op het gebied

van wegverkeerslawaai verwacht. Er bevinden zich geen

andere belangrijke geluidsbronnen in de omgeving van het

plangebied.

Gezien het bovenstaande vormt het omgevingsaspect geluid geen belemmering voor de voorgenomen ontwikkeling.

####### 5\.2\.3 Luchtkwaliteit

de Wet Milieubeheer gaat paragraaf 5\.2 over luchtkwaliteit. Deze

paragraaf vervangt het Besluit Luchtkwaliteit 2005 en staat ook wel

bekend als de ‘Wet luchtkwaliteit’. De Wet luchtkwaliteit

(Wlk) introduceert het onderscheid tussen 'kleine' en 'grote'

projecten. Kleine projecten dragen 'niet in betekenende mate' (NIBM)

bij aan de verslechtering van de luchtkwaliteit. Een paar honderd grote

projecten dragen juist wel 'in betekenende mate' bij aan de

verslechtering van de luchtkwaliteit. Het gaat hierbij vooral om

bedrijventerreinen en infrastructuur (wegen).

het begrip 'in betekenende mate' precies inhoudt, staat in een de

algemene maatregel van bestuur ‘Niet in betekenende mate

bijdragen’ (Besluit NIBM). Op hoofdlijnen komt het erop neer dat

'grote' projecten die jaarlijks meer dan 3 % bijdragen aan de

jaargemiddelde norm voor fijn stof en stikstofdioxide (1,2

µg/m³) een 'betekenend' negatief effect hebben op de

luchtkwaliteit. 'Kleine' projecten die minder dan 3 % bijdragen, kunnen

doorgaan zonder toetsing. Dat betekent bijvoorbeeld dat lokale

overheden een woonwijk van minder dan 1\.500 huizen niet hoeven te

toetsen aan de normen voor luchtkwaliteit. Deze kwantitatieve vertaling

naar verschillende functies is neergelegd in de 'Regeling niet in

betekenende mate bijdragen'. Een belangrijk onderdeel voor de

verbetering van de luchtkwaliteit is het Nationale

Samenwerkingsprogramma Luchtkwaliteit (NSL). Binnen dit NSL, dat sinds

1 augustus 2009 in werking is, werken het Rijk, de provincies en

gemeenten samen om de Europese eisen voor luchtkwaliteit te realiseren.

Vanaf 1 januari

2015 geldt er ook een grenswaarde voor een kleinere fractie van fijn

stof namelijk PM2\.5\. De grenswaarde voor PM2,5 bedraagt 25

μg/m³. Gezien het grote verschil tussen de grenswaarde en de

achtergrondconcentratie zullen overschrijdingen van deze grenswaarde

niet vaak voorkomen. Het blijkt dat als de grenswaarde voor PM10 niet

wordt overschreden, er geen overschrijding van de grenswaarde voor

PM2,5 zal zijn.

*Besluit gevoelige bestemmingen*

16 januari 2009 is het Besluit gevoelige bestemmingen in werking

getreden. Het Besluit gevoelige bestemmingen is gebaseerd op artikel

5\.16a van de Wet milieubeheer. Met het Besluit wordt de vestiging van

zogeheten 'gevoelige bestemmingen' in de nabijheid van provinciale\- en

rijkswegen beperkt. Dit heeft consequenties voor de ruimtelijke

ordening.

Besluit is gericht op bescherming van mensen met een verhoogde

gevoeligheid voor fijn stof (PM10\) en stikstofdioxide (NO2\), in het

bijzonder kinderen, ouderen en zieken. Indien een project betrekking

heeft op een gevoelige bestemming en geheel of gedeeltelijk is gelegen

op een afstand van 300 meter aan weerszijden van rijkswegen en 50 meter

langs provinciale wegen (gemeten vanaf de rand van de weg) mag het

totaal aantal mensen dat hoort bij een gevoelige bestemming niet

toenemen als overschrijding van de grenswaarden voor PM10 of NO2

dreigt/plaatsvindt.

De volgende gebouwen met de bijbehorende terreinen zijn aangemerkt als gevoelige bestemming:

* scholen;

* kinderdagverblijven;

* verzorgings\-, verpleeg\- en bejaardentehuizen.

gaat niet om bestemmingen in de meest enge zin van het woord, maar om

alle vergelijkbare functies, ongeacht de exacte aanduiding ervan in

bestemmingsplannen en andere besluiten.

het kader van het opstellen van een bestemmingsplan moeten er twee

aspecten in beeld gebracht worden. Ten eerste of de luchtkwaliteit de

nieuwe functie toelaat. Ten tweede moet bekeken worden of het plan de

luchtkwaliteit ‘niet in betekenende mate’ verslechtert.

Indien het plan wel ‘in betekenende mate’ bijdraagt aan

verslechtering van de luchtkwaliteit, is het van belang om te toetsen

of de grenswaarden niet overschreden worden. Indien geen overschrijding

van de grenswaarden plaatsvindt, kan het plan alsnog gerealiseerd

worden.

**Planspecifiek**

De beoogde

ontwikkeling voorziet in de mogelijkheid tot het ontwikkelen

van twee woningen. Dit voorziet in een verwachte toename van

14,1 verkeersbewegingen (zie 5\.8\.1 Verkeer). Daarmee draagt het plan in

een zeer geringe mate bij aan jaargemiddelden voor luchtkwaliteit.

Hierdoor kan het project aangemerkt worden als 'niet in betekenende

mate'. In de huidige situatie voldoet het gebied aan de grenswaarde.

In het kader van

een goede ruimtelijke ordening dient aangetoond te worden dat de

huidige luchtkwaliteit voldoet aan jaarlijkse grenswaarde. Zowel voor

stikstofdioxide als voor fijn stof dient de jaarlijkse grenswaarde van

40 μg/m³ niet overschreden te worden.

Om inzicht te

geven in de mate van blootstelling aan luchtverontreiniging als gevolg

van het plan kunnen de concentraties uit de digitale monitoringstool,

die behoort bij het NSL worden gebruikt. Uit de monitoringstool blijkt

dat de concentraties stikstofdioxide en fijn stof in de gemeente

nergens hoger zijn dan 35 μg/m³(2015\). De PM2,5 concentraties

zijn nergens hoger dan 16 μg/m³ (2015\). Het is de verwachting

dat door het schoner worden van de autotechniek de concentratie van met

name stikstofdioxide in de toekomst nog lager is.

Het aspect luchtkwaliteit vormt daarmee geen belemmering voor de beoogde ontwikkeling.

####### 5\.2\.4 Externe veiligheid

Sommige

activiteiten brengen risico's op zware ongevallen met mogelijk grote

gevolgen voor de omgeving met zich mee. Externe veiligheid richt zich

op het beheersen van deze risico's. Het gaat daarbij om onder meer de

productie, opslag, transport en het gebruik van gevaarlijke stoffen.

Dergelijke activiteiten kunnen een beperking opleggen aan de omgeving.

Door voldoende afstand tot de risicovolle activiteiten aan te houden

kan voldaan worden aan de normen. Aan de andere kant is de ruimte

schaars en het rijksbeleid erop gericht de schaarse ruimte zo

efficiënt mogelijk te benutten. Het ruimtelijk beleid en het

externe veiligheidsbeleid moeten dus goed worden afgestemd. De

wetgeving rond externe veiligheid richt zich op de volgende

risico’s:

* risicovolle (Bevi\-)inrichtingen;

* vervoer gevaarlijke stoffen door buisleidingen;

* vervoer gevaarlijke stoffen over weg, water of spoor.

Daarnaast

wordt er in de wetgeving onderscheid gemaakt tussen de begrippen

kwetsbaar en beperkt kwetsbaar en plaatsgebonden risico en

groepsrisico.

*Kwetsbaar en beperkt kwetsbaar*

Kwetsbaar

zijn onder meer woningen, onderwijs\- en gezondheidsinstellingen,

kinderopvang\- en dagverblijven en grote kantoorgebouwen (\>1500

m²). Beperkt kwetsbaar zijn onder meer kleine kantoren, winkels,

horeca en parkeerterreinen. De volledige lijst wat onder (beperkt)

kwetsbaar wordt verstaan is in het Besluit externe veiligheid

inrichtingen (Bevi) opgenomen.

*Plaatsgebonden risico en groepsrisico*

Het plaatsgebonden risico (voorheen individueel risico) wordt uitgedrukt in een contour van 10\-6

als grenswaarde. Het realiseren van kwetsbare objecten binnen deze

contour is niet toegestaan. Het realiseren van beperkt kwetsbare

objecten binnen deze contour is in principe ook niet toegestaan.

Echter, voor beperkte kwetsbare objecten is deze 10\-6 contour een richtwaarde. Mits goed gemotiveerd kan worden afgeweken van deze waarde tot de 10\-5 contour.

Het groepsrisico

is gedefinieerd als de cumulatieve kansen per jaar dat ten minste 10,

100 of 1\.000 personen overlijden als rechtstreeks gevolg van hun

aanwezigheid in het invloedsgebied van een inrichting en een ongewoon

voorval binnen die inrichting waarbij een gevaarlijke stof betrokken

is. Het groepsrisico wordt niet in contouren vertaald, maar wordt

weergegeven in een grafiek. In de grafiek wordt de groepsgrootte van

aantallen slachtoffers (x\-as) uitgezet tegen de cumulatieve kans dat

een dergelijke groep slachtoffer wordt van een ongeval (y\-as). Voor het

groepsrisico geldt geen grenswaarde, maar een zogenaamde

oriëntatiewaarde. Daarnaast geldt voor het groepsrisico een

verantwoordingsplicht. Het bevoegd gezag moet aangeven welke

mogelijkheden er zijn om het groepsrisico in de nabije toekomst te

beperken, het moet aangeven op welke manier hulpverlening,

zelfredzaamheid en bestrijdbaarheid zijn ingevuld. Het bevoegd gezag

moet tevens aangeven waarom de risico's verantwoord zijn, en de

veiligheidsregio moet in de gelegenheid zijn gesteld een

brandweeradvies te geven. Hierbij geldt hoe hoger het groepsrisico, hoe

groter het belang van een goede groepsrisicoverantwoording.

***Risicovolle (Bevi\-)inrichtingen***

(de omgeving van) de meest risicovolle bedrijven is het 'Besluit

externe veiligheid inrichtingen' (Bevi) van belang. Het Bevi legt

veiligheidsnormen op aan bedrijven die een risico vormen voor mensen

buiten de inrichting. Het Bevi is opgesteld om de risico's, waaraan

burgers in hun leefomgeving worden blootgesteld vanwege risicovolle

bedrijven, te beperken. Het besluit heeft tot doel zowel individuele

als groepen burgers een minimaal (aanvaard) beschermingsniveau te

bieden. Via een bijhorende ministeriële regeling (Revi) worden

diverse veiligheidsafstanden tot kwetsbare en beperkt kwetsbare

objecten gegeven. Aanvullend op het Bevi zijn in het Vuurwerkbesluit en

het Activiteitenbesluit (Besluit algemene regels inrichtingen

milieubeheer) veiligheidsafstanden genoemd die rond minder risicovolle

inrichtingen moeten worden aangehouden.

***Vervoer gevaarlijke stoffen door buisleidingen***

betrekking tot het beleid en de regelgeving voor het vervoer van

gevaarlijke stoffen door buisleidingen zijn er verschillende

ontwikkelingen gaande. Zo is er een nieuw Besluit externe veiligheid

buisleidingen en wordt er gewerkt aan een Structuurvisie buisleidingen.

Deze Structuurvisie wordt de opvolger van het Structuurschema

Buisleidingen uit 1985 en bevat een lange termijnvisie op het

buisleidingentransport van gevaarlijke stoffen.

Besluit externe veiligheid buisleidingen (Bevb) en de bijbehorende

Regeling externe veiligheid buisleidingen (Revb) zijn op 1 januari 2011

in werking getreden. Het Bevb regelt onder andere welke

veiligheidsafstanden moeten worden aangehouden rond buisleidingen met

gevaarlijke stoffen. Op basis van het Bevb wordt het voor gemeenten

verplicht om bij de vaststelling van een bestemmingsplan, op basis

waarvan de aanleg van een buisleiding of een kwetsbaar object of een

risicoverhogend object mogelijk is, de grenswaarde voor het PR in acht

te nemen en het GR te verantwoorden. Het Bevb vervangt hiermee de

circulaires Zonering langs hogedruk aardgasleidingen (1984\) en Zonering

langs transportleidingen voor brandbare vloeistoffen (1991\).

***V******ervoer gevaarlijke stoffen over weg, water en spoor***

Het externe

veiligheidsbeleid voor het vervoer van gevaarlijke stoffen staat

beschreven in de nota Risiconormering vervoer gevaarlijke stoffen

(Rnvgs). In de circulaire Rnvgs is dit beleid nader uitgewerkt. In de

nota en circulaire Rnvgs staan normen voor het vervoer van gevaarlijke

stoffen via weg, water en spoor. Deze normen hebben echter geen

wettelijke status.

Het voornemen van

het kabinet is een aantal categorieën van routes voor het vervoer

van gevaarlijke stoffen en bijbehorende plafonds aan te wijzen. Dit

moet leiden tot een basisnet voor het vervoer van gevaarlijke stoffen.

Dit Basisnet geeft de relatie aan tussen de ruimtelijke ordening en de

vervoersrisico’s. Zo wordt beschreven welke ruimtelijke

ontwikkelingen wel en niet zijn toegestaan in een gebied tot 200 meter

vanaf de infrastructuur. Om het Basisnet wettelijke grondslag te geven

zal bestaande wetgeving aangepast en nieuwe wetgeving ontwikkeld moeten

worden. Derhalve wordt een nieuwe Algemene Maatregel van Bestuur (AMvB)

opgesteld om de regels voor de ruimtelijke ordening van het Basisnet

vast te leggen: het Besluit transportroutes externe veiligheid (Btev).

Vanuit het Btev moet een basisveiligheidsniveau rond transportassen

(plaatsgebonden risico) opgenomen worden en moet een transparante

afweging van het groepsrisico worden gewaarborgd. Het Btev is nog niet

in vastgesteld beleid. Vooruitlopend op de gewenste vaststelling zijn

de Basisnetten Weg en Water al als bijlage bij de circulaire Rnvgs

opgenomen.

**Planspecifiek**

de Risicokaart te raadplegen blijkt dat de locatie niet

binnen enige risicocontouren valt. Over de provinciale weg N207 vindt

echter transport plaats van gevaarlijke stoffen. De planlocatie

ligt buiten de risicocontouren van het plaatsgebonden risico. De

planlocatie is, in verband met het transport van LT2 (licht toxische

vloeistoffen) wel binnen de onderzoekszone van het groepsrisico

gelegen. Blijkens de onderzoeksrapportage (2012\) horende bij het

bestemmingsplan N207 bedraagt de hoogte van het groepsrisico 0,003 van

de oriëntatiewaarde. De beoogde ontwikkeling zal het groepsrisico

zeer beperkt verhogen. Gelet op de lage oriëntatiewaarde zijn

nieuwe berekeningen niet vereist.

![](i_NL.IMRO.1884.WPSuyderbon-VAS1_afbeelding68.jpg)

*Uitsnede Risicokaart (plangebied omcirkeld)*

####### 5\.2\.5 Bedrijven en milieuzonering

aspect bedrijven en milieuzonering gaat in op de invloed die bedrijven

kunnen hebben op hun omgeving. Deze invloed is afhankelijk van de

afstand tussen een gevoelige bestemming en de bedrijvigheid.

Milieugevoelige bestemmingen zijn gebouwen en terreinen die naar hun

aard bestemd zijn voor het verblijf van personen gedurende de dag of

nacht of een gedeelte daarvan (bijvoorbeeld woningen). Daarnaast kunnen

ook landelijke gebieden en/of andere landschappen belangrijk zijn bij

een zonering tot andere, minder gevoelige, functies zoals bedrijven.

een ruimtelijke ontwikkeling kan sprake zijn van reeds aanwezige

bedrijvigheid en van nieuwe bedrijvigheid. Milieuzonering zorgt er voor

dat nieuwe bedrijven een juiste plek in de nabijheid van de gevoelige

functie krijgen en dat de (nieuwe) gevoelige functie op een

verantwoorde afstand van bedrijven komen te staan. Doel hiervan is het

waarborgen van de veiligheid en het garanderen van de continuïteit

van de bedrijven als ook een goed klimaat voor de gevoelige functie.

Milieuzonering

beperkt zich tot milieuaspecten met een ruimtelijke dimensie zoals:

geluid, geur, gevaar en stof. De mate waarin de milieuaspecten gelden

en waaraan de milieucontour wordt vastgesteld, is voor elk type

bedrijvigheid verschillend. De 'Vereniging van Nederlandse Gemeenten'

(VNG) geeft de publicatie 'Bedrijven en Milieuzonering' uit. In

deze publicatie van 2009 is een lijst opgenomen, met daarin

de minimale richtafstanden tussen een gevoelige bestemming en

bedrijven. Indien van deze richtafstanden afgeweken wordt dient een

nadere motivatie gegeven te worden waarom dat wordt gedaan.

belang van milieuzonering wordt steeds groter aangezien functiemenging

steeds vaker voorkomt. Hierbij is het motto: 'scheiden waar het moet,

mengen waar het kan'. Het scheiden van milieubelastende en

milieugevoelige bestemmingen dient twee doelen:

* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van

voldoende zekerheid aan de milieubelastende activiteiten (bijvoorbeeld

bedrijven) zodat zij de activiteiten duurzaam, en binnen aanvaardbare

voorwaarden, kunnen uitoefenen.

**Planspecifiek**

De beoogde

ontwikkeling betreft een gevoelige functie. Hiernavolgende afbeelding

toont de bedrijven in de directe omgeving van het plangebied.

![](i_NL.IMRO.1884.WPSuyderbon-VAS1_afbeelding69.jpg)

*Bedrijven in de omgeving, via verbeelding "Kernen Leimuiden \- Rijnsaterwoude" (plangebied ter hoogte van de cirkel)*

In de directe

omgeving zijn enkele maatschappelijke functies en een kantoor

gesitueerd. De kleinste afstand tussen het plangebied en deze functies

bedraagt circa 50 m. Voor de maatschappelijke functies

(kinderdagverblijf, basisschool, sporthal) en het

kantoorgebouw zijn milieuzoneringen van maximaal 30 m van

toepassing. Daarmee valt het plangebied buiten de milieuzoneringen van

de omliggende bedrijven. Gesteld kan worden dat de ontwikkeling de

bedrijfsvoeringen niet zal beperken en dat de bedrijfsvoeringen niet in

de weg staan van een goed woon\- en leefklimaat ter hoogte van de

beoogde woningen.

###### 5\.3 Water

het kader van het verkrijgen van een duurzaam watersysteem hebben Rijk,

provincies, gemeenten en waterschappen in 2001 de Startovereenkomst

Waterbeleid 21e eeuw (WB’21\) ondertekend. Onderdeel van het

nieuwe waterbeleid is de “watertoets”: de check van

ruimtelijke plannen aan de gevolgen voor het watersysteem. Ruimtelijke

plannen dienen een waterparagraaf te bevatten. Initiatiefnemers van

ruimtelijke plannen moeten in een vroegtijdig stadium van het

planvormingsproces de waterbeheerder(s) betrekken. De initiatiefnemer

vraagt de waterbeheerder(s) om een wateradvies in de vorm van een

watertoets. In de waterparagraaf worden de watertoets en de uitkomsten

van het overleg opgenomen. Op basis van de watertoets zal de

waterbeheerder Keurontheffing en, indien nodig, een Wvo\-vergunning (Wet

verontreiniging oppervlaktewater) verlenen.

**Beleid Hoogheemraadschap van Rijnland**

*Waterbeheerplan*

Voor de

planperiode 2010\-2015 is het Waterbeheerplan (WBP4\) van Rijnland van

toepassing. In dit plan geeft Rijnland aan wat haar ambities voor deze

planperiode zijn en welke maatregelen in het watersysteem worden

getroffen. Het WBP4 legt meer dan voorheen accent op uitvoering. De

drie hoofddoelen zijn:

* veiligheid tegen overstromingen;

* voldoende water;

* gezond water.

Wat betreft veiligheid is het cruciaal dat de waterkeringen voldoende hoog en stevig zijn én blijven en dat rekening

wordt gehouden

met mogelijk toekomstige dijkverbeteringen. Wat betreft voldoende water

gaat het erom het complete watersysteem goed in te richten, goed te

beheren en goed te onderhouden. Daarbij wil Rijnland dat het

watersysteem op orde en toekomstvast wordt gemaakt, rekening houdend

met klimaatverandering. Immers, de verandering van het klimaat leidt

naar verwachting tot meer lokale en heviger buien, perioden van

langdurige droogte en zeespiegelrijzing.

Rijnlands taken

en bevoegdheden op het gebied van gezond water betreffen het zuiveren

van afvalwater en het reguleren van lozingen op oppervlaktewater.

Europese regelgeving (de Kaderrichtlijn Water) is hierbij

kaderstellend. Het voorkómen van verontreiniging en een goede

inrichting van oppervlaktewateren dragen in belangrijke mate bij aan

gezond water. Met het oog op het zuiveren van afvalwater beheert

Rijnland rioolgemalen, persleidingen en zuiveringsinstallaties. Het

waterbeheerplan sorteert voor op deze ontwikkelingen. Het

Waterbeheerplan 2010\-2015 van Rijnland is, evenals het WBP5 2016\-2021,

te vinden op de website: www.rijnland.net.

*Keur en Beleidsregels*

Per 11

maart 2015 is een nieuwe keur in werking getreden, alsmede

nieuwe Beleidsregels. Op grond van de Waterwet is Rijnland als

waterschap bevoegd via een eigen verordening, de Keur, regels te

stellen aan handelingen die het watersysteem beïnvloeden. Denk

hierbij aan handelingen in of nabij:

* waterkeringen (onder andere duinen, dijken en kaden);

* watergangen (onder andere kanalen, rivieren, sloten, beken);

* andere waterstaatswerken (o.a. bruggen, duikers, stuwen, sluizen en gemalen);

* de bodem van kwelgevoelige gebieden;

Maar ook aan:

* onttrekken en lozen van grondwater;

* het aanbrengen van verhard oppervlak.

Keur vermeldt expliciet welke handelingen vergunningplichtig zijn en

welke aan algemene regels of aan de zorgplicht moeten voldoen. Wie

bijvoorbeeld op een waterkering wil bouwen, moet een watervergunning

aanvragen bij Rijnland (én een omgevingsvergunning bij de

gemeente). In de Uitvoeringsregels die bij de Keur horen is dit nader

uitgewerkt. De Keur en Uitvoeringsregels zijn te vinden op de website: www.rijnland.net.

*Riolering en afkoppelen*

Voor zover het

bestemmingsplan nieuwe ontwikkelingen mogelijk maakt, is het van belang

dat er met Rijnland afstemming plaatsvindt over het omgaan met

afvalwater en hemelwater. Overeenkomstig het rijksbeleid gaat Rijnland

uit van een voorkeursvolgorde voor de omgang met deze waterstromen.

Deze houdt in dat allereerst geprobeerd moet worden het ontstaan van

(verontreinigd) afvalwater te voorkomen, bijvoorbeeld door het

toepassen van niet uitlogende bouwmaterialen en het vermijden van

vervuilende activiteiten op straat zoals auto’s wassen en

chemische onkruidbestrijding. Vervolgens is het streven vuil water

te scheiden van schoon water, bijvoorbeeld door het afkoppelen van

hemelwaterafvoeren van gemengde rioolstelsels. De laatste stap in de

voorkeursvolgorde is het zuiveren van het afvalwater. De doelmatigheid

daarvan wordt vergroot door het scheiden van de schone en de vuile

stromen.

De gemeente kan

gebruik maken van deze voorkeursvolgorde bij de totstandkoming van het

gemeentelijk rioleringsplan (GRP), waarin de uiteindelijke afweging

wordt gemaakt en waarbij doelmatigheid van de oplossing centraal staat.

**Water in relatie tot ontwikkeling woningen**

Het projectgebied

ligt in agrarisch gebied, grenzend aan het Braassemermeer. De locatie

is in de huidige situatie onverhard. Het plangebied wordt aan drie

zijden omgeven met watergangen.

In de toekomstige

situatie zullen er twee woningen gerealiseerd worden. Dit zal zorgen

voor een toename aan verharding. In de volgende tabel is de toekomstige

verhardingssituatie (bij benadering) weergegeven.

| **verharding** | **oppervlakte** |

| --- | --- |

| verkeersruimte | 480 m² |

| bouwvlakken | 220 m² |

| tuin (50% van de woonbestemming) | 480 m² |

| **Totaal** | 1\.180 m² |

de Keur staat beschreven dat bij een toename aan verharding van 500

m² tot 10\.000 m² een compensatie van 15% noodzakelijk is.

Voor deze situatie betekent dit dat ter compensatie 177 m² (15%

van 1\.180\) nieuw open water aangelegd moet worden. Deze

compensatie zal voor 80 % plaatsvinden door de primaire watergang aan

de westzijde van het perceel te verbreden. Vooruitlopend op deze

verbreding is in voorliggend wijzigingsplan reeds een waterbestemming

opgenomen. Het overige gedeelte van de watercompensatie kan

plaatsvinden door de verbreding van de overige watergangen of het

realiseren van een vijver/insteekhaventje. Omdat het metrage te

compenseren meters sterk afhankelijk is van het uiteindelijke ontwerp

en het inrichtingsvoornemen wordt ten tijden van de omgevingsvergunning

de definitieve watercompensatie bepaald. Omdat in ieder geval de

primaire watergang beperkt wordt verbreed, valt deze handeling onder

een *algemene regel:* het tweede instrument dat Rijnland

gebruikt om handelingen te reguleren. Hiervoor geldt een meldingsplicht

naar het Hoogheemraadschap, omdat het verplicht is om veranderingen van

het watersysteem in de legger op te nemen.

de verbreding van de watergang krijgt de gehele watergang een

vergelijkbare breedte. Daarmee verbetert de doorstroming,

bergingscapaciteit en maakt de onderhoudmogelijkheden toegankelijker.

![](i_NL.IMRO.1884.WPSuyderbon-VAS1_afbeelding70.jpg)

*Uitsnede Keur Hoogheemraadschap Rijnland*

Voor het overige zijn er geen relevante aspecten zoals waterkeringen of waterkwaliteit.

###### 5\.4 Ecologie

ruimtelijke ingrepen dient rekening te worden gehouden met de

natuurwaarden ter plaatse. Daarbij wordt onderscheid gemaakt tussen

gebiedsbescherming en soortenbescherming. Gebiedsbescherming kan volgen

uit de aanwijzing van een gebied. Wat betreft soortenbescherming is de

Flora\- en Faunawet van toepassing. Hier wordt onder andere de

bescherming van plant\- en diersoorten geregeld. Bij ruimtelijke

ontwikkelingen dient te worden getoetst of er sprake is van negatieve

effecten op de aanwezige natuurwaarden. Indien hiervan sprake is, moet

ontheffing of vrijstelling worden aangevraagd.

***Gebiedsbescherming***

Natuurbeschermingswet richt zich op de bescherming van gebieden. In de

Natuurbeschermingswet zijn de volgende gronden aangewezen en beschermd:

* Natura 2000\-gebieden (Habitat\- en Vogelrichtlijngebieden);

* Beschermde Natuurmonumenten;

* Wetlands.

deze drie soorten gebieden is de Ecologische Hoofdstructuur (EHS) in

het kader van de gebiedsbescherming van belang. De EHS is een

samenhangend netwerk van belangrijke natuurgebieden in Nederland en

omvat bestaande natuurgebieden, nieuwe natuurgebieden en ecologische

verbindingszones. De EHS draagt bij aan het bereiken van de

hoofddoelstelling van het Nederlandse natuurbeleid, namelijk: 'Natuur

en landschap behouden, versterken en ontwikkelen, als bijdrage aan een

leefbaar Nederland en een duurzame samenleving'. Hiertoe zijn de

volgende uitgangspunten van belang:

* vergroten: het areaal natuur uitbreiden en zorgen voor grotere aaneengesloten gebieden;

* verbinden: natuurgebieden zoveel mogelijk met elkaar verbinden;

* verbeteren: de omgeving zo beïnvloeden dat in natuurgebieden een zo hoog mogelijke natuurkwaliteit haalbaar is.

***Soortenbescherming***

Flora\- en faunawet regelt de bescherming van de in het wild voorkomende

inheemse planten en dieren: de soortenbescherming. De wet richt zich

vooral op het in stand houden van populaties van soorten die

bescherming behoeven. In de wet zijn algemene en specifieke verboden

vastgelegd ten aanzien van beschermde dier\- en plantensoorten. Naast

een aantal in de wet (en daarop gebaseerde besluiten) vermelde

specifieke mogelijkheden om ontheffing te verlenen van in de wet

genoemde verboden, geeft de wet een algemene ontheffingsbevoegdheid aan

de minister (artikel 75, lid 3\). Bekeken moet worden in hoeverre

ruimtelijke plannen negatieve gevolgen hebben op beschermde dier\- en

plantensoorten en of er compenserende of mitigerende maatregelen

genomen moeten worden.

Daarnaast

geldt voor iedereen in Nederland altijd, dus ook los van het

voorliggende beoogde ruimtelijke project, dat de zorgplicht nageleefd

moet worden bij het verrichten van werkzaamheden. Voor menig soort

geldt dat indien deze zorgplicht nagekomen wordt een bepaald beoogd

project uitvoerbaar is.

**Planspecifiek**

Het plangebied

bevindt zich niet binnen één van de boven genoemde

beschermingsgebieden. Derhalve zal het onderdeel gebiedsbescherming

geen belemmering vormen voor de beoogde ontwikkeling.

Het plangebied

bestaat in de huidige situatie uit strak gemaaid weiland zonder

opstaande beplanting. De woningen zullen niet dicht langs de

watergangen gebouwd worden (ca. 20m van de hoofdwatergang). Hierdoor

wordt de eventuele aanwezigheid van vleermuizen in het gebied niet

verstoord. De voorgenomen ontwikkelingen heeft dermate weinig invloed

op de dier\- en plantensoorten dat verdere maatregelen voor de

realisatie van de woningen niet nodig is.

Ten behoeve van

de watercompensatie worden de sloten verbreed en worden ze grotendeels

voorzien van een natuurvriendelijke oever. Dit zal een positief effect

hebben op de flora en fauna in het gebied. Het Hoogheemraadschap van

Rijnland heeft derhalve het werkprotocol Flora en

Fauna opgesteld. In dit werkprotocol staan maatregelen

beschreven hoe om te gaan met de flora\- en faunawetgeving en

ruimtelijke ontwikkelingen. Navolgend volgt het werkprotocol voor

de beoogde verbreding van de watergangen in het gebied.

Werkprotocol Flora en Fauna

Gebaseerd op het

werkprotocol van het Hoogheemraadschap Rijnland is er een werkprotocol

opgesteld voor de verbreding van de watergangen gezien de invloed die

dit kan hebben op de ecologische situatie. Het verruimen/verbreden van

watergangen valt onder de noemer 'verwijderen van bovengrond en

graven'. Hieronder volgt de werkwijze voor de verbreding van de

bestaande watergangen.

*Werkwijze verbreding profiel:*

* Baggeren (verbreden van de watergang) naar open einden om fauna een goede vluchtmogelijkheid te geven.

* Periode van werken:

1. 16 maart t/m 31 mei: niet baggeren;

2. 1 juni t/m 31 oktober: wel baggeren met voorzorg (dus conform dit werkprotocol).

* Een week

voorafgaand aan de start van de uitvoering: nesten van weidevogels

inventariseren door een deskundige ecoloog en indien nesten

aanwezig: uitstel van werkzaamheden.

* Optioneel: vanaf half maart vooraf periodiek maaien om nestgang van weidevogels zo mogelijk te voorkomen.

![](i_NL.IMRO.1884.WPSuyderbon-VAS1_afbeelding71.jpg)

###### 5\.5 Archeologie

1992 is in Valletta (Malta) het Europees Verdrag inzake de bescherming

van het archeologisch erfgoed (Verdrag van Malta) ondertekend. Het

Verdrag van Malta voorziet in bescherming van het Europees

archeologisch erfgoed onder meer door de risico's op aantasting van dit

erfgoed te beperken. Deze bescherming is in Nederland wettelijk

verankerd in de Monumentenwet. Op basis van deze wet zijn mogelijke

(toevals)vondsten bij het verrichten van werkzaamheden in de bodem

altijd beschermd. Er geldt een meldingsplicht bij het vinden van

(mogelijke) waardevolle zaken. Dat melden dient terstond te gebeuren.

In het kader van een goede ruimtelijke ordening in relatie tot de

Monumentenwet kan vooronderzoek naar mogelijke waarden nodig zijn zodat

waar nodig die waarden veiliggesteld kunnen worden en/of het initiatief

aangepast kan worden.

**Planspecifiek**

Het plangebied

valt binnen het lage archeologisch verwachtingsgebied. Enkel bij een

planomvang van meer dan 5 ha en dieper dan 0,3 m is het

noodzakelijk een verkennend booronderzoek uit te voeren om de

verwachtingskaart te toetsen en zo nodig bij te stellen. In dit geval

is dat niet noodzakelijk. Derhalve vormt archeologie geen belemmering

op voor beoogde ontwikkeling.

![](i_NL.IMRO.1884.WPSuyderbon-VAS1_afbeelding72.jpg)

**Uitsnede archeologische beleidskaart**

###### 5\.6 Cultuurhistorie

recente wijzigingen in het Bro (Besluit ruimtelijke ordening) is sinds

1 januari 2012 het opnemen van een cultuurhistorische paragraaf

verplicht. In de toelichting van het wijzigingsplan dient een

beschrijving te worden opgenomen van de wijze waarop met de in het

gebied aanwezige cultuurhistorische waarden en in de grond aanwezige of

te verwachten monumenten rekening is gehouden. De opsteller en

vaststeller van het bestemmingsplan is daarmee dus verplicht om breder

te kijken dan alleen naar het facet archeologie. Ook de facetten

historische (stede)bouwkunde en historische geografie dienen te worden

meegenomen in de belangenafweging. Hierbij gaat het om zowel beschermde

als niet formeel beschermde objecten en structuren.

**Planspecifiek**

Rijnsaterwoude

heeft circa 1\.700 inwoners en is daarmee een kleine kern binnen de

gemeente Kaag en Braassem. In het dorp zijn op het moment een

makelaar, restaurant, een basisschool en twee kerken aanwezig. Het

voorzieningenniveau is laag. De kern Rijnsaterwoude is opgebouwd

uit twee verdichtingen land een bebouwingslint. Tussen de twee

verdichtingen ligt een nog de open weide, Suyderbon 2 (plangebied).

Jaren geleden werd dit gebied door de provincie binnen de rode contour

getrokken zodat ook in dit gebied woningen gebouwd konden worden. De

locatie is speciaal aangemerkt als inbreidingslocatie. Voorheen werden

de gronden voor agrarische doeleinden gebruikt. Sinds de verdichting

begin jaren '90 heeft het gebied zijn agrarisch karakter verloren en is

de hoofdzakelijke bestemming wonen. Gezien het feit dat het

gebied aangewezen is als inbreidingslocatie doet de ontwikkeling

geen afbreuk aan de cultuurhistorische waarde in Rijnsaterwoude.

###### 5\.7 Landschap

De provincie

Zuid\-Holland maakt werk van ruimtelijke kwaliteit in de ruimtelijke

ordening. Met de kwaliteitskaart in de provinciale structuurvisie is

hiertoe een eerste aanzet gedaan. Als uitwerking van deze

kwaliteitskaart worden de gebiedsprofielen ruimtelijke kwaliteit

opgesteld. Voor de beoogde ontwikkeling is het Gebiedsprofiel Hollandse

Plassen van toepassing.

gebiedsprofiel is een verzameling en analyse van aspecten van

ruimtelijke kwaliteit en biedt een handleiding om bij ontwikkelingen

kwaliteiten te behouden of te versterken. De ambitie is dat elk project

en elke ruimtelijke ontwikkeling bijdraagt aan de kwaliteit van de

leefomgeving. Ontwikkelingen zijn daarmee een kans voor het realiseren

van kwaliteit. Met behulp van de kwaliteitsgids wordt bepaald aan welke

landschappelijke eisen een ontwikkeling moet voldoen. Op deze wijze

wordt een goede landschappelijke inpassing gewaarborgd.

**Planspecifiek**

Voor het

plangebied zijn de onderstaande kenmerken van belang. In deze paragraaf

wordt toegelicht wat de betekenis van de ontwikkeling is voor de

landschappelijk kenmerken.

*Droogmakerij met restveen in de ondergrond:*

Deze droogmakerijen bestaan veelal uit open grasland en zijn waardevolle weidevogelgebieden

* De droogmakerij blijft herkenbaar als een polderentiteit met een rationele opzet, begrensd door hooggelegen dijken.

* Openheid, maat, schaal, kavelrichting en structuur van de polder dienen herkenbaar aanwezig te blijven.

waterrijke, meer kleinschalige karakter en de minder draagkrachtige

bodem vragen om een terughoudende en subtielere omgang met de

landschappelijke kenmerken (in vergelijking met de droogmakerijen

zonder restveen). Schaalvergroting ligt hier minder voor de hand.

* Watergangen dienen waar mogelijk te worden voorzien van ecologisch interessante oevers om de biodiversiteit te verhogen.

De beoogde

realisatie van twee woningen is een kleinschalige ontwikkeling die

past in de omgeving. Bij de ontwikkeling wordt de bestaande

strookverkaveling gerespecteerd. De nieuwe woningen zullen gerealiseerd

worden aan de kop van het perceel. Hierdoor blijft de rechthoekige,

landschappelijke vorm behouden.

De sloten die het

perceel begrenzen zijn een belangrijk landschappelijk kenmerk. In de

voorgenomen ontwikkeling worden deze sloten verbreed. Hierdoor wordt de

gebruiks\- en de belevingswaarde van de watergangen verbeterd. Tevens

worden de sloten grotendeels voorzien van een natuurvriendelijke oever.

Het groene talud zorgt voor een ecologische interessante oever en sluit

daarbij aan op de ambities uit de kwaliteitsgids.

*Dorp:*

De dorpen in het

Hollands Plassengebied verschillen in oorsprong, stedenbouwkundige

opzet en grootte. Veelal is na de grote uitbreidingsslag in de jaren

'50 het onderliggende verkavelingpatroon van het landschap verdwenen.

Het directe contact met het landschap en de omgeving is zeer belangrijk

in de verschillende dorpen.

dorp is geen stad. Aan iedere ontwikkeling gaat een grondige analyse

vooraf. Nieuwe ontwikkelingen pakken de maat en schaal van het dorp op,

sluiten aan bij de typologie aan bebouwingsvormen en functies.

dorp in het Hollands Plassengebied versterkt of ontwikkelt zijn eigen

karakter. Nieuwe ontwikkelingen bouwen voort op de karakteristieke

structuur en ligging aan en in het landschap. Onderliggende patronen

worden bij ontwikkelingen herkenbaar opgenomen in de structuur van het

ontwikkelingen wordt de relatie met het omliggende landschap wordt

opgezocht door het realiseren van nieuwe verbindingen en zichtrelaties.

* Uitbreiding wordt bij voorkeur binnen bestaand bebouwd gebied gerealiseerd.

De te realiseren

woningen liggen in Rijnsaterwoude, een historisch dorp aan het

Braassemermeer. Belangrijke verkavelingskenmerken die goed zichtbaar in

het dorp zijn, zijn de ontginningsstroken. De nieuwe woningen zullen

gerealiseerd worden om een ontginningsstrook. De woningen worden aan de

kop van het perceel gerealiseerd, wat kenmerkend is voor de omgeving en

ook in de verkaveling van de huidige woningbouw is opgenomen. Deze

wijze van verkavelen wordt in het nieuw plan, waar deze twee woningen

onderdeel van zijn, voortgezet. Door het versterken van de sloten en

het behoud van de bestaande verkaveling wordt het onderliggende

landschap gerespecteerd en sluit het aan op de ambities uit de

kwaliteitsgids.

In het 'lint'

Suyderbron komt een verscheidenheid aan woningtypen en kapvormen voor.

Voor de nieuw te realiseren woningen is er dus ruimte voor een

verschillende architectonische invullingen. Voornemen is een

traditioneel woningtype te realiseren, twee vrijstaande woningen met

kap, maar ook een meer moderne invulling kan passend zijn.

###### 5\.8 Verkeer en parkeren

Onderdeel

van een goede ruimtelijke ordening is het effect van een beoogd nieuwe

project op de verkeersstructuur en het parkeren in en rondom het

plangebied.

####### 5\.8\.1 Verkeer

het maken van een inschatting van de hoeveelheid autoverkeer dat wordt

gegenereerd bij ruimtelijke ontwikkelingen, zijn kencijfers

verkeersgeneratie ontwikkeld. Onder verkeersgeneratie wordt hierbij

verstaan de totale hoeveelheid gemotoriseerd verkeer

(exclusief openbaar vervoer) die gedurende een gekozen tijdsperiode

naar de beoogde ontwikkeling toe rijdt en hiervan wegrijdt.

nationale kennisplatform voor infrastructuur, verkeer, vervoer en

openbare ruimte (CROW) geeft in publicatie 317 'Kencijfers parkeren en

verkeersgeneratie' deze kencijfers voor verkeersgeneratie. In de

richtlijnen wordt onderscheid gemaakt op basis van de functie van

de ontwikkeling (wonen, bedrijf, etc.) en op basis van de

locatiekenmerken. Zodoende kan bij ruimtelijke ontwikkelingen voor

vrijwel elke locatie een goed beeld worden verkregen wat de totale

verkeersaantrekkende werking bedraagt.

**Planspecifiek**

Voorliggend plan

voorziet in de realisatie van 2 vrijstaande woningen. De

woningen zullen ontsloten worden via de Suyderbon. Met de eigenaar

van deze gronden is op 13 mei

2015 een vaststellingsovereenkomst gesloten. De bestemming

wordt met dit wijzigingsplan gewijzigd van agrarisch naar verkeer.

Hiermee kan de ontsluiting ook daadwerkelijk gerealiseerd worden.

de volgende tabel is op basis van publicatie 317, het toe te

voegen programma en het bestaande programma een verkeersgeneratie

berekend. Hierbij is uitgegaan van het gebiedstype 'schil

centrum, weinig stedelijk'.

*Toekomstige situatie:*

| **Functie conform publicatie 317** | **Generatie** | **Programma** | **Totaal** |

| --- | --- | --- | --- |

| Koopwoning, vrijstaand | 7,7 per woning | 2 woning | 14,14 |

Uit de voorgaande

tabel blijkt dat als gevolg van de planontwikkeling een toename

van 14,14 verkeersbewegingen is te verwachten. De

beoogde ontwikkeling vormt gezien de geringe toename aan

verkeersbewegingen geen hinder voor de verkeersdruk op de

Suyderbon.

####### 5\.8\.2 Parkeren

benodigde of gewenste aantal parkeerplaatsen bij ruimtelijke

ontwikkelingen kan worden bepaald op basis van parkeerkencijfers

of op basis van parkeernormen. Parkeerkencijfers zijn op de praktijk

gebaseerde cijfers van de verwachte parkeerbehoefte. Parkeernormen

staan voor het aantal vereiste parkeerplaatsen per type bestemming. Op

basis van deze parkeernormen wordt parkeerbeleid veelal vormgegeven.

nationale kennisplatform voor infrastructuur, verkeer, vervoer en

openbare ruimte (CROW) geeft in publicatie 317 'Kencijfers parkeren en

verkeersgeneratie' richtlijnen voor parkeernormen. In de

richtlijnen wordt onderscheid gemaakt op basis van de functie van

de ontwikkeling (wonen, bedrijf, etc.) en op basis van de

locatiekenmerken. Zodoende kan bij ruimtelijke ontwikkelingen voor

vrijwel elke locatie een goed beeld worden verkregen of voorzien wordt

in voldoende (auto)parkeerplaatsen. Voorts voorziet de publicatie in

minimale voorwaarden voor parkeervoorzieningen.

**Planspecifiek**

Zoals blijkt uit

hoofdstuk 2 van het voorliggende wijzigingsplan voorziet de beoogde

ontwikkeling in de realisatie van twee woningen.. Met behulp van

de parkeernormen uit de CROW publicatie 317 wordt de parkeervraag

berekend.

| Functie conform publicatie 317 | Norm | Programma | Totaal |

| --- | --- | --- | --- |

| Koopwoning, vrijstaand | 2,2 per woning | 2 woning | 4,4 |

parkeerplaatsen worden op eigen terrein gerealiseerd. Derhalve zorgt de

beoogde ontwikkeling niet voor een verhoogde parkeerdruk.

##### 6 Juridische planbeschrijving

###### 6\.1 Algemeen

het wijzigingsplan is aangesloten bij de bestemmingsregeling van het

vigerende bestemmingsplan "Kernen Leimuiden \- Rijnsaterwoude"

(2013\). Verder is gebruik gemaakt van de in de Wet ruimtelijke ordening

opgenomen standaardvorm van de Standaard Vergelijkbare

Bestemmingplannen 2012 (SVBP 2012\).

Dit wijzigingsplan

bestaat uit een verbeelding, planregels en een toelichting. De

verbeelding en de planregels vormen samen het juridisch bindende

gedeelte van het wijzigingsplan. Beide planonderdelen dienen in

onderlinge samenhang te worden bezien en toegepast. Op

de verbeelding zijn de bestemmingen aangewezen. Aan deze

bestemmingen zijn bouwregels en regels betreffende het gebruik

gekoppeld.

toelichting heeft geen rechtskracht, maar vormt niettemin een

belangrijk onderdeel van het plan. De toelichting van dit

wijzigingsplan geeft een weergave van de beweegredenen, de

onderzoeksresultaten en de beleidsuitgangspunten die aan het

wijzigingsplan ten grondslag liggen. Ook is de toelichting van

wezenlijk belang voor een juiste interpretatie en toepassing van het

wijzigingsplan. Tot slot maakt een eventuele bijlage onlosmakelijk

onderdeel uit van het wijzigingsplan.

###### 6\.2 Verbeelding

de verbeelding worden de bestemmingen weergegeven met daarbij andere

bepalingen als gebiedsaanduidingen, bouwaanduidingen, bouwvlakken etc..

Voor de analoge verbeelding is gebruik gemaakt van een digitale

ondergrond (Grootschalige Basiskaart en/of kadastrale kaart).

###### 6\.3 Planregels

de planregels wordt er verwezen de geldende bestemmingsplanregels van

bestemmingsplan 'Kernen Leimuiden\-Rijnsaterwoude (2013\)' zoals

vastgesteld door de raad op 17 juni 2013\.

###### 6\.4 Wijze van bestemmen

Voorliggend wijzigingsplan bevat de volgende (dubbel)bestemmingen:

**Tuin**

Conform de

bestemmingssystematiek van de gemeente Kaag en Braassem is de beoogde

voortuin(en) bij de woning(en) opgenomen binnen de bestemming 'Tuin'.

Deze bestemming sluit bijbehorende bouwwerken, met uitzondering van

erkers of toegangsportalen, uit. Het overige gedeelte van het erf valt

binnen de bestemming 'Wonen'. Voor de erkers en toegangsportalen is een

regeling opgenomen conform de eerste herziening van het gemeentelijke

afwijkingenbeleid.

**Wonen**

De beoogde

functie van wonen is bepalend voor de toekenning van deze bestemming.

De woningen dienen binnen de op de verbeelding aangegeven bouwvlakken

te worden gebouwd. Typologisch is er voor gekozen de vrijstaande woning

vast te leggen middels een aanduiding.

De maximum

bouwhoogte is geregeld middels een aanduiding op de verbeelding.

Conform de wijze van meten dient de goothoogte gelijk gesteld te worden

aan de hoogte van de goot en niet aan de hoogte van het punt waar het

verticale vlak (wand) snijdt met het diagonale vlak (dak).

Naast de

woonfunctie is het toegestaan een gedeelte van de woning te gebruiken

voor een aan huis verbonden beroep. Na afwijking kan tevens een aan

huis verbonden bedrijf worden toegestaan.

**Verkeer**

Voor de

ontsluiting van de twee woningen wordt deze bestemming opgenomen. De

ontsluiting op de bestaande brug is naar verwachting tijdelijk maar

afhankelijk van de verdere planvorming. Indien deze planvorming niet

wordt doorgezet dan wordt deze ontsluiting definitief. Omdat deze

mogelijkheid bestaat is voorzien in de bestemming verkeer.

**Water**

De primaire

watergang in het plangebied heeft een structurele functie voor

waterberging en waterhuishouding en is daarom specifiek bestemd tot

'Water'. Binnen deze bestemming zijn tevens bruggen en

dergelijke toegestaan.

##### 7 Economische uitvoerbaarheid

de voorbereiding van een ruimtelijk plan dient, op grond van artikel

3\.1\.6 lid 1, sub f van het Bro, onderzoek plaats te vinden naar de

(economische) uitvoerbaarheid van het plan. In principe dient bij

vaststelling van een ruimtelijk besluit tevens een exploitatieplan

vastgesteld te worden om verhaal van plankosten zeker te stellen. Op

basis van ‘afdeling 6\.4 grondexploitatie', artikel 6\.12, lid 2

van de Wro kan de gemeenteraad bij het besluit tot vaststelling van het

bestemmingsplan echter besluiten geen exploitatieplan vast te stellen

indien:

* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van

een tijdvak of fasering als bedoeld in artikel 6\.13, eerste lid, onder

c, 4°, onderscheidenlijk 5°, niet noodzakelijk is;

* het stellen van

eisen, regels, of een uitwerking van regels als bedoeld in artikel

6\.13, tweede lid, onderscheidenlijk b, c of d, niet noodzakelijk is.

**Planspecifiek**

project wordt op particulier initiatief gerealiseerd. De kosten in

verband met de realisatie van het plan zijn dan ook voor rekening van

de initiatiefnemer. De kosten voor het volgen van de procedure zullen

via de gemeentelijke legesverordening aan de initiatiefnemer worden

doorberekend. Voorts zal middels een anterieure

overeenkomst het planschaderisico worden afgewenteld op de

initiatiefnemer. Voor de gemeente zijn daarmee geen kosten en

risico's aan de ontwikkeling verbonden. Hiermee kan afgezien

worden van het vaststellen van een exploitatieplan.

##### 8 Maatschappelijke uitvoerbaarheid

###### 8\.1 Algemeen

ontwerpwijzigingsplan zal conform afdeling 3\.4 Awb gedurende 6 weken

ter inzage gelegd worden. Hierbij is er de mogelijkheid van zienswijzen

voor een ieder, ook voor overlegpartners. Na vaststelling door het

college van Burgemeester en Wethouders zal het vaststellingsbesluit

bekend gemaakt worden. Het wijzigingsplan ligt na bekendmaking dan 6

weken ter inzage. Gedurende deze termijn is er de mogelijkheid van

beroep bij de Afdeling bestuursrechtspraak Raad van State.

het kader van het vooroverleg ex. artikel 3\.1\.1\. Besluit Ruimtelijke

ordening is het wijzigingsplan naar de vooroverlegpartners gestuurd.

Provincie Zuid\-Holland heeft middels het zogenaamde E\-formulier op 5

januari 2016 aangegeven dat het plan niet strijdig is met de

provinciale belangen. Hoogheemraadschap van Rijnland geeft in haar

reactie van 13 januari 2016 aan dat het plan op twee aspecten moet

worden gewijzigd in paragraaf 5\.3\. water. Deze reactie is in het

wijzigingsplan verwerkt.

Vooruitlopend

op de formele procedure is het plan reeds gepresenteerd aan de

Dorpsraad. Tijdens deze avond in maart 2015 zijn de plannen voor de

gehele gebiedsontwikkeling, incl. de twee woningen,

gepresenteerd. De plannen zijn positief ontvangen. In het vervolg

van de procedure wordt het plan, conform de gemeentelijke

'stroomversnellingsmethodiek' nogmaals gepresenteerd aan de dorpsraad.

dinsdag 26 januari heeft een inloopavond plaatsgevonden

waarbij het woningbouwvoornemen kenbaar is gemaakt aan

geïntresseerden. Circa 20 \- 25 buurtbewoners hebben deze

avond bezocht. Uit deze bijeenkomst blijkt dat er zorgen bestaan over

de inrichting van de toegangsweg, mogelijke overlast tijdens de bouw en

de privacy bij de bewoners van Suyderbon 48\. De aanwezigen zien, in

tegenstelling tot de mogelijke plannen van de projectontwikkelaar VOF

Jacobswoud, voorliggende planontwikkeling met enthousiasme

tegemoet. Van deze bijeenkomst is een verslag gemaakt

welke als bijlage is toegevoegd aan het wijzigingsplan.

###### 8\.2 Verslag zienswijzen

Het plan heeft reeds als ontwerp ter inzage geleden, tijdens deze periode zijn er geen zienswijzen binnen gekomen.