xml version\="1\.0" encoding\="UTF\-8"?

Veluweweg\-Topperbinnenweg: Toelichting

direct naar inhoud van Toelichting

Veluweweg\-Topperbinnenweg

==========================

Toelichting

-----------

| Plan: | Veluweweg\-Topperbinnenweg |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0203\.1566\-0002 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

* Hoofdstuk 2 BESTAANDE SITUATIE

+ 2\.1 Begrenzing plangebied

+ 2\.2 Geldende bestemmingen

+ 2\.3 Ruimtelijke structuur

* Hoofdstuk 3 PLANBESCHRIJVING

* Hoofdstuk 4 BELEIDSKADER

+ 4\.1 Rijk

+ 4\.2 Provincie

+ 4\.3 Waterschap

+ 4\.4 Gemeente

* Hoofdstuk 5 RANDVOORWAARDEN

+ 5\.1 Bodem

+ 5\.2 Cultuurhistorie

+ 5\.3 Ecologie

+ 5\.4 Externe veiligheid

+ 5\.5 Geluid

+ 5\.6 Geur

+ 5\.7 Ladder voor duurzame verstedelijking

+ 5\.8 Leidingen

+ 5\.9 Luchtkwaliteit

+ 5\.10 Milieueffectrapportage

+ 5\.11 Milieuzonering

+ 5\.12 Natuur en landschap

+ 5\.13 Veiligheid

+ 5\.14 Verkeer

+ 5\.15 Water

* Hoofdstuk 6 JURIDISCHE ASPECTEN

+ 6\.1 Juridische aspecten

+ 6\.2 Handhaving

* Hoofdstuk 7 ECONOMISCHE UITVOERBAARHEID

+ 7\.1 Grondexploitatie

* Hoofdstuk 8 OVERLEG EN MAATSCHAPPELIJKE UITVOERBAARHEID

+ 8\.1 Participatie

+ 8\.2 Overleg ex artikel 3\.1\.1 Bro

+ 8\.3 Inspraak

+ 8\.4 Zienswijzen

* Bijlagen bij de toelichting

+ Bijlage 1 Situatietekening bouwplan, 20 maart 2020

+ Bijlage 2 Tekening waterberging en erfafscheidingen, 20 maart 2020

+ Bijlage 3 Verkennend bodem\- en asbestonderzoek, 4 mei 2018

+ Bijlage 4 Aanvullend verkennend bodem\- en asbestonderzoek, 5 maart 2020

+ Bijlage 5 Aerius\-berekening aanlegfase, 2 april 2020

+ Bijlage 6 Aerius\-berekening gebruiksfase, 16 februari 2020

+ Bijlage 7 Ecologisch onderzoek, 10 januari 2020

+ Bijlage 8 Akoestisch onderzoek wegverkeerslawaai, 28 oktober 2019

+ Bijlage 9 Boom Effect Analyse, 11 februari 2020

+ Bijlage 10 Plan landschappelijke inpassing, 27 maart 2020

### Hoofdstuk 1 INLEIDING

Voor het perceel aan de Veluweweg 152 in Kootwijkerbroek is een verzoek ingediend om vier vrijstaande woningen planologisch mogelijk te maken. Op dit perceel was basisschool De Lichtboei gevestigd. De bestaande bebouwing zal worden gesloopt. In onderstaande afbeelding is de ligging van de planlocatie aangegeven.

Het realiseren van vier woningen op de planlocatie past niet binnen het geldende bestemmingsplan. Daarom is de voorliggende herziening opgesteld.

![afbeelding "i_NL.IMRO.0203.1566-0002_0001.png"](i_NL.IMRO.0203.1566-0002_0001.png)

*afbeelding 1: ligging planlocatie (rode stip)*

Voorliggend plan bestaat uit een verbeelding, regels en een toelichting. De toelichting is opgebouwd uit acht hoofdstukken. Na dit hoofdstuk beschrijft hoofdstuk 2 de bestaande situatie. Vervolgens wordt in hoofdstuk 3 een beschrijving van het plan gegeven. Hoofdstuk 4 gaat vervolgens in op het beleidskader. Het vijfde hoofdstuk gaat in op de randvoorwaarden, waarna in het zesde hoofdstuk de juridische aspecten worden besproken. In hoofdstuk 7 is aandacht voor de economische uitvoerbaarheid. Hoofdstuk 8 gaat in op de resultaten van de procedure ten behoeve van dit bestemmingsplan.

### Hoofdstuk 2 BESTAANDE SITUATIE

#### 2\.1 Begrenzing plangebied

Het plangebied ligt aan de Veluweweg en de Topperbinnenweg in de kern Kootwijkerbroek en is kadastraal bekend als gemeente Garderen, sectie G, nummer 3536 en gedeeltelijk 3578\. Het plangebied wordt aan de noordzijde begrensd door de Veluweweg en aan de oostzijde door de Topperbinnenweg. Aan de zuidzijde vormt agrarisch gebied met een woning de grens van het plangebied. De grens aan de westzijde wordt gevormd door woonerven en Ã©Ã©n horecafunctie met daarachter agrarisch gebied. Onderstaande afbeelding geeft de begrenzing van het plangebied weer.

![afbeelding "i_NL.IMRO.0203.1566-0002_0002.png"](i_NL.IMRO.0203.1566-0002_0002.png)

*afbeelding 2: begrenzing planlocatie*

#### 2\.2 Geldende bestemmingen

Het plangebied ligt in het bestemmingsplan "Kootwijkerbroek\-Stroe\-Kootwijk" en heeft de bestemming "Maatschappelijk" met een bouwvlak en de functieaanduiding 'bedrijfswoning'. Tevens geldt de dubbelbestemming "Waarde \- Archeologie 1" met de functieaanduiding 'specifieke vorm van waarde \- archeologie 1 \- middelhoge verwachtingswaarde'.

Daarnaast ligt het plangebied binnen de "Parapluherziening Parkeernormen". In deze parapluherziening zijn regels opgenomen inzake de parkeernorm.

Realisatie van vier woningen is binnen het geldende bestemmingsplan niet toegestaan. In het bestemmingsplan zijn geen mogelijkheden opgenomen die uitvoering van voorliggend plan mogelijk maken, bijvoorbeeld door wijziging of afwijken met een omgevingsvergunning. Daarom is een herziening van het bestemmingsplan noodzakelijk.

![afbeelding "i_NL.IMRO.0203.1566-0002_0003.png"](i_NL.IMRO.0203.1566-0002_0003.png)

*afbeelding 3: uitsnede verbeelding geldend bestemmingsplan*

#### 2\.3 Ruimtelijke structuur

De planlocatie ligt aan de rand van de bebouwde kom, op de grens tussen bebouwd gebied en agrarisch buitengebied. De ontwikkeling van Kootwijkerbroek is begonnen langs de historische linten, die ook nu nog het 'gezicht' van het dorp bepalen, de Wesselseweg en de Veluweweg. De functionele structuur werd bepaald door de ontstaansgeschiedenis langs deze linten. Hier bevonden zich de maatschappelijke voorzieningen en waren diverse bedrijven gevestigd. De planlocatie ligt aan een belangrijke ontsluitingsweg van het dorp.

Binnen de planlocatie is al lange tijd een basisschool gevestigd. In de onderstaande afbeelding is een weergave opgenomen van de topografische kaart van het Kadaster van omstreeks 1935\.

![afbeelding "i_NL.IMRO.0203.1566-0002_0004.png"](i_NL.IMRO.0203.1566-0002_0004.png)

*afbeelding 4: historische kaart (planlocatie, zie pijl)*

### Hoofdstuk 3 PLANBESCHRIJVING

Dit plan is de planologische onderlegger voor de nieuwbouw van vier vrijstaande woningen op het perceel Veluweweg 152 in Kootwijkerbroek. Vanuit een ruimtelijk oogpunt is dit een passende ontwikkeling op deze locatie. Het lint van de Veluweweg wordt doorgezet met de komst van twee woningen en langs de Topperbinnenweg komen twee woningen die dan aansluiten bij de bestaande woning op nummer 4\. De kavels van circa 800 mÂ² aan de Veluweweg en de ruimere kavels van 1400 mÂ² aan de Topperbinnenweg zijn passend. De woningen krijgen een maximale goothoogte van 4 meter en een maximale bouwhoogte van 10 meter, zodat de woningen aansluiten bij de bouwregels die gelden voor woningen in het buitengebied.

![afbeelding "i_NL.IMRO.0203.1566-0002_0005.jpg"](i_NL.IMRO.0203.1566-0002_0005.jpg)

*afbeelding 5: situatieschets bouwplan*

De gedetailleerde situatietekening is bijgevoegd onder bijlage 1.

***Beeldkwaliteit***

De planlocatie is gelegen aan de Veluweweg en ligt op de noordelijke entree van het dorp. De Veluweweg kenmerkt zich hier als historisch bebouwing met een dorps karakter. Kenmerkend voor deze dorpsbebouwing langs de Veluweweg is de combinatie van individuele woningen en een variatie aan woningtypen en architectuur die samen een gemÃªleerd beeld vormen. Twee woningen zijn georiÃ«nteerd op de Veluweweg en twee woningen op de Topperbinnenweg. De woningen zijn dusdanig gepositioneerd dat het lint van de Veluweweg wordt doorgezet. Uitgangspunt voor de beeldkwaliteit van de woningen is het creÃ«ren van een landelijke dorpse uitstraling met een variatie van woningen. De locatie heeft een regulier welstandsregime.

*Architectuur*

De bebouwing heeft een dorps\-landelijk karakter en de hoofdvorm moet voorzien worden van een kap. Uitgangspunt is dat de woningen opgebouwd zijn uit 1 tot 1,5 laag met kap. Kenmerken zijn een eenvoudige opbouw van de massa afgedekt door een eenvoudige kapvorm met een traditionele detaillering, die zorgen voor een rustig en harmonieus gevelbeeld/uitstraling. De woningen hebben alle een eigen identiteit. Ze hebben een eigentijdse uitstraling (dus niet historiserend).

*Kleur en materiaalgebruik*

Het afwerkingsniveau is hoogwaardig. Voor de gevels worden natuurlijke materialen gebruikt zoals baksteen en hout in een traditioneel landelijk kleurenpallet. Ondergeschikte afwijkende elementen behoren tot de mogelijkheid, maar dienen passend en ondergeschikt te zijn in het totale architectuurbeeld. De dakbedekking heeft een matte uitstraling en bestaat uit keramische dakpannen (antraciet of donderrood), lei of riet. Kleuren en (glimmende) materialen die sterk met de omgeving contrasteren zijn uitgesloten.

*Referentiebeelden*

In onderstaande afbeelding zijn een aantal referentiebeelden opgenomen.

![afbeelding "i_NL.IMRO.0203.1566-0002_0006.png"](i_NL.IMRO.0203.1566-0002_0006.png)

*afbeelding 6: referentiebeelden woningen*

***Groenplan***

De bestaande bomen binnen de planlocatie en ter plaatse langs de Topperbinnenweg zijn geÃ¯nventariseerd. Er is een Boom Effect Analyse uitgevoerd. Er worden zoveel mogelijk waardevolle bomen behouden en er wordt ingezet op de aanplant van nieuwe bomen op de kavels. Zie verder paragraaf 5\.12.

### Hoofdstuk 4 BELEIDSKADER

#### 4\.1 Rijk

##### 4\.1\.1 Structuurvisie Infrastructuur en Ruimte

In de Structuurvisie Infrastructuur en Ruimte (SVIR) staan de plannen voor ruimte en mobiliteit. Op 13 maart 2012 is de SVIR vastgesteld door de minister van Infrastructuur en Ruimte. Daarmee is het nieuwe ruimtelijke en mobiliteitsbeleid zoals uiteengezet in de SVIR van kracht geworden.

De SVIR vervangt verschillende nota's, waaronder ook de Nota Ruimte en geeft de ambitie aan voor Nederland in 2040\. Met de SVIR zet het kabinet het roer om in het nationale ruimtelijke beleid. Er is nu te vaak sprake van bestuurlijke drukte, ingewikkelde regelgeving of een sectorale blik met negatieve gevolgen voor de ontwikkeling van Nederland. Om dit te keren brengt het Rijk de ruimtelijke ordening zo dicht mogelijk bij burgers en bedrijven, laat het meer over aan gemeenten en provincies en komen de burgers en bedrijven centraal te staan. De SVIR geeft invulling aan het streven van het kabinet naar deregulering en decentralisatie van de ruimtelijke ordening. Het Rijk heeft gekozen voor een selectievere inzet van rijksbeleid op slechts 13 nationale belangen. Voor die belangen is het Rijk verantwoordelijk en buiten deze 13 belangen hebben decentrale overheden beleidsvrijheid. Het Rijk gaat er vanuit dat de nationale belangen die via wet\- en regelgeving opgedragen worden aan de andere overheden goed door hen worden behartigd.

Het Rijk heeft drie doelen gekozen om Nederland concurrerend, bereikbaar, leefbaar en veilig te houden voor de middellange termijn (2028\):

* Het vergroten van de concurrentiekracht van Nederland door het versterken van de ruimtelijk\-economische structuur van Nederland;

* Het verbeteren en ruimtelijk zekerstellen van de bereikbaarheid waarbij de gebruiker voorop staat;

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

*Doorwerking in plangebied*In dit geval is er geen sprake van Ã©Ã©n van deze 13 nationale belangen. De SVIR vormt daarom geen belemmering voor dit plan.

##### 4\.1\.2 Nationaal Waterplan 2016\-2021

Het Nationaal Waterplan 2016\-2021 is de opvolger van het Nationaal Waterplan 2009\-2015\. Het bevat de hoofdlijnen van het nationaal waterbeleid en de aspecten van het ruimtelijk beleid die daartoe behoren. Het Nationaal Waterplan verankert het nieuwe beleid voor de komende 6 jaar met een vooruitblik richting 2050: Nederland, een veilige en leefbare delta, nu en in de toekomst.

In het Nationaal Waterplan staan 5 ambities centraal. Nederland moet de veiligste delta in de wereld blijven. Deze ambitie wordt vooral ingevuld door onze veiligheidsnormen tegen overstroming te vernieuwen. Daarnaast wordt ingezet op een verbetering van de waterkwaliteit (meststoffen, bestrijdingsmiddelen, medicijnresten, microplastics). Dit zorgt er voor dat de Nederlandse wateren schoon en gezond zijn en er genoeg zoet water is. Verder beschrijft het Nationaal Waterplan dat Nederland klimaatbestendig en waterrobuust wordt ingericht en dat Nederland een gidsland is en blijft voor watermanagement en \-innovaties. Dat is gunstig voor onze economie en ons verdienvermogen. De vijfde ambitie bestaat er uit dat Nederlanders waterbewust leven. Deze ambities moeten gezamenlijk ingevuld worden door iedereen die werkt aan de ruimtelijke inrichting van Nederland: alle overheden, bedrijven, maatschappelijke organisaties en kennisinstellingen.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.15).

#### 4\.2 Provincie

##### 4\.2\.1 Omgevingsvisie en Omgevingsverordening

De provincie Gelderland heeft een Omgevingsvisie en \-verordening. Deze plannen gaan over verkeer, water, natuur, milieu en ruimtelijke ordening. De Omgevingsvisie beschrijft de lange termijn ambities en beleidsdoelen voor de fysiek leefomgeving. In de Omgevingsverordening zijn regels en bepalingen over de inrichting en beheer van de ruimtelijke omgeving vastgelegd. Met de Omgevingsvisie en \-verordening loopt de provincie vooruit op de aankomende Omgevingswet, die naar verwachting in 2021 van kracht wordt. Deze wet biedt meer ruimte voor initiatieven en ontwikkelingen in het fysieke domein, in gesprek met de omgeving. Wanneer het nodig is, actualiseert de provincie onderdelen van de Omgevingsvisie en \-verordening.

Vanaf 2019 actualiseert de provincie de Omgevingsverordening opnieuw, zodat deze verder in lijn wordt gebracht met de Omgevingsvisie Gaaf Gelderland en anticipeert op de eisen van de Omgevingswet.

###### 4\.2\.1\.1 Omgevingsvisie

Provinciale staten van Gelderland hebben op 19 december 2018 de Omgevingsvisie Gaaf Gelderland vastgesteld. De Omgevingsvisie Gaaf Gelderland 2018 vervangt na publicatie de Omgevingsvisie Gelderland 2014\-2018\. De Omgevingsvisie Gaaf Gelderland 2018 gaat in de breedte over het beleid van de provincie voor de fysieke leefomgeving. Anders dan de Omgevingsvisie Gelderland 2014\-2018, geeft de Omgevingsvisie Gaaf Gelderland 2018 richting op de strategische hoofdlijnen van het beleid. Beide visies integreren een vijftal wettelijk verplichte planfiguren voor het provinciaal beleid voor de leefomgeving; te weten ruimte, natuur, water, milieu en verkeer en vervoer.

Gelderland werkt samen met partners aan een gezond, veilig, schoon en welvarend Gelderland. Dit doen ze door zich bij het uitvoeren van onze taken te richten op een duurzaam, verbonden en economisch krachtig Gelderland. Met hulp van zeven onderwerpen geven ze hier richting aan:

* energietransitie

* klimaatadaptatie

* circulaire economie

* biodiversiteit

* bereikbaarheid

* economisch vestigingsklimaat

* woon\- en leefklimaat

*Woon\- en leefklimaat*

Gelderland heeft op woongebied een bijzondere positie met uiteenlopende woonkwaliteiten, zowel stedelijke als landelijke. De Gelderse streken hebben ieder hun eigen aard, waar mensen zich thuis en verbonden met elkaar voelen. In de groeiende Gelderse steden komen veel activiteiten samen. Tegelijkertijd wordt geÃ¯nvesteerd in een vitaal platteland, juist als daar krimp plaatsvindt. Om het landschap open, groen en het voorzieningenniveau op peil te houden en leegstand te voorkomen, is bouwen binnen bestaand verstedelijkt gebied het vertrekpunt. De provincie geeft de voorkeur aan het benutten van bestaande gebouwen. En de provincie gaat voor concentraties van bebouwing. Pas als er geen andere goede mogelijkheden zijn, kan aan de randen van steden of dorpen worden uitgebreid.

De provincie heeft zorg en aandacht voor de woonbehoeften van alle Gelderlanders en maakt hier met haar partners afspraken over.

Voldoende groene ruimte, koele plekken, opvang van water in het licht van de klimaatverandering is van belang, zeker met het oog op de gezondheid van inwoners.

*Doorwerking in plangebied*

Dit bestemmingsplan ziet op de wijziging van een maatschappelijke voorziening (basisschool) naar vier woningen. Er is hiermee geen sprake van een uitbreiding van bebouwd gebied. De huidige maatschappelijke bestemming wordt omgezet naar vier woonbestemmingen. Het woningbouwplan past binnen de totale woningbouwprogrammering van de gemeente.

Gelet op het bovenstaande kan geconcludeerd worden dat het plan niet in strijd is met de Omgevingsvisie.

###### 4\.2\.1\.2 Omgevingsverordening

De Omgevingsverordening richt zich net zo breed als de Omgevingsvisie op de fysieke leefomgeving in de provincie Gelderland. Dit betekent dat alle regels die betrekking hebben op de fysieke leefomgeving opgenomen zijn in de Omgevingsverordening. De Omgevingsverordening Gelderland heeft de status van ruimtelijke verordening, milieuverordening, waterverordening en verkeersverordening. De 'Ruimtelijke Verordening Gelderland' en de 'Ruimtelijke Verordening Gelderland, eerste herziening', zijn ingetrokken.

De Omgevingsverordening is met ingang van 17 oktober 2014 in werking getreden. De provincie actualiseert regelmatig de Omgevingsverordening.

*Doorwerking in plangebied*

In de Omgevingsverordening is het plangebied aan de Veluweweg 152 opgenomen op de kaarten:

* Kaart 2: Regels Landbouw; Plussenbeleid.

* Kaart 3: Regels Glastuinbouw; er geldt een tijdelijk verbod op nieuwvestiging, uitbreiding en hervestiging van glastuinbouw.

* Kaart 6: Regels Water en Milieu; Intrekgebied.

Vanuit de kaarten behorend bij de Omgevingsverordening volgen geen specifieke aanduidingen die relevant zijn voor het plan.

In artikel 2\.2 van de Omgevingsverordening staat dat een bestemmingsplan alleen nieuwe woningen mag toestaan als die ontwikkeling past binnen een door Gedeputeerde Staten vastgestelde regionale woonagenda. De voorgenomen toevoeging van vier vrijstaande woningen past binnen de in regio Foodvalley gemaakte onderlinge woningbouwafspraken.

Het plan is in overeenstemming met de verordening.

#### 4\.3 Waterschap

*Waterbeheerprogramma 2016\-2021 Waterschap Vallei en Veluwe*

Op 1 januari 2016 is het Waterbeheerprogramma 2016 \- 2021 'Partnerschap als watermerk' van Waterschap Vallei en Veluwe in werking getreden. Het waterschap stelt in het waterbeheerprogramma dat de huidige wateropgaven zo complex zijn, dat alleen een aanpak samen met partnerorganisaties en inwoners zorgt voor de gewenste resultaten en de beste oplossingen. Daarom kan en wil het waterschap niet alleen opereren in het behalen van zijn doelen en hecht daarom groot belang aan de samenwerking met zijn partners in de regio. Samen met inwoners, ondernemers en andere organisaties wil het waterschap werken aan een duurzame waterzuivering van afvalwater en toekomstgericht beheer van onze dijken en waterwegen zodat iedereen tegen aanvaardbare kosten veilig kan wonen, werken en recreÃ«ren. Daarbij wil Waterschap Vallei en Veluwe de goede waterhuishoudkundige voorwaarden scheppen voor zowel inwoners, bedrijven, natuur en landbouw.

Een belangrijke ontwikkeling waar het waterschap op anticipeert, is het veranderende klimaat. Deze verandering zal leiden tot meer extreme weersituaties: perioden van veel neerslag met kans op wateroverlast en perioden van droogte met kans op watertekorten. Om goed voorbereid te zijn, wil het waterschap het watersysteem robuuster maken door meer ruimte voor wateren te reserveren, zowel binnen de bebouwde kom als in het buitengebied. Het waterschap wil de effecten van klimaatverandering beperken door het vasthouden van water, het inrichten en beheren van robuuste watersystemen en het inrichten van een beperkt aantal waterbergingsgebieden. Afkoppelen van relatief schoon hemelwater van het riool is een belangrijke maatregel om overbelasting van het riool en een te snelle afvoer te voorkomen.

Daarnaast wil het waterschap negatieve effecten op de kwaliteit van oppervlaktewater, grondwater en bodem voorkomen, evenals negatieve effecten op beschermde flora en fauna.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.15).

#### 4\.4 Gemeente

##### 4\.4\.1 Structuurvisie Kernen Barneveld 2022

De gemeenteraad heeft op 22 november 2011 de "Structuurvisie Kernen Barneveld 2022" vastgesteld. De structuurvisie legt de gemeentelijke visie op de toekomstige ruimtelijke ontwikkeling van het eigen grondgebied vast. Het bestemmingsplan zal hier binnen moeten passen. De structuurvisie bevat een uitvoeringsprogramma. Hierin laat de gemeente zien hoe het voorgenomen beleid gerealiseerd zal worden. In de structuurvisie is een groot aantal ruimtelijke projecten opgenomen, waarvoor investeringen in de openbare ruimte noodzakelijk zijn. Ook is er een groot aantal lopende en potentiÃ«le bouwmogelijkheden.

Uit de kaart behorende bij de structuurvisie blijkt dat de planlocatie in bestaand bebouwd gebied ligt, zie onderstaande afbeelding. De locatie grenst aan het buitengebied.

![afbeelding "i_NL.IMRO.0203.1566-0002_0007.png"](i_NL.IMRO.0203.1566-0002_0007.png)

*afbeelding 7: uitsnede visiekaart Structuurvisie Kernen Barneveld 2022*

Dit bestemmingsplan ziet op de wijziging van een maatschappelijke voorziening (basisschool) naar vier woningen. Er is hiermee geen sprake van een uitbreiding van bebouwd gebied.

Het ingekomen verzoek is in overeenstemming met deze structuurvisie.

##### 4\.4\.2 Dorpsplannen en \-visies

In alle dorpen in Barneveld zetten verenigingen plaatselijk belang zich actief in voor de leefbaarheid en toekomst van de dorpen en buurtschappen. Verschillende dorpen hebben in dit kader hun visie op de toekomst vastgelegd in een dorpsplan of âvisie of zijn daar mee bezig. De dorpsplannen bevatten zowel een visie op de toekomst als een overzicht van concrete ideeÃ«n en wensen om de leefbaarheid van het dorp te versterken en zijn in samenspraak met veel inwoners en de gemeente tot stand gekomen. Vanuit de visie op burgerkracht ('Zelf\-samen\-gemeente') en netwerksamenleving is in de Strategische Visie 2030 (september 2016\) ten aanzien van de dorpsplannen een voorstel opgenomen om een andere werkwijze te gaan volgen die de plannen een sterkere positie geeft. Op die manier kan recht worden gedaan aan de geleverde inspanningen en de lokaal gemaakte keuzes. Dorpsplannen hebben \- waar mogelijk \- een positie bij de ontwikkeling en uitvoering van gemeentelijk beleid. Dit geldt in ieder geval voor de recente dorpsplannen (die opgesteld zijn na 2016\) die in samenspraak met de gemeente tot stand gekomen zijn. Deze dorpsplannen bevatten een goede weergave van de ideeÃ«n en behoeften die er leven in de kernen. De gemeente houdt daarom bij ruimtelijke plannen en âinitiatieven rekening met de inhoud van het dorpsplan en kan â indien nodig â hierover in overleg gaan met Plaatselijk Belang.

*Dorpsvisie 2025, Kootwijkerbroek*

In 2014 is een dorpsvisie voor Kootwijkerbroek \- "Kootwijkerbroek aan zet" \- opgesteld door de Dorpswerkgroep met ondersteuning van de Vereniging voor kleine kernen. Als uitgangspunt wordt onder meer genoemd het behoud van het dorpse karakter van Kootwijkerbroek en het karakteristieke landschap rond het dorp. Bij nieuwe woningbouw moet gestreefd worden naar een ruime opzet en voldoende aandacht voor groen. Binnen de bebouwde kom is ruimte voor zowel inbreiding als uitbreiding. Opvang van de eigen bevolkingsgroei blijft uitgangspunt. De wens is om betaalbare woningen te faciliteren en levensloopbestendige woningen.

*Doorwerking in plangebied*

De planlocatie ligt aan de rand van de bebouwde kom, op de grens tussen bebouwd gebied en agrarisch buitengebied. De ontwikkeling van vier vrijstaande woningen, waarbij landschappelijke inpassing plaatsvindt, past binnen de dorpsvisie.

##### 4\.4\.3 Bestemmingsplannen globaal en flexibel

Op 6 mei 2014 heeft de raad de kaderstellende notitie 'Bestemmingsplannen globaal en flexibel' vastgesteld. Met deze notitie geeft de raad voor met name grote(re) uitleggebieden kaders aan om bestemmingsplannen globaal en flexibel te maken, om adequaat te kunnen inspelen op maatschappelijke en marktontwikkelingen. Â Daarmee ontstaat enige ruimte om een plan te kunnen wijzigen, maar zonder significantÂ verlies van kwaliteit in de openbare ruimte, beeldkwaliteit en rechtszekerheid.

Globaal en flexibel zijn twee naast elkaar staande begrippen. Een globaal bestemmingsplan is een bestemmingsplan waarbij de belangrijkste uitgangspunten voor een gebied zijn vastgelegd. In een globaal bestemmingsplan zijn de bouw\- en gebruiksmogelijkheden niet vastgelegd of gebonden aan een concreet perceel. Het tegenovergestelde van globaal bestemmen is gedetailleerd bestemmen, want een gedetailleerd bestemmingsplan legt juist wel een eindbeeld vast.

Naast het begrip globaal, kennen we ook nog de begrippen star en flexibel. We spreken van een star bestemmingsplan als het niet of nauwelijks mogelijk is om van een bestemmingsplan af te wijken. Flexibel bestemmen is het tegenovergestelde. Flexibel bestemmen laat meer ruimte om in te spelen op initiatieven die niet direct zijn geregeld. Flexibiliteit is in het bestemmingsplan in te bouwen door te werken met afwijkingsregels, wijzigingsbevoegdheden en uitwerkingsplichten. De notitie richt zich op toekomstige ontwikkelingen in de kernen, waarbij met name is gekeken naar de bestemmingen voor wonen en bedrijven.

*Doorwerking in plangebied*

In voorliggend bestemmingsplan zijn de gebruikelijke binnenplanse afwijkingsbevoegdheden, wijzigingsbevoegdheden en uitwerkingsplichten opgenomen. Voor het overige is geen toepassing gegeven aan de kaders uit de notitie, omdat het bestemmingsplan een postzegelplan betreft.

##### 4\.4\.4 Energiebeleid gemeente Barneveld 2015\-2020

De raad heeft in 2015 de Energievisie gemeente Barneveld 2015\-2020 ('investeren in Barneveldse bronnen') vastgesteld. Het energievraagstuk staat de laatste jaren landelijk stevig op de (politieke) agenda. Naast het milieumotief en betaalbaarheid zijn ook maatschappelijke verantwoordelijkheid en energie\-onafhankelijkheid steeds meer een argument om actie te ondernemen. De gemeente Barneveld voelt de urgentie om een bijdrage te leveren aan een schone, betrouwbare en betaalbare energievoorziening en heeft een doelstelling vastgesteld die hoger ligt dan de landelijke energiedoelstellingen.

Woningen en bedrijfspanden moeten de komende jaren fors energiezuiniger worden. Ook moet de gemeentelijke overheid in opdracht van de rijksoverheid uiterlijk in 2021 een warmteplan opstellen, dat de basis gaat vormen voor het uitfaseren van het gebruik van aardgas.

Vooruitlopend op de nieuwe energiewetgeving in 2020 en energieneutraliteit in 2050, ziet de gemeente graag dat de woningen en bedrijven aardgasloos en energieneutraal worden gebouwd. De gemeente is medio 2018 een verkenning gestart naar hoe een aardgasvrije gemeente vorm zou kunnen krijgen. Naar aanleiding van de uitkomsten hiervan kunnen keuzes voor de energievoorziening voor nieuw te bouwen woningen en/of bedrijven in de toekomst beÃ¯nvloed worden. Bijvoorbeeld waar het gaat om mogelijkheden om aan te sluiten bij een collectieve warmtevoorziening of een wijkgerichte aanpak voor het verduurzamen van woningen (Wijk van de Toekomst).

**Wet Voortgang EnergieTransitie (VET) voor aardgasvrij bouwen**

Per 1 juli 2018 krijgen nieuwbouwwoningen en andere gebouwen met een kleinverbruikaansluiting geen aardgasaansluiting meer. Dit staat in de Wet Voortgang Energietransitie (Wet VET). De Wet VET is een stap in de overgang van fossiele naar duurzame energie. Het gebruik van aardgas in de gebouwde omgeving wordt uitgefaseerd.

De nieuwe woningen binnen het plangebied zullen aardgasvrij worden gebouwd.

**Wettelijke eisen Bijna Energie Neutrale Gebouwen (BENG)**

Voor alle nieuwbouw, zowel woningbouw als utiliteitsbouw, geldt dat aanvragen om een omgevingsvergunning vanaf 1 juli 2020 moeten voldoen aan de eisen voor bijna energieneutrale gebouwen (BENG). Het beleid voor zeer energiezuinige bestaande gebouwen is nog in ontwikkeling.

De beoogde woningen van voorliggend initiatief zullen voldoen aan de BENG\-norm.

**Zonnepanelen**

Gebruik van zonne\-energie kan significant bijdragen aan de benodigde duurzame energieopwekking. In dit plan zijn zonnepanelen opgenomen, die direct bij de bouw worden meegenomen. De zonnepanelen zullen worden geÃ¯ntegreerd in het ontwerp van de woningen.

**Materialen**

In het ontwerp van een woning of gebouw kan door een slim ontwerp daglicht optimaal worden benut en zodat de benodigde energie voor verlichting zo laag mogelijk is en de binnen temperatuur zo min mogelijk fluctueert.

De hoeveelheid materialen wordt zoveel mogelijk beperkt en gebruik van gezonde en duurzame materialen â gezien over de hele levenscyclus \- heeft de voorkeur.

**Klimaat**

Het klimaat verandert met extremer weer als gevolg. We zullen vaker te maken krijgen met hoosbuien / wateroverlast, langere perioden van droogte en hitte. Het veranderende klimaat vraagt om maatregelen op alle schaalniveaus om de gevolgen voor gezondheid, veiligheid, productiviteit en natuur te beperken. Klimaatbestendig handelen en waterrobuust inrichten wordt vanzelfsprekend in het gemeentebrede beleid en handelen vÃ³Ã³r 2020\. Zodat in 2050 de fysieke ruimte in 2050 waterrobuust en klimaatbestendig is. EÃ©n van de maatregelen is het anders omgaan met het inzamelen van en verwerken van hemelwater dat op verhard oppervlak valt. Zie voor een verdere beschrijving de waterparagraaf (Â§ 5\.15\).

##### 4\.4\.5 Waterplan Barneveld (2005\) en Hemelwaterplan 2017\-2020 'Klimaatactief!'

Het Waterplan geeft een integrale watervisie op het verhogen van de gebruikswaarde en belevingswaarde van water. Door een verantwoord gebruik en duurzame ontwikkeling van het water kan ook in de toekomst gebruik worden gemaakt van een gezond watersysteem. De volgende ambities worden genoemd:

* Vasthouden en/of vertraagd afvoeren van hemelwater.

* Het scheiden van vuil en schoon water. Bij nieuwbouw het hemelwater van schone oppervlakken niet op de riolering lozen en bij voorkeur lokaal gebruiken, infiltreren of lozen op oppervlaktewater. In bestaand gebied hemelwater afkoppelen van het gemengd riool indien technisch en financieel haalbaar.

* De afvoer van schoon hemelwater vindt bovengronds plaats.

* Rioolwateroverstorten beperken om de doelstellingen voor waterkwaliteit te bereiken.

In het plan is een concrete doelstelling opgenomen: in 2025 is 10% van het verharde oppervlak afgekoppeld van de gemengde riolering (referentiejaar 2005\). Dit betreft 18 ha. afkoppelen. In het Hemelwaterbeleidsplan is deze doelstelling uitgewerkt in concrete maatregelen.

Het Hemelwaterplan 2017\-2020 'Klimaatactief!' richt zich op een duurzame omgang met hemelwater. Het geeft aan wat het gemeentelijk beleid is ten aanzien van afstromend hemelwater in bestaande situaties en bij nieuwe ontwikkelingen. Het plan zet in op een integrale benadering en meervoudige inrichting van totale openbare ruimte. Barneveld gaat aan de slag met het waterbestendig inrichten van de openbare ruimte om bestand te zijn tegen klimaatverandering.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.15).

##### 4\.4\.6 Woonvisie Barneveld 2017\-2021 en regionale bouwafspraken, Faseren en doseren woningmarkt en Verordening doelgroepen sociale woningbouw en middenhuur gemeente Barneveld

In december 2016 heeft de raad de Woonvisie 2017\-2021 'Samen werken aan Wonen' met doorkijk tot 2025 en verder, vastgesteld. In de woonvisie is een streefprogramma woningbouw opgenomen om te voorzien in de woningbehoefte van de hier woonachtige en werkzame bevolking.

Er is een nieuwbouwprogramma van gemiddeld 400 woningen per jaar (als uitbreiding) opgenomen (met een bandbreedte van 360 tot 440 woningen), waarvan gemiddeld 30% ten behoeve van goedkope woningen (sociale huur en goedkope koop tot â¬ 200\.000\), 32,5% middendure woningen (midden dure huur tot â¬ 950 en koop tot â¬ 300\.000\) en 37,5 % duurdere woningen vanaf â¬ 300\.000\. In regio FoodValley zijn in 2017 onderlinge woningbouwafspraken gemaakt, waarbij Barneveld voor de periode 2017\-2027 maximaal zo'n 3\.500 woningen mag groeien, mede vanwege een zekere overloop vanuit regio Amersfoort.

Door middel van het project 'Faseren en doseren woningmarkt Barneveld' wordt jaarlijks een actueel beeld van het planaanbod voor de komende vier jaar gegeven, waarbij ook een beeld wordt geschetst van de aantallen op te leveren woningen per kern, alsmede de differentiatie van deze nieuwbouw in termen van prijsklassen, eigendomsverhouding en bouwvorm (gestapeld of grondgebonden). Ook wordt een beeld geschetst van de mate waarin voor bepaalde doelgroepen wordt gebouwd (zoals starters, ouderen of mensen met een beperking) om zo vraag en aanbod meer met elkaar in overeenstemming te brengen. Voor de periode 2017 t/m 2020 is een programma van ruim 2\.300 woningen voorzien. De ervaring leert dat hiervan circa 75% daadwerkelijk in de genoemde periode wordt gerealiseerd, gemiddeld betekent dit zo'n 435 woningen per jaar. Dit is geheel in lijn met de vastgestelde woonvisie en gemaakte woningbouwafspraken.

Sinds 1 januari 2018 is de Verordening doelgroepen sociale woningbouw en middenhuur gemeente Barneveld van kracht. Deze verordening ziet toe op sturing van de totale woningvoorraad en het bereikbaar houden van een deel van de woningvoorraad voor lage en midden inkomensgroepen. Het gaat daarbij om drie categorieÃ«n: sociale huurwoningen, goedkope koopwoningen (prijsgrens â¬ 200\.000 in 2019\) en middendure huurwoningen (prijsgrens van â¬ 950,\- in 2018\).

In bestemmingsplannen en overeenkomsten met marktpartijen kan voor een bepaalde minimale tijdsduur de ingebruikname van sociale huurwoningen (10 jaar), goedkope koop (1 jaar met boetebeding tot 10 jaar) en middendure huurwoningen (10 jaar) worden vastgelegd evenals de maximale hoogte van de huur\- en koopprijs. Verder is een zekere prijs\-/kwaliteitsverhouding geformuleerd om in relatie tot de hoogte van de huur\- of koopprijs toch een minimale woninggrootte te garanderen. Daarbij is ook aangegeven dat deze drie woningcategorieÃ«n met voorrang aan bepaalde lage en middeninkomensgroepen moeten worden aangeboden om zo tot een rechtvaardige verdeling van de woningvoorraad te komen. Voor middendure huurwoningen en goedkope koopwoningen ligt deze inkomensgrens voor huishoudens op â¬ 50\.000, voor sociale huurwoningen is de grens vanuit de Woningwet van belang (in 2018 is dit â¬ 41\.056\). Prijs\- en inkomensgrenzen worden geÃ¯ndexeerd conform de bepalingen in de verordening.

*Doorwerking in plangebied*

Volkshuisvestelijk vormt de toevoeging van 4 vrijstaande woningen op deze locatie een logische aanvulling op de woningmarkt van deze kern. Aangezien het hier om vier dure woningen zal gaan, zijn instrumenten als de doelgroepenverordening niet aan de orde.

De genoemde vier woningen in de kern Kootwijkerbroek passen, mede door het beperkte nieuwbouwaanbod in de eerstkomende twee jaren in de kern Kootwijkerbroek, binnen het gemeentelijk woningbouwprogramma.

Gezien de veroudering van de bevolking wordt geadviseerd om in de woningplattegrond de mogelijkheid op te nemen om gelijkvloers te wonen, zodat met het ouder worden hier nog lang kan worden gewoond.

### Hoofdstuk 5 RANDVOORWAARDEN

#### 5\.1 Bodem

##### 5\.1\.1 Bodemkwaliteit

In het kader van de bestemmingsplanprocedure is beoordeeld of de milieuhygiÃ«nische bodemkwaliteit ter plaatse van het plangebied voldoet aan de eis van financiÃ«le uitvoerbaarheid en uit oogpunt van volksgezondheid en milieu aanvaardbaar mag worden geacht voor het beoogde gebruik.

In 2018 is een verkennend bodemonderzoek en verkennend onderzoek asbest uitgevoerd voor de planlocatie aan de Veluweweg 152\. Zie het onderzoekrapport d.d. 4 mei 2018 onder bijlage 3. Het uitgevoerde onderzoek geeft een globaal beeld van de bodemkwaliteit (grond en grondwater) ter plaatse van de planlocatie. Het onderzoek heeft plaatsgevonden ter plaatse van de plekken waar op basis van beschikbare historische voorinformatie bodemverontreiniging kan worden verwacht (voormalige bebouwing, voormalige ondergrondse brandstoftank waarvan de ligging onbekend is).

Uit de onderzoeksresultaten blijkt dat plaatselijk sporen/zwak tot matig puinhoudende bovengrond licht verhoogde gehalten aan cadmium, lood, zink, PAK en/of som PCB zijn gemeten. In de zintuiglijk schone ondergrond zijn geen verhoogde gehalten aan de onderzochte parameters aangetoond. Het grondwater nabij het schoolgebouw bevat licht verhoogde concentraties aan benzeen een xylenen. Zintuiglijk is op het maaiveld en in de opgegraven/opgeboorde grond zintuiglijk geen asbestverdacht (plaat)materiaal aangetroffen. In de samengestelde mengmonsters van de bovengrond voor analyse op asbest is analytisch geen gewogen asbestconcentratie boven de saneringsnorm/hergebruiksnorm aangetoond. Opgemerkt dient te worden dat ter plaatse van kavel 3 weinig tot geen gaten/boringen zijn uitgevoerd en dat ter plaatse van de berging naast het schoolgebouw welke is voorzien van een asbesthoudende dakbedekking zonder dakgoot de aanwezige druppelzone niet verkennend is onderzocht op de aanwezigheid van asbest. Voor het overig terrein geven de beschikbare onderzoeksresultaten geen aanleiding voor het uitvoeren van een nader bodem\-/asbestonderzoek of \-sanering.

Tijdens de bouwrijpwerkzaamheden dient rekening te worden gehouden met het mogelijk aantreffen van een ondergrondse brandstoftank nabij het schoolgebouw. Voor toekomstig grondverzet (aan\- en/of afvoer van grond) gelden de regels van het Besluit bodemkwaliteit.

In 2020 is een aanvullend verkennend bodemonderzoek en verkennend onderzoek asbest uitgevoerd. Het rapport d.d. 5 maart 2020 is bijgevoegd onder bijlage 4. De beschikbare onderzoeksresultaten geven geen aanleiding voor het uitvoeren van een nader bodem\-/asbestonderzoek of \-sanering.

De milieuhygiÃ«nische kwaliteit van de bodem vormt geen belemmering voor de voorgenomen bestemmingswijziging.

#### 5\.2 Cultuurhistorie

Op grond van het Besluit ruimtelijke ordening (Bro) moet bij het opstellen van bestemmingsplannen rekening worden gehouden met cultuurhistorische waarden. Daar waar het voor de archeologie al gemeengoed is, geldt het dus ook voor andere aspecten van de cultuurhistorie. Rekening houden met cultuurhistorie impliceert dat bekend moet zijn wat er voor waarden aanwezig zijn. De gemeente heeft daarom een proces opgestart om bestaande kennisdocumenten te actualiseren en waar nodig nieuwe kennis op te bouwen. De gemeente beschikt over de volgende vastgestelde kaarten:

* Archeologische waarden\- en verwachtingenkaart;

* Cultuurlandschappelijke waardenkaart;

* Historische stedenbouwkundige waardenkaarten.

Door cultuurhistorie een plek te geven in procedures op het gebied van ruimtelijke ordening wordt ook bereikt dat de aandacht niet uitsluitend uitgaat naar individuele objecten (de aangewezen monumenten), maar juist de samenhang tussen gebouwen en hun omgeving.

##### 5\.2\.1 Archeologie

Er moet rekening worden gehouden met de in de grond aanwezige dan wel te verwachten monumenten. Voor het maken van een weloverwogen belangenafweging is minimaal een archeologisch bureauonderzoek nodig. Voor de gehele gemeente is een archeologische beleidsadvieskaart opgesteld, welke gezien kan worden als een beknopt bureauonderzoek. Uit de 'archeologische waarden\- en verwachtingskaart' van de gemeente blijkt dat voor het perceel aan de Veluweweg 152 een lage en hoge archeologische verwachting geldt.

In het plangebied staat een schoolgebouw, dat gesloopt zal worden. Vervolgens worden er vier woningen gebouwd. Direct ten westen van het plangebied is in 2010 een booronderzoek uitgevoerd. De bodem was in dit plangebied grotendeels verstoord. In het noordelijk deel is een sloot of beek aangeboord, dat goed overeen komt met kaarten uit het eerste kwart van de 20e eeuw. Op basis hiervan kan gesteld worden, dat de hoge verwachting voor het noordelijk deel van het plangebied aan de Veluweweg 152 kan worden bijgesteld naar laag.

Voor het gehele plangebied dient een dubbelbestemming voor archeologie te worden opgenomen. Er geldt een lage verwachting, waardoor vrijstellingsgrenzen van 10\.000 m2 en 30 cm âMv van toepassing zijn.

Indien bij de uitvoering van de werkzaamheden onverwacht toch archeologische resten worden aangetroffen, dan is conform artikel 5\.10 van de Erfgoedwet melding van de desbetreffende vondsten bij de minister (namens deze de Rijksdienst voor het Cultureel Erfgoed RCE) verplicht.

##### 5\.2\.2 Historische stedenbouwkundige waarden

De gemeenteraad heeft op 25 april 2018 ingestemd met de 'stedebouwkundige waardevolle gebieden' als weergegeven in de 'Historische stedebouwkundige waardenkaart' en de aangegeven 'vast te leggen kenmerken' in de bijbehorende Tabel, en deze te hanteren als toetsingskader bij ruimtelijke ontwikkelingen. Het plangebied heeft volgens deze kaart geen bijzondere waarde.

##### 5\.2\.3 Cultuurlandschappelijke waarden

De gemeenteraad heeft op 25 april 2018 ingestemd met de 'Cultuurlandschappelijke waardenkaart' als toetsingskader bij ruimtelijke ontwikkelingen. Het plan ligt in een gebied dat wordt aangeduid als vochtige kampontginningen met een lage waarde. Dit bestemmingsplan is niet strijdig met deze waardering.

#### 5\.3 Ecologie

De belangrijkste wet voor natuurbescherming in Nederland is de Wet natuurbescherming. Deze wet is op 1 januari 2017 in werking getreden. De Europese Vogelrichtlijn en de Habitatrichtlijn zijn vertaald in deze wet.

De Wet natuurbescherming vervangt de Natuurbeschermingswet 1998, de Flora\- en faunawet en de Boswet.

Daarnaast is qua ecologie ook het Gelders Natuurnetwerk en de Gelderse Ontwikkelingszone van belang.

##### 5\.3\.1 Wet natuurbescherming

###### 5\.3\.1\.1 Gebiedsbescherming

Hoofdstuk 2 van de Wet natuurbescherming regelt de bescherming van speciale beschermingszones ter uitvoering van de Vogelrichtlijn en de Habitatrichtlijn. Zo'n speciale beschermingszone wordt aangeduid als âNatura 2000\-gebiedâ.

De Wet natuurbescherming bepaalt vervolgens wat er wÃ©l en niet mag in zo'n Natura 2000\-gebied. Ook zijn er bijzondere nationale natuurgebieden.

Op 27 juni 2014 is de aanwijzing van het gebied Veluwe als speciale beschermingszone onder de Habitatrichtlijn in werking getreden. Tevens is met dit besluit het besluit tot de aanwijzing van Veluwe als speciale beschermingszone onder de Vogelrichtlijn, inclusief de daarbij behorende Nota van toelichting, gewijzigd. Deze twee genoemde speciale beschermingszones vormen samen het Natura 2000\-gebied Veluwe, waarbij instandhoudingsdoelstellingen zijn toegevoegd.

*Beoordeling*

Het plangebied ligt niet in een Natura 2000\-gebied. Het plangebied aan de Veluweweg\-Topperbinnenweg ligt op ruim 2 km afstand van het Natura 2000\-gebied 'Veluwe'. Om aan te kunnen tonen of er al dan niet gevolgen zijn voor de stikstofdepositie voor nabijgelegen Natura 2000\-gebieden is er een Aerius\-berekening uitgevoerd door Craeft Advies.

De stikstofdepositieberekeningen zijn uitgevoerd met de nieuwste AERIUS Calculaotor, versie 2019\. Hierin zijn de stikstofemissies voor de beoogde situatie opgenomen. De beoogde situatie bestaat uit de aanlegfase en de gebruiksfase. De berekening van de aanlegfase is opgenomen in bijlage 5 en de berekening van de gebruiksfase is opgenomen in bijlage 6.

Uit de Aerius\-berekeningen volgt dat er geen natuurgebied is met rekenresultaten hoger dan 0,00 mol/ha/jaar. Geconcludeerd wordt dat de beoogde ontwikkeling geen negatieve gevolgen heeft voor de instandhoudingsdoelstellingen voor Natura 2000\-gebieden. Er is geen aanvullende verplichting voor een Wnb vergunning.

###### 5\.3\.1\.2 Soortenbescherming

Hoofdstuk 3 van de Wet natuurbescherming regelt de bescherming van bepaalde plant\- en diersoorten in Natura 2000\-gebieden, bijzondere nationale natuurgebieden Ã©n daarbuiten. Er gelden drie beschermingsregimes, te weten voor vogels (Vogelrichtlijn), soorten onder de Habitatrichtlijn (bijlage IV, onderdeel a Habitatrichtlijn, dan wel bijlage II bij het Verdrag van Bern of bijlage I bij het Verdrag van Bonn) en andere (nationale) soorten. Â

Om te beoordelen of de beschermde soorten in het plangebied aanwezig zijn, is een natuurwaardenonderzoek uitgevoerd. Het onderzoeksrapport is opgenomen in bijlage 7.

In het onderzoeksgebied zijn geen jaarrond beschermde nesten van vogels aangetroffen. Tijdens het veldonderzoek zijn geen vaste rust\- en verblijfplaatsen van habitatrichtlijnsoorten aangetroffen. Er gaat vanwege de voorgenomen plannen geen belangrijk en onvervangbaar foerageer biotoop voor vleermuizen verloren.

Wanneer de algemene zorgplicht in acht wordt genomen zal het aspect soortenbescherming geen belemmering vormen voor de beoogde ontwikkeling.

*Algemene zorgplicht*Voor de uitvoering van werkzaamheden geldt de algemene zorgplicht. Alle broedende vogels, hun broedplaatsen Ã©n de functionele omgeving van de broedplaatsen zijn beschermd tijdens de broedperiode. Het verwijderen van bomen en struiken dient gezien te worden als een voor vogels verstorende activiteit en dient buiten het vogelbroedseizoen plaats te vinden. Verstorende werkzaamheden dienen niet tijdens de broedperiode (grofweg maart \- augustus) uitgevoerd te worden, tenzij geconstateerd is dat er geen vogelbroedgeval aanwezig is.

Een ieder is verplicht om voldoende zorg in acht te nemen voor Natura 2000\-gebieden, bijzondere nationale natuurgebieden en voor in het wild levende dieren en planten en hun directe leefomgeving.

###### 5\.3\.1\.3 Houtopstanden

De bescherming van houtopstanden conform hoofdstuk 4 van de Wet natuurbescherming heeft als doel om het aanwezige areaal bossen en beplanting in Nederland te behouden. Daarmee wordt de functie van bossen en beplantingen gegarandeerd als habitat voor dieren en planten, als recreatiegebied en als groene long.

Onder houtopstanden vallen alle zelfstandige eenheden van bomen, boomvormers, struiken, hakhout of griend, van een oppervlakte van tien are of meer of een bomenrij die twintig (of meer) bomen omvat. Voor het kappen of rooien van een houtopstand geldt een meld\- en herplantplicht wanneer de houtopstand buiten de vastgestelde bebouwde kom ligt. De Wet natuurbescherming beschermt geen houtopstanden binnen de bebouwde kom.

Een herplantplicht is in dit geval niet aan de orde

Geconcludeerd kan worden dat de Wet natuurbescherming uitvoering van het onderhavige plan niet in de weg staat.

##### 5\.3\.2 Gelders Natuurnetwerk en Groene Ontwikkelingszones

Het plangebied ligt niet binnen de (voormalige) Ecologische Hoofdstructuur (EHS). Het Natuurnetwerk Nederland (NNN) is de opvolger van de EHS. Met het bestuursakkoord Natuur is de realisatie en het beheer van het NNN de verantwoordelijkheid van de provincies geworden.

In de periode tot 2027 willen Rijk en provincies een forse extra stap zetten op weg naar realisatie van de doelen van de Vogelrichtlijn, Habitatrichtlijn en de Kaderrichtlijn Water. Hierbij moet maximale synergie worden bereikt tussen natuur\- en watermaatregelen. De provincies geven elk in hun eigen provincie uitwerking aan het natuurbeleid op basis van het Natuurpact.

Voor de EHS uit de Structuurvisie Gelderland zijn in de Omgevingsvisie twee nieuwe natuurcategorieÃ«n in de plaats gekomen: het Gelders Natuurnetwerk (GNN) en de Groene Ontwikkelingszone (GO.) Uit Â§ 4\.2\.1\.2 Omgevingsverordening blijkt dat het plangebied niet in het GNN of de GO ligt. Er is in dit kader geen belemmering voor de realisatie van dit bestemmingsplan.

#### 5\.4 Externe veiligheid

**Doel**

Externe veiligheid gaat over het beperken en beheersen van risico's en effecten van calamiteiten, en over het bevorderen van de veiligheid van personen in de omgeving van activiteiten (bedrijven en transport) met gevaarlijke stoffen. Dat gebeurt door te voorkomen dat te dicht bij gevoelige bestemmingen activiteiten met gevaarlijke stoffen plaatsvinden, door de zelfredzaamheid te bevorderen en door de calamiteitenbestrijding te optimaliseren.

In deze paragraaf wordt ingegaan op externe veiligheid in relatie tot verschillende risicovolle bronnen en/of objecten in en nabij het plangebied. Eerst wordt het wettelijk kader op nationaal niveau beschreven, daarna het gemeentelijk beleid en vervolgens overige wet\- en regelgeving die voor het plangebied relevant is. Tot slot wordt zonodig het groepsrisico verantwoord.

**Wettelijk kader**

Op nationaal niveau zijn verschillende wetten en regels ten aanzien van externe veiligheid. Voor bedrijven geldt het Besluit externe veiligheid inrichtingen (BEVI; oktober 2004\). Voor transport is het Besluit externe veiligheid transportroutes van toepassing (Bevt: april 2015\). Voor buisleidingen moet worden getoetst aan het Besluit externe veiligheid buisleidingen (Bevb; januari 2015\). Bij externe veiligheid wordt onderscheid gemaakt tussen Plaatsgebonden risico en Groepsrisico.

*Plaatsgebonden Risico (PR)*

Dit is een maat voor de kans dat iemand dodelijk getroffen kan worden door een calamiteit met een gevaarlijke stof. De gestelde norm is een ten minste in acht te nemen grenswaarde (PR 10\-6/jaar) die niet mag worden overschreden ten aanzien van 'kwetsbare objecten', alsmede een zoveel mogelijk te bereiken richtwaarde (PR 10\-6/jaar) ten aanzien van 'beperkt kwetsbare objecten'.

*Groepsrisico (GR*)

Dit is een maat voor de kans dat een grotere groep tegelijkertijd dodelijk getroffen kan worden door een calamiteit met gevaarlijke stoffen. Voor het groepsrisico geldt een verantwoordingsplicht.

*Plasbrandaandachtsgebied (PAG)*

Binnen het werkveld externe veiligheid wordt sinds jaren gewerkt met twee risiconormen, het plaatsgebonden risico en het groepsrisico. Bij de ontwikkeling van het Basisnet is hieraan een derde voorwaarde toegevoegd: het plasbrandaandachtsgebied (PAG). Hiermee wordt het effectgebied weergegeven van het scenario met de grootste kans van voorkomen: de plasbrand. In deze gebieden moet er in samenhang met mogelijkheden van plasbrandbestrijding en bouwtechnische maatregelen beargumenteerd worden waarom er gebouwd wordt.

*Basisnet vervoer gevaarlijke stoffen*

Op 1 april 2015 is het Basisnet vervoer gevaarlijke stoffen van kracht geworden. Dit Basisnet geeft aan over welke routes (spoor, water en weg) gevaarlijke stoffen worden vervoerd. Het Basisnet spoor heeft betrekking op het vervoer van gevaarlijke stoffen over het hoofdspoorwegennet. Op basis van de wet\- en regelgeving omtrent het Basisnet worden, rekening houdend met te verwachten groei van vervoer van gevaarlijke stoffen door Nederland en verdichting van de ruimte naast het spoor (binnen een afstand van 200 m van het spoor) in met name stedelijke kernen, afspraken gemaakt over de risicoruimte.

*Beleidsvisie externe veiligheid*

In 2009 heeft de gemeente Barneveld de 'Beleidsvisie externe veiligheid vastgesteld. In deze visie is onder meer vastgelegd hoe in Barneveld nabij risicobronnen zal worden omgegaan met het veiligstellen van een acceptabel niveau van risico's externe veiligheid en beheersbaarheid.

**Beoordeling**

Ten aanzien van het aspect externe veiligheid geldt dat er geen risicobronnen in de directe nabijheid aanwezig zijn. Externe veiligheid is derhalve geen relevant milieuaspect.

Het aspect externe veiligheid vormt geen belemmering voor onderhavig plan.

#### 5\.5 Geluid

De basis voor de ruimtelijke afweging van geluid is de Wet geluidhinder (Wgh). Bij verlening van de omgevingsvergunning of het vaststellen van een bestemmingsplan komen in de volgende gevallen de regels van deze wet aan de orde: het bestemmen van gronden voor nieuwe geluidgevoelige objecten (bijvoorbeeld woningen en onderwijsgebouwen) binnen zones langs (spoor\-)wegen en zones rondom industrieterreinen; het bestemmen van gronden voor de aanleg van nieuwe, dan wel reconstructie van gezoneerde (spoor\-)wegen; het bestemmen van gronden voor (nieuwe) industrieterreinen waar zich grote lawaaimakers kunnen vestigen en herziening van zonegrenzen van industrieterreinen.

De Wet geluidhinder gaat uit van zones langs (spoor\-)wegen en zones bij industrieterreinen. Het gebied binnen deze zone geldt als akoestisch aandachtsgebied waar, voor bouwplannen en bestemmingsplannen, een akoestische toetsing uitgevoerd dient te worden. De geluidbelasting op de gevels van nieuwe geluidgevoelige bestemmingen mag in principe niet meer bedragen dan de voorkeursgrenswaarde. Indien de geluidbelasting op de gevel hoger is dan de voorkeursgrenswaarde kan onder bepaalde voorwaarden een verzoek worden gedaan tot vaststelling van een hogere waarde. Hierbij mag de geluidbelasting de uiterste grenswaarde niet overschrijden. De voorkeursgrenswaarde en uiterste grenswaarde voor nieuwe of bestaande geluidgevoelige bestemmingen verschillen per geluidsbron. In geval van nieuwe geluidgevoelige bestemmingen binnen zones langs wegen of spoorwegen, of binnen de zone van een industrieterrein, is akoestisch onderzoek vereist.

**Beoordeling**

De nieuwe woonfunctie is op grond van de Wet geluidhinder aangewezen als geluidgevoelige bestemming. Daarom dient de geluidbelasting vanwege het wegverkeer te worden getoetst aan de grenswaarden uit de Wet geluidhinder in samenhang met het geldende geluidsbeleid "Beleidsregels hogere grenswaarden Wet geluidhinder Barneveld 2009".

Het betreft een onderzoek naar de geluidbelasting vanwege de Veluweweg, Kootwijkerdijk, Topperbinnenweg. Het onderzoeksrapport d.d. is bijgevoegd onder bijlage 8. Uit het onderzoek blijkt dat er voor de twee woningen welke aan de Veluweweg zijn gesitueerd, hogere grenswaarden nodig zijn van 52 dB en 53 dB. Het plan voldoet aan het gemeentelijk geluidbeleid voor het verkrijgen van hogere grenswaarden. De procedure voor het vaststelling van hogere grenswaarden loopt gelijktijdig met de procedure tot bestemmingsplanherziening. Wanneer de hogere grenswaarden in het kader van de Wet geluidhinder zijn verleend, vormt het aspect geluid geen belemmering voor de uitvoering van dit plan.

#### 5\.6 Geur

Bij de voorbereiding van een bestemmingsplan toetst het bevoegde gezag enerzijds of in het plangebied een qua geur acceptabel woon\- en leefklimaat gegarandeerd is. Anderzijds is het uitgangspunt dat met het plan de omliggende bedrijven niet vergaand in hun ontwikkelingsmogelijkheden mogen worden beperkt.

Uitgangspunt voor de toetsing zijn de normen zoals die in of op grond van de Wet geurhinder en veehouderij (Wgv) zijn vastgelegd. De Wgv maakt het mogelijk om bij verordening af te wijken van de wettelijke geurnormen. De gemeente Barneveld heeft van die mogelijkheid gebruik gemaakt. De Verordening geurhinder en veehouderij is in werking getreden op 18 oktober 2008, waarbij voor een aantal aangegeven delen van het grondgebied van Barneveld andere normen dan de wettelijke zijn vastgesteld. Het plan is getoetst aan de normen die zijn vastgesteld in deze verordening, voor zover deze normen van toepassing zijn in of rond het plangebied.

Veel bedrijven hebben geen omgevingsvergunning milieu meer nodig, maar vallen onder algemene milieuregels zoals vastgelegd in het Activiteitenbesluit milieubeheer. Aangezien de geurnormen uit de Wgv vrijwel Ã©Ã©n op Ã©Ã©n zijn overgenomen in het Activiteitenbesluit, kunnen bedrijven die onder dit besluit vallen ook gewoon worden meegenomen in de Wgv\-toets.

Onder een 'geurgevoelig object' wordt verstaan: een gebouw, bestemd voor en blijkens aard, indeling en inrichting geschikt om te worden gebruikt voor menselijk wonen of menselijk verblijf en die daarvoor permanent of een daarmee vergelijkbare wijze van gebruik, wordt gebruikt.

**Beoordeling**

Rondom het perceel liggen een aantal bestemde agrarische bedrijven:

* Grote Muntweg 2\-4; agrarisch bouwvlak; milieuvergunning voor 510 vleeskalveren.

* Kootwijkerdijk 4; agrarisch bouwvlak; milieuvergunning voor 54\.199 legkippen en 444 vleeskalveren.

De achtergrondbelasting agrarische geurhinder blijft binnen de gestelde grens. De twee agrarische bedrijven gaan wel met hun geurcontour over het plangebied maar omdat deze bedrijven eerder vastlopen op andere (reeds aanwezige) objecten worden deze bedrijven niet belemmerd in hun ontwikkelingsmogelijkheden.

Het aspect geur vormt geen belemmering voor de uitvoerbaarheid van dit bestemmingsplan.

#### 5\.7 Ladder voor duurzame verstedelijking

In het Besluit ruimtelijke ordening is de verplichting opgenomen om in het geval van nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'.

Artikel 3\.1\.6, tweede lid Bro luidt per 1 juli 2017 als volgt:

De toelichting bij een bestemmingsplan dat een *nieuwe stedelijke ontwikkeling* mogelijk maakt, bevat een *beschrijving van de behoefte* aan die ontwikkeling, en, indien het bestemmingsplan die ontwikkeling mogelijk maakt *buiten het bestaand stedelijk gebied*, een *motivering* waarom niet binnen het bestaand stedelijk gebied in die behoefte kan worden voorzien.

Onder stedelijke ontwikkeling wordt verstaan: ruimtelijke ontwikkeling van een bedrijventerrein, of van kantoren, detailhandel, woningbouwlocaties of andere stedelijke voorzieningen (artikel 1\.1\.1, eerste lid, onder i van het Bro).

**Beoordeling**

De realisatie van vier duurdere grondgebonden vrijstaande woningen in de koopsfeer past volledig binnen de regionale behoefte aan meer kwalitatief hoogwaardige woningbouw en past binnen de (regionale) behoefte die is gesignaleerd. Het betreft een voormalige schoollocatie aan de rand van de kern en heeft daarmee de voorkeur van de provincie ten opzichte van realisatie op uitleglocaties. De locatie ligt aan een doorgaande route (met busverbinding) en is daarmee goed ontsloten.

De ontwikkeling van vier woningen ter vervanging van een school valt niet onder 'stedelijke ontwikkeling'. Daarom is geen verdere toelichting vereist.

#### 5\.8 Leidingen

Binnen of in de directe nabijheid van het plangebied komen geen leidingen of beschermingszones van leidingen voor die in het kader van dit bestemmingsplan bescherming behoeven. Eveneens zijn er geen laagvliegroutes die beperkingen stellen aan de bouwhoogten.

#### 5\.9 Luchtkwaliteit

In de Wet milieubeheer zijn de belangrijkste bepalingen over luchtkwaliteitseisen opgenomen. Hierin is opgenomen dat bij een ruimtelijk besluit de gevolgen voor de luchtkwaliteit getoetst moet worden. Om te bepalen of de kwaliteit van de lucht ter plaatse voldoet aan de eisen uit de Wet milieubeheer en de daarop gebaseerde regelgeving, dient bij nieuwe ontwikkelingen onderzoek gedaan te worden naar de luchtkwaliteit. Projecten waarvan aannemelijk is dat deze niet in betekenende mate bijdragen aan de luchtverontreiniging hoeven niet getoetst te worden aan de grenswaarden voor luchtkwaliteit.

**Beoordeling**

De ontwikkeling van vier woningen in het plangebied is dermate kleinschalig, dat ze vallen binnen de randvoorwaarden van het Besluit Niet in Betekenende Mate Bijdragen. De invloed van deze kleinschalige ontwikkelingen hoeven niet in beeld te worden gebracht.

In het kader van een goede ruimtelijk ordening is gekeken naar de achtergrondconcentratie uit de NSL monitoringstool. Er is een punt beschouwd langs de Veluweweg welke als worstcase kan worden beschouwd voor het plangebied. De concentraties liggen ruim onder de geldende grenswaarden. Nader onderzoek naar luchtkwaliteit is daarom niet noodzakelijk.

Op basis van het voorgaande vormt luchtkwaliteit geen belemmering voor uitvoering van onderhavige plan.

#### 5\.10 Milieueffectrapportage

Niet voor alle nieuwe activiteiten hoeft een m.e.r.\-procedure gevolgd te worden. Uitgangspunt van de m.e.r.\-beoordeling is het 'nee, tenzij' \-principe. Dat wil zeggen dat alleen een milieueffectrapport (MER) hoeft te worden opgesteld, wanneer er omstandigheden zijn die (waarschijnlijk) leiden tot belangrijke nadelige milieugevolgen.

De Wet milieubeheer maakt onderscheid in een m.e.r.\-procedure voor plannen (planMER) en voor besluiten (besluitMER of projectMER). Voor een bestemmingsplan kan zowel de plan\-m.e.r.\-plicht als de besluit\-m.e.r.\-plicht gelden.

Er zijn drie sporen waarlangs de m.e.r.\-plicht kan ontstaan:

* 1\. Plan\- en/of besluit\-m.e.r.\-plicht: als de voorgenomen activiteit vermeld is in het Besluit milieueffectrapportage;

* 2\.  Plan\-m.e.r.\-plicht: als voor het plan een zogeheten passende beoordeling op grond van de Wet natuurbescherming gemaakt moet worden. Dat is het geval als het plan significante negatieve gevolgen kan hebben voor de instandhoudingsdoelstellingen van een Natura 2000 gebied;

* 3\. Toetsing aan de provinciale milieuverordening.

**Besluit m.e.r.**

Per 16 mei 2017 is de regelgeving voor de MER en m.e.r.\-beoordeling gewijzigd met daarin een nieuwe procedure voor de vormvrije m.e.r.\-beoordeling.

* Voor de ontwerp\-bestemmingsplanfase moet een m.e.r\-beoordelingsbeslissing worden genomen, waarin wordt aangegeven of wel of geen MER nodig is, gelet op de kenmerken van het project, de plaats van het project en de kenmerken van de potentiÃ«le (milieu)effecten en mogelijke mitigerende maatregelen. Deze beslissing wordt als bijlage bij het bestemmingsplan opgenomen.

* Voor elke aanvraag waarbij een vormvrije m.e.r.\-beoordeling aan de orde komt moet de initiatiefnemer een aanmeldingsnotitie opstellen, waarbij ook mitigerende maatregelen mogen worden meegenomen. Het bevoegd gezag dient binnen zes weken na indienen een m.e.r.\-beoordelingsbesluit af te geven. Een vormvrije m.e.r.\-beoordelingsbeslissing hoeft echter niet gepubliceerd te worden.

*Onderzoek*Â

In het Besluit milieueffectrapportage is opgenomen dat de aanleg, wijziging of uitbreiding van een stedelijk ontwikkelingsproject m.e.r.\-beoordelingsplichtig is in gevallen waarin de activiteit betrekking heeft op een oppervlakte van 100 hectare of meer of een aaneengesloten gebied en 2000 of meer woningen omvat (Besluit milieueffectrapportage, Bijlage onderdeel D11\.2\).

De beoogde ontwikkeling bestaat uit de realisatie van vier woningen en blijft daarmee ruim onder de drempelwaarde. In dit geval is de activiteit niet m.e.r.\-plichtig want de activiteit komt weliswaar voor op de lijst in onderdeel D van het Besluit milieueffectrapportage, maar de omvang van de activiteit ligt onder de drempelwaarden zoals genoemd in onderdeel D 11\.2 en het onderhavige plan is geen project dat vanwege aard, omvang of ligging een aanzienlijk milieueffect zal hebben. Dat blijkt ook uit de toetsing van het plan aan de in bijlage III van de Europese m.e.r.\-richtlijn opgenomen criteria. Zo heeft die toetsing aan de in bijlage III van de Europese m.e.r.\-richtlijn opgenomen criteria uitgewezen dat er geen sprake zal zijn van belangrijke milieugevolgen, zodat een m.e.r. achterwege kan blijven.

**Passende beoordeling via de Wet natuurbescherming**

Voor het vaststellen van plannen die significante gevolgen voor een Natura 2000\-gebied kunnen hebben, dient een passende beoordeling gemaakt te worden (artikel 7\.2a Wet milieubeheer juncto artikel 2\.8, eerste lid Wet natuurbeschermingswet). Uit de beoordeling van het aspect ecologie (zie paragraaf 5\.3) blijkt dat er voor dit plan geen passende beoordeling nodig is. De plan\-m.e.r\-plicht op grond van de noodzaak van een passende beoordeling voor de Wet natuurbescherming is hier niet aanwezig.

Er is voor dit plan geen passende beoordeling nodig.

**Provinciale milieuverordening**Â

Provinciale Staten kunnen in de provinciale milieuverordening extra activiteiten met gevallen, plannen en besluiten aanwijzen die belangrijke nadelige gevolgen voor het milieu kunnen hebben en dus m.e.r.\-plichtig zijn (artikel 7\.6 Wet milieubeheer). Dit is dus aanvullend op de m.e.r.\-plicht op basis van onderdeel C van de bijlage Besluit m.e.r. (en dus ook aanvullend op de verplichting vanuit de Europese richtlijnen) Ã©n conform dezelfde systematiek.

Provinciale staten van Gelderland hebben geen extra activiteiten met gevallen, plannen en besluiten aangewezen die belangrijke nadelige gevolgen voor het milieu kunnen hebben (en zo m.e.r.\-plichtig zijn).

#### 5\.11 Milieuzonering

Ten aanzien van bedrijvigheid geldt als uitgangspunt dat toekomstige woningen geen onevenredige milieuhinder (geur, geluid etc.) mogen ondervinden van nabijgelegen bedrijvigheid. In de publicatie Â´Bedrijven en milieuzoneringÂ´ van de Vereniging van Nederlandse Gemeenten, editie 2009, worden in verband met de aanwezigheid van milieubelastende functies indicatieve afstandsnormen voorgeschreven tot milieugevoelige functies, vooral wonen.

**Beoordeling**

Rondom het plangebied zijn geen bedrijven gelegen die op basis van de richtafstanden uit de VNG een mogelijk probleem vormen voor de bestemmingswijziging naar wonen.

Het plangebied wordt omringd door woningen. Alleen op het perceel Veluweweg 144 bevindt zich een horecabestemming. De activiteit horeca valt hier onder SBI\-code 0561, waarbij een richtafstand van 10 meter geldt tot gevoelige objecten. Aan deze afstand wordt ruimschoots gehaald in het voorliggende plan.

Vanuit milieuzonering zijn er geen belemmeringen voor het plan.

#### 5\.12 Natuur en landschap

Langs de Topperbinnenweg bevindt zich een waardevolle houtwal die zoveel mogelijk duurzaam behouden blijft. Ook aan de zuidzijde van het plangebied bevindt zich een houtwal. Verder staan er binnen het plangebied diverse solitaire bomen. Zie de luchtfoto in onderstaande afbeelding. De bestaande bomen zijn geÃ¯nventariseerd door middel van een Bomen Effect Analyse, zie bijlage 9. Vanwege de nieuwbouw zal Ã©Ã©n solitaire boom verplaatst worden.

![afbeelding "i_NL.IMRO.0203.1566-0002_0008.png"](i_NL.IMRO.0203.1566-0002_0008.png)

*afbeelding 8: luchtfoto 2019*

De nieuwe inritten aan de Topperbinnenweg worden zo smal mogelijk en bij de situering ervan is rekening gehouden met de bestaande ruimte tussen de bomen. Op de nieuwe kavelgrenzen tussen de woningen zullen hagen geplant worden, zie bijlage 2.

In het kader van de landschappelijk inpassing van het bouwplan is een groenplan opgesteld. Het groenplan is opgenomen in bjilage 10.

Met inachtneming van de aanwijzingen zoals genoemd in de Bomen Effect Analyse kan worden ingestemd met de landschappelijke inpassing van dit project.

Voor de realisatie en instandhouding van het groenplan is in de regels van dit bestemmingsplan een voorwaardelijke verplichting opgenomen.

#### 5\.13 Veiligheid

Om een veilige omgeving te creÃ«ren of te behouden is er op het gebied van fysieke veiligheid een aantal aspecten waarmee rekening gehouden moet worden. Zo worden er eisen gesteld aan de bereikbaarheid van de openbare wegen voor de hulpverleningsdiensten. Dit leidt tot het stellen van minimale afmetingen en bochtstralen zodat hulpverleningsvoertuigen een object of calamiteit goed kunnen bereiken en adequate hulp kunnen verlenen. Met betrekking tot voldoende bluswater in het openbare wegennet zijn er ook eisen gesteld. Deze eisen hebben betrekking op de afstanden vanaf de bluswatervoorziening tot aan een gebouw en de capaciteit ervan. In de âHandreiking Bluswatervoorziening en bereikbaarheidâ een uitgave van Brandweer Nederland worden deze eisen gesteld. Voor wat betreft de bereikbaarheid zijn er binnen de gemeente Barneveld hoofd\- en subaanrijdroutes vastgesteld.

Tevens worden er eisen gesteld aan de opkomsttijden voor brandweervoertuigen. Deze zijn afhankelijk van de bestemming. Voor gebouwen waarin geslapen wordt en verminderd zelfredzame mensen verblijven worden strengere eisen gesteld dan gebouwen waar dit niet zo is. De opkomsttijden zijn gesteld in de Wet veiligheidsregioâs (1 oktober 2010\) met het daarbij behorende Besluit veiligheidsregioâs. In het Besluit zijn de tijdnormen voor de opkomsttijden vastgelegd.

Nieuwe ontwikkelingen zullen worden getoetst aan de Handreiking Bluswatervoorziening en Bereikbaarheid, het Besluit veiligheidregioâs en aan de eisen van de aangewezen hoofd\- en subaanrijdroutes. Dit zal gebeuren bij de bouwplannen en inrichtingsplannen.

*Conclusie*

Er zijn voor wat betreft de eisen voor de veiligheid geen belemmeringen voor dit bestemmingsplan.

#### 5\.14 Verkeer

**Bereikbaarheid**

Dit plan maakt de realisatie van vier vrijstaande woningen mogelijk. EÃ©n woning wordt ontsloten op de Veluweweg, via de bestaande uitweg van de huidige schoollocatie. Wel zal deze uitweg aangepast worden. De provincie Gelderland heeft op 18 juni 2019 hierover een positief advies gegeven (zaaknummer 2019\-007869\). De woning op de hoek van de Veluweweg en de Topperbinnenweg krijgt een uitweg op de Topperbinnenweg. De andere twee woningen krijgen Ã©Ã©n gezamenlijke uitweg op de Topperbinnenweg. Hierdoor zijn alle woningen goed bereikbaar.

**Parkeren**

De gemeente Barneveld heeft voor haar gebied de Nota Parkeernormen opgesteld (2015\). De parkeereis voor een vrijstaande woning binnen het plangebied bedraagt 3 parkeerplaatsen per woning. Voor het aantal benodigde parkeerplaatsen is rekening gehouden aanwezigheidspercentages van bewoners en bezoekers. In het plangebied is op elke woonkavel ruimte voor ten minste drie parkeerplaatsen. Er wordt voldaan aan de Nota Parkeernormen.

Geconcludeerd wordt dat het aspect parkeren geen belemmering vormt voor de beoogde ontwikkeling.

#### 5\.15 Water

Deze waterparagraaf vormt het resultaat van het procesinstrument watertoets. De watertoets betreft het vroegtijdig informeren, adviseren, afwegen en beoordelen van waterhuishoudkundige aspecten bij de totstandkoming van ruimtelijke plannen. Het is verplicht de watertoets toe te passen. Hiermee wordt beoogd om het belang van water een evenwichtige plaats te geven in het ruimtelijk planproces.

De watertoets heeft betrekking op alle grond\- en oppervlaktewateren en behandelt alle relevante waterhuishoudkundige aspecten zoals ontwatering, wateroverlast en waterkwaliteit. De waterparagraaf beschrijft het relevante waterbeleid, de betrokkenheid en het advies van de waterbeheerder en de waterhuishoudkundige uitwerking van het plan.

**Waterbeleid**

*Waterbeheerprogramma 2016 â 2021 waterschap Vallei en Veluwe*

In dit programma heeft waterschap Vallei en Veluwe haar huidige koers en ambities voor de toekomst vastgelegd. Het waterbeheerprogramma bestaat uit 3 deelprogramma's:

* Waterveiligheid; richt zich op het voldoende beschermen van het gebied tegen overstromingen,

* Watersysteem; onderverdeeld in landelijke, stedelijke en KRW systemen, waarbij gericht wordt gestuurd op de juiste hoeveelheid water, de juiste kwaliteit van het water en (in het stedelijk watersysteem) het zo veel mogelijk gescheiden houden van schone en vuile waterstromen,

* Waterketen; dit programma richt zich op goede oppervlaktewaterkwaliteit, het zo veel mogelijk gescheiden houden van schone en vuile waterstromen en de hoogst haalbare waarde uit het water halen.

Ondanks de losse programma's voor het watersysteem en de waterketen worden deze wel heel nadrukkelijk als Ã©Ã©n systeem behandeld, en komen de ambities binnen deze programma's dus ook voor een groot deel overeen. In de programma's spelen het anticiperen van en reageren op klimaatontwikkelingen en het terugwinnen van grondstoffen een belangrijke rol.

*Waterplan Barneveld 2005 \- 2025 en Hemelwaterplan 2017 \- 2020*

Het Waterplan geeft een integrale watervisie op het verhogen van de gebruikswaarde en belevingswaarde van water. Door een verantwoord gebruik en duurzame ontwikkeling van het water kan ook in de toekomst gebruik worden gemaakt van een gezond watersysteem. De volgende ambities worden genoemd:

* Vasthouden en/of vertraagd afvoeren van hemelwater.

* Het scheiden van vuil en schoon water. Bij nieuwbouw het hemelwater van schone oppervlakken niet op de riolering lozen en bij voorkeur lokaal gebruiken, infiltreren of lozen op oppervlaktewater. In bestaand gebied hemelwater afkoppelen van het gemengd riool indien technisch en financieel haalbaar.

* De afvoer van schoon hemelwater vindt bovengronds plaats.

* Rioolwateroverstorten beperken om de doelstellingen voor waterkwaliteit te bereiken.

**Huidige situatie**

Aan de Veluweweg 152 Kootwijkerbroek staat in de huidige situatie een schoolgebouw (De Lichtboei) met aan de voorzijde verhard terrein (parkeerterrein en speelveld) en aan de achterzijde onverhard terrein (gras, bomen). In totaal is er ongeveer 2270 mÂ² verhard oppervlak aanwezig, waarvan 612 mÂ² bebouwing. Langs de Veluweweg ligt gemengde riolering. Langs de Topperbinnenweg ligt drukriolering. Langs de Veluweweg en een deel van de Topperbinnenweg liggen C\-watergangen aan de zijde van de planlocatie. De GHG ligt grofweg op 40\-80 cm onder maaiveld (bron: maps.bodemdata.nl).

**Toekomstige situatie**

Er worden vier woningen met bijgebouwen gerealiseerd: woningen 1 en 2 langs de Veluweweg en woningen 3 en 4 langs de Topperbinnenweg.

Er heeft overleg plaatsgevonden tussen de initiatiefnemer en de rioolbeheerder. Overeengekomen is dat het vuilwater van woningen 1 en 2 wordt aangesloten op de bestaande riolering van het te amoveren schoolgebouw. Het vuilwater van woningen 3 en 4 wordt aangesloten op de bestaande pompput langs de Topperbinnenweg.

In het kader van deze ontwikkeling wordt hemelwater afgekoppeld van de gemengde riolering. Hemelwater van bebouwd oppervlak en verhard terrein wordt geÃ¯nfiltreerd (30mm x bebouwd/verhard oppervlak) op eigen terrein. De waterbergingsvoorzieningen van woningen 1 en 2 worden voorzien van een noodoverloop naar de Kootwijkerbroeksloot (langs de Veluweweg). De waterbergingsvoorzieningen van woningen 3 en 4 worden voorzien van een noodoverloop naar de C\-watergang langs de Topperbinnenweg aan de zijde van het plangebied. Deze C\-watergang is in de huidige situatie bijna verdwenen. In het kader van deze ontwikkeling wordt deze C\-watergang weer (deels) hersteld. Indien nodig wordt de watergang voorzien van duikers ter plaatse van uitritten (zie hiervoor regel 3\.2\.18 van de Algemene Regels van Waterschap Vallei en Veluwe).

In het kader van duurzaam bouwen worden er geen uitlogende bouwmaterialen (zoals zink, koper, lood en PAK\-houdende materialen) toegepast.

De waterhuishoudkundige doelen van de gemeente en het waterschap komen niet in het gedrang door dit bestemmingsplan.

### Hoofdstuk 6 JURIDISCHE ASPECTEN

#### 6\.1 Juridische aspecten

De Wet ruimtelijke ordening (Wro) geeft gemeenten de plicht tot het opstellen van een bestemmingsplan. In de Wro en het Besluit ruimtelijke ordening (Bro) is nader uitgewerkt uit welke onderdelen een bestemmingsplan in ieder geval moet bestaan. Dit zijn een verbeelding met planregels en een toelichting daarop. Daarnaast bieden zowel de Wro als het Bro opties voor een nadere juridische inrichting van een bestemmingsplan. Hierbij moet onder meer worden gedacht aan het afwijken met een omgevingsvergunning, wijzigingsbevoegdheden en het toepassen van nadere eisen. De bruikbaarheid van deze instrumenten is geheel afhankelijk van het doel van het bestemmingsplan en de gewenste bestemmingsmethodiek van de gemeente Barneveld. Het uitgangspunt is dat het bestemmingsplan moet voorzien in een passende regeling voor de komende tien jaar, dit is de geldigheidsduur van een bestemmingsplan.

Het juridische deel van het bestemmingsplan bestaat uit de verbeelding en de regels. De regels bevatten het juridisch instrumentarium voor het regelen van het gebruik van de gronden en gebouwen en bepalingen omtrent de toegelaten bebouwing. De verbeelding heeft een ondersteunende rol voor de toepassing van de regels alsmede de functie van visualisering van de bestemmingen. De verbeelding vormt samen met de regels het voor de burgers bindende onderdeel van het bestemmingsplan.

De planregels vallen in vier hoofdstukken uiteen. Hoofdstuk 1 bevat de algemene voor het plangebied geldende bepalingen, de inleidende regels. Hoofdstuk 2 regelt de bestemmingen en het daarop toegestane gebruik. Hoofdstuk 3 bevat de algemene regels, zoals de anti\-dubbeltelregel, algemene bouwregels, algemene afwijkings\- en algemene wijzigingsregels en tot slot de algemene procedureregels. Tenslotte komt in hoofdstuk 4 het overgangsrecht en de slotbepaling aan bod.

**Bevoegdheid**

Het bevoegd gezag is het bestuursorgaan dat bevoegd is tot het nemen van een besluit ten aanzien van een aanvraag om een omgevingsvergunning of ten aanzien van een al verleende omgevingsvergunning. Over het algemeen zijn burgemeester en wethouders het bevoegd gezag. Het kan echter incidenteel voorkomen dat bijvoorbeeld het Rijk dan wel de provincie het bevoegd gezag is.

Burgemeester en wethouders zijn altijd bevoegd gezag bij het wijzigen van een plan en het stellen van nadere eisen.

##### 6\.1\.1 Inleidende regels

###### 6\.1\.1\.1 Begrippen

In dit artikel worden de begrippen gedefinieerd, die in de regels worden gehanteerd. Bij de toetsing van het bestemmingsplan wordt uitgegaan van de in dit artikel aan de betreffende begrippen toegekende betekenis. Voor zover er geen begrippen zijn gedefinieerd wordt aangesloten bij het normale spraakgebruik.

De omschrijving van het begrip 'bouwperceel' staat in artikel 1\. Een voorbeeld van een bouwperceel is een stuk grond waarop een woning staat met een tuin. De bestemmingen 'Wonen\-1' en 'Tuin' horen beiden bij het bouwperceel.

Het begrip 'Relatie' staat in artikel 1\.59. Hierin staat beschreven dat het een op de verbeelding opgenomen aanduiding betreft die aangeeft welke bestemmingsvlakken met elkaar verbonden zijn en een eenheid vormen; Dit houdt in dat de aanduidingen die op beide verbonden bestemmingsvlakken staan niet zelfstandig gelezen moeten worden maar dat deze gelden als Ã©Ã©n geheel.

Als bijvoorbeeld wordt aangegeven onder de bestemming Wonen I:

'*de totale oppervlakte van buiten het bouwvlak gelegen bijbehorende bouwwerken mag niet meer*

*bedragen dan 20% van dat bouwperceel, met een maximum van 150 m2,* \[...]*.'*

wordt bedoeld dat de maximum oppervlakte die is aangegeven op de verbonden vlakken als Ã©Ã©n maximum voor beide vlakken geldt en niet voor beiden afzonderlijk.

###### 6\.1\.1\.2 Wijze van meten

Dit artikel geeft aan hoe hoogte\- en andere maten (die bij het bouwen in acht dienen te worden genomen) moeten worden gemeten.

##### 6\.1\.2 Bestemmingsregels

###### 6\.1\.2\.1 Bestemming 'Tuin'

De bestemming 'Tuin' is gelegen bij andere bestemmingen zoals 'Wonen\-1'. De bestemming wordt alleen toegepast op terreinen van particulier eigendom. Dit deel van het perceel mag beperkt bebouwd worden.

De bedrijvenbestemming wordt toegepast bij bedrijven in een woonomgeving. Omdat de woonfunctie dominant is, dienen andere functies hierbij aan te sluiten. Bij bedrijven is, net als bij woningen, sprake van een tuinbestemming tussen het bedrijf en de weg.

In een tuinbestemming mag verharding worden gerealiseerd. Het is ook mogelijk om binnen een tuinbestemming te parkeren.

De grens tussen de bestemming 'Wonen\-1' en de bestemming 'Tuin' verspringt. Buiten het bouwvlak is tot 1 meter achter de voorgevelrooilijn geen bebouwing toegestaan. Zo is gewaarborgd dat hoofdgebouwen hun prominente positie behouden. Dit is wenselijk vanuit stedenbouwkundig oogpunt. Bebouwing buiten het bouwvlak is ondergeschikt.

Wanneer de aanduiding 'groen' is aangegeven, is de grond bestemd voor opgaand groen. En wanneer de aanduiding 'waterberging' is aangegeven, is de grond bestemd voor waterberging. Bouwwerken en verharding zijn in die gevallen niet toegestaan.

*Situering van bijbehorende bouwwerken in de voortuin van woningen*Het begrip 'bijbehorende bouwwerken' geeft het al aan, deze dienen ruimtelijk ondergeschikt te zijn aan het hoofdgebouw. De bouwmassa's op een perceel kennen een hiÃ«rarchie waarbij het woonhuis het hoofdgebouw is en het bijbehorende bouwwerk of eventueel de bijbehorende bouwwerken ondergeschikt aan zijn.

Deze hiÃ«rarchie vertaalt zich ruimtelijk enerzijds in de massa van de gebouwen, het hoofdgebouw, het woonhuis is groter dan het bijbehorende bouwwerk. Anderzijds is dit terug te zien in de positionering van de massa's, de bijbehorende bouwwerken staan achter het hoofdgebouw. De regel is dat het bijbehorende bouwwerk minimaal 1 meter achter de voorgevel van het woonhuis staat. Indien dit niet wordt nageleefd is het bijgebouw te dominant aanwezig en verstoord het de hierboven omschreven hiÃ«rarchische opbouw van de bouwmassa's.

Naast een heldere hiÃ«rarchische opbouw moet verrommeling van het straatbeeld zoveel mogelijk worden voorkomen. Als in het bestemmingsplan er bewust voor is gekozen om geen bijbehorende bouwwerken voor de voorgevel toe te staan dan dient hieraan vastgehouden te worden. Latere toevoegingen van bijbehorende bouwwerken, die voor de voorgevel van het woonhuis staan, geven een rommelig beeld en leveren daarmee een negatieve uitstraling op het totale straatbeeld.

Voortuinen vormen een overgang van de bebouwde ruimte naar de verharde straten. Hiermee hebben ze een belangrijke functie en bepalen voor een groot deel de uitstraling en beleving van een straat. Door een bijbehorende bouwwerken in de voortuin te situeren wordt de (groene) openheid beperkt en wordt lucht en ruimte uit de straat ontnomen.

Vanuit bovenstaande argumenten moet een bijbehorende bouwwerk minimaal 1 meter achter de voorgevel van het hoofdgebouw staan, waarbij carports ook onder de noemer bijbehorende bouwwerk vallen en erkers zijn uitgezonderd.

###### 6\.1\.2\.2 Bestemming 'Wonen\-1'

De bestemming 'Wonen\-1' wordt opgenomen voor het woonperceel (met eventuele uitbreidingsmogelijkheden van het hoofdgebouw en bijbehorende bouwwerken). Het gedeelte van het perceel tussen de woning en de weg krijgt de bestemming 'Tuin'.

Bij de bestemming 'Wonen\-1' is de functie wonen toegestaan. Het begrip wonen is gedefinieerd als 'het zelfstandig gehuisvest zijn van Ã©Ã©n afzonderlijk huishouden'. Dit betekent dat kamerverhuur niet zonder meer is toegestaan.

Voor het bouwen van bijbehorende bouwwerken is een regeling opgenomen waarbij de toegelaten oppervlakte is gekoppeld aan de omvang van het bouwperceel met een maximum van 150m2. In uitzonderingsgevallen is er een maatvoeringsaanduiding op de verbeelding weergegeven.

Omdat aan huis verbonden beroepen en aan huis verbonden (bedrijfs\-)activiteiten zowel in de woning als in de aan\- en uitbouwen onder voorwaarden zijn toegestaan, is gekozen voor een algemene gebruiksbepaling in een apart artikel. Kleinschalige bedrijven, zoals schilders, stukadoors en elektriciens vallen onder de noemer 'hiermee gelijk te stellen gebied'. Dit zijn bedrijfjes waarbij aan huis hoofdzakelijk administratie\-/kantoorwerkzaamheden plaats vinden, er beperkte opslag plaatsvindt en de hoofdwerkzaamheden elders (op locatie) plaats vinden. In de specifieke gebruiksregels staat dat er geen detailhandel mag plaatsvinden. Internetwinkels zonder fysieke bezoekmogelijkheid beschouwt de raad niet als detailhandel. Dergelijke internetwinkels zijn wel toelaatbaar onder de daar genoemde voorwaarden. Het gaat om internetwinkels waarbij de klant op geen enkele manier fysiek in contact staat met de internetwinkel. Alle klantcontacten en verzending van goederen gebeurt uitsluitend digitaal of per post. Van enige consument aantrekkende werking is geen sprake. Deze internetwinkels passen als ondergeschikte functie in de woonbestemming. Als de opslag, logistiek en/of administratie de hoofdfunctie is, is een bestemming als bedrijf of kantoor van toepassing.

In artikel 3\.1, eerste lid van de Wro is vastgelegd dat de gemeenteraad de bestemming van de in het bestemmingsplan begrepen grond aanwijst en met het oog op de bestemming regels geeft. De regels kunnen strekken ten behoeve van de uitvoerbaarheid van in het plan opgenomen bestemmingen, met dien verstande dat deze regels ten aanzien van woningbouwcategorieÃ«n uitsluitend betrekking hebben op percentages gerelateerd aan het plangebied. Op basis van de genoemde bepaling is in de regels opgenomen welk aandeel van het totale aantal woningen in het plangebied sociale huurwoningen, sociale koopwoningen dan wel door particulier opdrachtgeverschap te verwezenlijken woningen dient te zijn.

Binnen woningen is het mogelijk af te wijken van de gebruiksregels voor een bed \& breakfast. Ter voorkoming van het ontstaan van een zelfstandige wooneenheid wordt geen keukenblok toegestaan in een bed \& breakfast. Een keukenblok wordt niet noodzakelijk geacht voor een bed \& breakfast, omdat de verzorging van bed \& breakfast zich beperkt tot logies en ontbijt. Tevens wordt hiermee de kans op permanente bewoning tegengegaan.

###### 6\.1\.2\.3 Dubbelbestemming 'Waarde â Archeologie 1'

In alle gebieden die (nog) niet zijn vrijgegeven na archeologisch onderzoek of waar is besloten tot behoud in situ is een dubbelbestemming voor archeologie toegepast.

De dubbelbestemming 'Waarde \- Archeologie 1' is toegepast bij een ondergrondse bouwdiepte van 0,3 m, in gebieden met een lage verwachtingswaarde (bij een oppervlakte van meer dan 10\.000 m2).

##### 6\.1\.3 Algemene regels

###### 6\.1\.3\.1 Anti\-dubbeltelregel

Het doel van de anti\-dubbeltelregel is te voorkomen dat, wanneer volgens een bestemmingsplan bepaalde gebouwen niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw, waaraan een soortgelijke eis wordt gesteld.

###### 6\.1\.3\.2 Algemene bouwregels

In artikel 7\.1 is een regeling opgenomen voor ondergronds bouwen. De regeling houdt in dat ondergronds bouwen is toegestaan waar ook bovengronds bouwen is toegestaan, tenzij anders is aangegeven.

###### 6\.1\.3\.3 Algemene gebruiksregels

Ter verduidelijking van het plan wordt aangegeven dat het gebruiken van gronden ten behoeve van een seksinrichting in ieder geval strijdig is met de bestemming.

Ten behoeve van nieuwe ontwikkelingen wordt in deze regels aangegeven dat er voldoende parkeerplaatsen aanwezig moeten zijn conform de nota parkeernormen. Hierbij wordt het vergroten van een woning uitgesloten.

###### 6\.1\.3\.4 Algemene aanduidingsregels

De aanduidingen bevatten specificaties van de (dubbel\-)bestemmingen met betrekking tot het gebruik of het bouwen. Een gebiedsaanduiding is een aanduiding die verwijst naar een gebied waarvoor bijzondere regels, extra regels of nadere afwegingen gelden. Bij gebiedsaanduidingen gaat het veelal om zones en gebieden die aan sectorale regelgeving zijn ontleend. De volgende soorten gebiedsaanduidingen zijn toegepast: voorwaardelijke verplichting.

Bij wijzigingen en herzieningen van het bestemmingsplan is het veelal noodzakelijk afspraken met betrekking tot het realiseren van inrichtingsmaatregelen vast te leggen. Om dit te waarborgen wordt in het bestemmingsplan een voorwaardelijke verplichting opgenomen. Hierbij worden aan het bestemmingsplan specifieke regels toegevoegd die de verzoeker verplichten om bij gebruikmaking van de toegestane ontwikkeling ook de inrichtingsmaatregelen te realiseren.

###### 6\.1\.3\.5 Algemene afwijkingsregels

Er is een algemene afwijkingsregel opgenomen wanneer dit voor een betere technische realisering van bouwwerken dan wel in verband met de werkelijke toestand van het terrein noodzakelijk is. Deze afwijkingsregel dient bij uitzondering te worden toegepast. De noodzaak om van de bestemmingsregeling af te wijken dient te worden aangetoond.

Het is niet de bedoeling dat deze algemene bevoegdheid wordt toegepast in combinatie met het afwijken zoals dat bij een specifieke bestemming is genoemd. Met andere woorden: cumulatie van deze bevoegdheden is uitgesloten. Een voorbeeld: de maximale goothoogte voor een woning is 6 meter. Bij de bestemming 'Wonen\-1' is de bevoegdheid opgenomen om met een omgevingsvergunning af te wijken van de bouwregels en die goothoogte te vergroten met maximaal 3 meter. Het is niet de bedoeling dat dan nog eens toepassing wordt gegeven aan de algemene afwijkingsbevoegdheid met een vergroting van nog eens 10% tot gevolg.

Het is toegestaan om af te wijken van de goot\- en bouwhoogte en inhoud en buiten het bouwvlak te bouwen wanneer de bestaande en eventueel bij te bouwen nieuwe bebouwing op het bouwperceel wordt geÃ¯soleerd. De uitbreiding is uitsluitend bedoeld wanneer de isolatiemaatregelen een grotere omvang van de bebouwing vragen om eenzelfde oppervlakte te krijgen als wanneer er geen of een beperkter isolatiepakket zou worden gehanteerd dat alleen aan de eisen uit het Bouwbesluit voldoet. Het gaat hier dus bijvoorbeeld om dikkere muren en/of een hoger dak.

###### 6\.1\.3\.6 Algemene wijzigingsregels

In deze bepaling wordt aan het bevoegd gezag de bevoegdheid gegeven om bestemmingen te wijzigen ten behoeve van kleine overschrijdingen van bestemmingsgrenzen. De criteria, die bij toepassing van de wijzigingsbevoegdheid in acht moeten worden genomen, zijn daarbij aangegeven. De bevoegdheid is bedoeld voor aanpassing aan de bij uitmeting blijkende werkelijke toestand van het terrein.

Ook wordt hier aan het bevoegd gezag de mogelijkheid gegeven om, onder voorwaarden het plan wijzigen in die zin dat de aanduiding 'specifieke vorm van detailhandel \- Standplaats' wordt toegevoegd aan de gronden.

###### 6\.1\.3\.7 Algemene procedureregels

Op de voorbereiding van het besluit tot wijziging is afdeling 3\.4 Algemene wet bestuursrecht en artikel 3\.9a van de Wet ruimtelijke ordening van toepassing, met dien verstande dat burgemeester en wethouders binnen acht weken na afloop van de termijn van terinzagelegging een besluit nemen omtrent de wijziging.

Voor het stellen van nadere eisen is geen procedure opgenomen in de wet. De procedure staat beschreven in hoofdstuk 3 "Algemene regels" van dit bestemmingsplan.

##### 6\.1\.4 Overgangs\- en slotregels

###### 6\.1\.4\.1 Overgangsregels

Voor de overgangsregels is onderscheid gemaakt tussen de overgangsbepalingen ten aanzien van bouwwerken en de overgangsbepalingen ten aanzien van gebruik. Zowel de overgangsbepalingen ten aanzien van bouwwerken als de overgangsbepalingen ten aanzien van gebruik gelden vanaf inwerkingtreding van het bestemmingsplan. Uitgangspunt is dat zo weinig mogelijk gebruik wordt gemaakt van het overgangsrecht. Vooraf dient een afweging te worden gemaakt tussen legaliseren (positief bestemmen) dan wel handhaving van illegale situaties. De overgangsbepalingen voor bouwwerken en gebruik zijn overgenomen uit artikelen 3\.2\.1 en 3\.2\.2 Besluit ruimtelijke ordening (Bro).

###### 6\.1\.4\.2 Slotregel

Het laatste artikel van de regels betreft de citeertitel van het voorliggende bestemmingsplan.

#### 6\.2 Handhaving

De gemeente acht handhaving van haar beleid van groot belang om de gewenste ruimtelijke kwaliteit te garanderen. Belangrijke redenen voor handhaven zijn:

* de regels zijn door de gemeente vastgesteld en de inwoners van de gemeente mogen verwachten dat de gemeente die regels handhaaft: waarom zijn er anders regels opgesteld? Inwoners van de gemeente hebben als het ware recht op handhaving;

* handhaving gaat oneigenlijk gebruik van en daarmee de achteruitgang van de kwaliteit van het gemeentelijk grondgebied tegen. Een actueel bestemmingsplan beoogt de ruimtelijke kwaliteit van een gebied in stand te houden en te verbeteren;

* niet daadkrachtig optreden tegen overtredingen van wettelijke regels werkt een toename van het aantal overtredingen in de hand en tast de geloofwaardigheid van daadkrachtig optreden aan. Het in het bestemmingsplan vastgelegde beleid wordt ondermijnd en het bestuur verliest de greep op de gebouwde omgeving.

Onderscheid kan gemaakt worden tussen preventieve en repressieve handhavingsinstrumenten. Onder preventieve instrumenten kunnen onder andere goede regelgeving (onder andere in bestemmingsplan), voorlichting, subsidieverlening, afwijken van bouwregels en gebruiksregels en de omgevingsvergunning worden begrepen. Repressieve instrumenten zijn onder meer controle en toezicht, opsporing en het hanteren van sancties als bestuursdwang en dwangsom.

In 2016 heeft de gemeente de Nota Vergunningverlening, Toezicht en Handhaving, VTH\-beleid vastgesteld. In dit VTH\-beleid staat beschreven hoe het college van burgemeester en wethouders op hoofdlijnen omgaat met de uitvoering van VTH\-taken en welke prioriteiten hieraan zijn toegekend.~~Â~~Het college is verantwoordelijk voor de uitvoering van de VTH\-taken en heeft de uitvoering van deze taken met ingang van 1 april 2013 grotendeels belegd bij de Omgevingsdienst de Vallei.

Bij de handhaafbaarheid van een bestemmingsplan spelen aspecten als communicatie, de planvorm, de normstelling, het daadwerkelijk kunnen handhaven en de controleerbaarheid van normen ook een belangrijke rol.

Randvoorwaarde voor handhaving is dat er voldoende basis/grondslag is om te kunnen handhaven. Deze basis wordt gevormd door:

* de regeling in het bestemmingsplan zelf: de handhaafbaarheid van de planregels;

* het afwijkingenbeleid.

In dit bestemmingsplan is gestreefd naar heldere, eenduidige planregels met zo min mogelijk interpretatiemogelijkheden.

Verder zijn aan de in het plan opgenomen afwijkingsbevoegdheden duidelijke voorwaarden verbonden, die voldoende objectief bepaalbaar zijn.

### Hoofdstuk 7 ECONOMISCHE UITVOERBAARHEID

#### 7\.1 Grondexploitatie

Op grond van artikel 6\.12, eerste lid van de Wet ruimtelijke ordening (Wro) stelt de gemeenteraad een exploitatieplan vast voor gronden waarop een bouwplan voorkomt dat in het Besluit ruimtelijke ordening (Bro) is aangewezen. Nu het plan de bouw van meerdere woningen mogelijk maakt, is dit aan de orde.

Ten behoeve van dit plan is met de initiatiefnemer een anterieure overeenkomst gesloten. In de overeenkomst zijn onder meer afspraken vastgelegd waaruit volgt dat de realisatie volledig voor rekening en risico van de initiatiefnemer geschiedt. Ook zijn afspraken gemaakt over de betaling van een bijdrage aan het Ontwikkelingsfonds Platteland. Andere kosten, zoals eventuele tegemoetkoming in planschade, komen eveneens voor rekening van de initiatiefnemer. De kosten voor het opstellen van het bestemmingsplan worden gedekt door het heffen van leges.

Doordat het verhaal van de kosten van de grondexploitatie over de in het plan begrepen gronden anderszins verzekerd is, het bepalen van een tijdvak of fasering niet noodzakelijk is en het stellen van eisen, regels of een uitwerking van regels verder niet noodzakelijk is, behoeft de raad op grond van artikel 6\.12, tweede lid Wro in dit geval geen exploitatieplan vast te stellen.

### Hoofdstuk 8 OVERLEG EN MAATSCHAPPELIJKE UITVOERBAARHEID

De procedures voor vaststelling van een bestemmingsplan zijn door de wetgever geregeld. Conform artikel 1\.3\.1 Besluit ruimtelijke ordening (Bro) heeft het college op 26 maart 2020 in de Barneveldse Krant en Barneveld Huis\-aan\-Huis en langs elektronische weg kennis gegeven van het voornemen om het voorliggende bestemmingsplan voor te bereiden. Aangegeven is verder dat tussen gemeente en verschillende instanties waar nodig overleg over het plan moet worden gevoerd alvorens een ontwerpplan ter visie gelegd kan worden. Daarnaast is er de gelegenheid om in het voortraject belanghebbenden te laten inspreken conform de gemeentelijke verordening. Pas daarna wordt de wettelijke procedure met betrekking tot vaststelling van het bestemmingsplan opgestart (artikel 3\.8 Wro).

#### 8\.1 Participatie

De initiatiefnemer heeft overleg gevoerd met omwonenden en belanghebbenden, waarbij zij zijn geÃ¯nformeerd over de plannen.

#### 8\.2 Overleg ex artikel 3\.1\.1 Bro

Het Besluit ruimtelijke ordening (artikel 3\.1\.1\) geeft aan dat burgemeester en wethouders bij de voorbereiding van een bestemmingsplan overleg voeren met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

Er is in het gebied van de voorgenomen ontwikkeling geen sprake van bijzondere waarden of andere situaties waardoor deze ontwikkeling zou raken aan enig nationaal belang.

Het Waterschap Vallei \& Veluwe heeft aangegeven dat geen vooroverleg nodig is indien de toename van de verharding kleiner is dan 1500 m2 en de waterhuishoudkundige doelen van het waterschap niet in het geding komen door een bestemmingsplan. Hier is sprake van zo een geval. Om die reden heeft geen vooroverleg met het waterschap plaatsgevonden.

Ook belangen van omliggende gemeenten zijn bij dit plan niet in het geding.

Op grond van artikel 3\.1\.1 lid 2 Bro kan worden afgezien van overleg in door de provincie en het Rijk aangegeven gevallen. Gelet op de brief van het ministerie van Infrastructuur en Milieu heeft geen vooroverleg plaatsgevonden, aangezien de Inspectie Leefomgeving en Transport (ILT) geen adviserende en coÃ¶rdinerende rol meer heeft met betrekking tot de advisering over een voorontwerp betreffende gemeentelijke ruimtelijke plannen. Nu er sprake is van een gemeentelijk ruimtelijk plan, waarbij er geen nationale rijksbelangen aan de orde zijn en de betrokken rijksdiensten niet als direct belanghebbende zijn aan te merken, behoeft het plan niet voor vooroverleg naar de ILT opgestuurd te worden.

Aangezien er geen sprake is van een provinciaal belang, is er geen vooroverleg gevoerd met de provincie.

Het bestemmingsplan 'Veluweweg\-Topperbinnenweg' betreft een plan van lokaal belang. Vooroverleg is niet noodzakelijk en wordt dan ook niet gevoerd.

#### 8\.3 Inspraak

De Wro bevat geen procedurevoorschriften met betrekking tot de inspraak, en is in Wro zelf niet verplicht gesteld. Dat neemt niet weg dat het de gemeente vrij staat toch inspraak te verlenen bijvoorbeeld op grond van de gemeentelijke inspraakverordening. In relatie daarmee bepaalt artikel 150 van de Gemeentewet onder meer dat in een gemeentelijke inspraakverordening moet worden geregeld op welke wijze bovenbedoelde personen en rechtspersonen hun mening kenbaar kunnen maken.

Op 15 december 2009 heeft het college besloten dat bij bestemmingsplannen alleen inspraak wordt gevoerd bij plannen waarbij maatschappelijke belangen een rol spelen, die politiek gevoelig liggen of waarbij inspraak een bijdrage kan leveren aan de kwaliteit en/of snellere doorlooptijd van het plan.

#### 8\.4 Zienswijzen

Het ontwerpbestemmingsplan heeft van 24 april tot en met 4 juni 2020 ter inzage gelegen. Gedurende deze periode heeft een ieder de mogelijkheid gehad om een zienswijze naar voren te brengen. Er zijn geen zienswijzen ingediend.

### Bijlagen bij de toelichting

#### Bijlage 1 Situatietekening bouwplan, 20 maart 2020

#### Bijlage 2 Tekening waterberging en erfafscheidingen, 20 maart 2020

#### Bijlage 3 Verkennend bodem\- en asbestonderzoek, 4 mei 2018

#### Bijlage 4 Aanvullend verkennend bodem\- en asbestonderzoek, 5 maart 2020

#### Bijlage 5 Aerius\-berekening aanlegfase, 2 april 2020

#### Bijlage 6 Aerius\-berekening gebruiksfase, 16 februari 2020

#### Bijlage 7 Ecologisch onderzoek, 10 januari 2020

#### Bijlage 8 Akoestisch onderzoek wegverkeerslawaai, 28 oktober 2019

#### Bijlage 9 Boom Effect Analyse, 11 februari 2020

#### Bijlage 10 Plan landschappelijke inpassing, 27 maart 2020