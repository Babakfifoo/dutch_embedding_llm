xml version\="1\.0" encoding\="UTF\-8"?

Nijmegen Woonpark Oosterhout 2013 \- 1 (Woning naast Oude Groenestraat 60\): Toelichting

direct naar inhoud van Toelichting

Nijmegen Woonpark Oosterhout 2013 \- 1 (Woning naast Oude Groenestraat 60\)

===========================================================================

Toelichting

-----------

| Plan: | Nijmegen Woonpark Oosterhout 2013 \- 1 (Woning naast Oude Groenestraat 60\) |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0268\.BP28001\-VG01 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging en begrenzing plangebied

+ 1\.3 Vigerend bestemmingsplan

+ 1\.4 Leeswijzer

* Hoofdstuk 2 Planbeschrijving

+ 2\.1 Beschrijving huidige situatie

+ 2\.2 Beschrijving toekomstige situatie

* Hoofdstuk 3 Beleidskader

+ 3\.1 Relevant rijksbeleid

+ 3\.2 Relevant provinciaal beleid

+ 3\.3 Relevant gemeentelijk beleid

* Hoofdstuk 4 Sectorale aspecten

+ 4\.1 Wonen

+ 4\.2 Bedrijven en milieuzonering

+ 4\.3 Geluid

+ 4\.4 Geurhinder

+ 4\.5 Luchtkwaliteit

+ 4\.6 Externe veiligheid

+ 4\.7 Bodem

+ 4\.8 Water

+ 4\.9 Fysieke veiligheid

+ 4\.10 Flora en Fauna

+ 4\.11 Cultuurhistorie

+ 4\.12 Archeologie

+ 4\.13 Verkeer en parkeren

+ 4\.14 Klimaat

* Hoofdstuk 5 Juridische planbeschrijving

+ 5\.1 Inleiding

+ 5\.2 Systematiek van de planregels

+ 5\.3 Beschrijving per bestemming

* Hoofdstuk 6 Economische uitvoerbaarheid

* Hoofdstuk 7 Maatschappelijke uitvoerbaarheid

+ 7\.1 Inspraak

+ 7\.2 Overleg

* Bijlagen bij toelichting

+ Bijlage 1 Bodemrapportage

+ Bijlage 2 Akoestisch onderzoek

### Hoofdstuk 1 Inleiding

#### 1\.1 Aanleiding

De initiatiefnemer is voornemens om op de vrijliggende kavel rechts naast Oude Groenestraat 60 een vrijstaande woning te realiseren. Het perceel ligt in Nijmegen Noord.

De realisatie van de woning op het perceel past niet binnen het vigerend bestemmingsplan. Deze ontwikkeling wordt juridisch en planologisch mogelijk gemaakt door middel van onderhavige bestemmingsplanherziening.

#### 1\.2 Ligging en begrenzing plangebied

Het plangebied is gelegen in Nijmegen Noord in de wijk Woonpark Oosterhout. Aan de Het plangebied wordt aan de oostzijde begrensd door Oude Groenestraat 62 en aan de westzijde door Oude Groenestraat 60\.

De gronden in het plangebied zijn kadastraal bekend als Gemeente Nijmegen, sectie D, nummers 1349 en 1350\. Het plangebied beslaat een oppervlakte van circa 568 mÂ².

Op onderstaande afbeelding is de ligging van het plangebied in de directe omgeving weergegeven. De exacte begrenzing van het plangebied is ingetekend op de verbeelding van dit bestemmingsplan.

![afbeelding "i_NL.IMRO.0268.BP28001-VG01_0001.png"](i_NL.IMRO.0268.BP28001-VG01_0001.png)

Figuur 1: Luchtfoto bestaande situatie plangebied, plangebied in rood kader

#### 1\.3 Vigerend bestemmingsplan

Het vigerend bestemmingsplan betreft het bestemmingsplan Nijmegen Woonpark Oosterhout 2013\. Dit bestemmingsplan is door de raad op 26 juni 2013 vastgesteld; het plan is op 23 augustus 2013 onherroepelijk geworden .

De beoogde ontwikkeling past niet in het vigerend bestemmingsplan, omdat er geen bouwvlak is opgenomen op de verbeelding.

Onderhavige bestemmingsplanherziening vormt vanwege deze strijdigheid met het vigerend bestemmingsplan het juridisch en planologisch kader voor de beoogde ontwikkeling.

#### 1\.4 Leeswijzer

Het voorliggende bestemmingsplan bestaat uit een verbeelding met bijbehorende planregels en gaat vergezeld van een toelichting. De planregels en de verbeelding vormen de juridisch bindende elementen van het bestemmingsplan.

De toelichting bestaat uit een planbeschrijving met (separate) bijlage. De toelichting van dit bestemmingsplan is opgebouwd uit zeven hoofdstukken. De opbouw van de hoofdstukken is zodanig dat er sprake is van een logische volgorde in vraagstelling (wat, waarom, waar, hoe, etc.).

Na dit inleidende hoofdstuk volgt hoofdstuk 2 'Planbeschrijving', dit gaat in op de beschrijving van de huidige situatie van het plangebied en directe omgeving. Daarnaast worden de ontwikkelingen die het plan mogelijk maakt op een rij gezet. Hoofdstuk 3 geeft een beschrijving van het relevante beleid op Rijks\-, provinciaal, regionaal en gemeentelijk niveau. Daarbij wordt bekeken of de voorgestane ontwikkeling in lijn is met dit beleid. In hoofdstuk 4 wordt de uitvoerbaarheid van het bestemmingsplan aangetoond. Vanuit de verschillende van invloed zijnde haalbaarheidsaspecten zoals externe veiligheid, luchtkwaliteit en water wordt in dit hoofdstuk beschreven waarom de ontwikkeling die voorliggend bestemmingplan mogelijk maakt, uitgevoerd kan worden. In hoofdstuk 5 wordt de juridische planopzet toegelicht. Er wordt een antwoord gegeven op de vraag hoe hetgeen in voorliggend plan is vastgelegd juridisch wordt geregeld. Hoofdstuk 6 geeft inzicht in de economische uitvoerbaarheid van het plan. In het laatste hoofdstuk van dit bestemmingsplan wordt verslag gedaan van het (voor)overleg en de zienswijzen.

### Hoofdstuk 2 Planbeschrijving

#### 2\.1 Beschrijving huidige situatie

Het plangebied is gesitueerd in Nijmegen noord, in de wijk Woonpark Oosterhout en ten westen van de Griftdijk. Op dit moment maakt het perceel nog onderdeel uit als tuin van oude Groenestraat 60\. Het perceel heeft nu een woon\- en tuinbestemming, zonder bouwvlak. Het straatbeeld wordt gekenmerkt door diverse type woningbouw (vrijstaand, twee\-onder\-een kap, rijtjeswoningen).

#### 2\.2 Beschrijving toekomstige situatie

De aanvraag betreft het bouwen van een vrijstaande woning op een kavel waar geen bouwvlak op is geprojecteerd.Â

Het toevoegen van een woning op deze plek vult een gat in de straatwand die momenteel aanwezig is aan de Oude Groenestraat.

Het bouwen van een vrijstaande woning past prima binnen de bestaande woonomgeving. Verschillende type woningbouw en een verspringing van rooilijn typeren dit historische lint. De woning met kapvorm past binnen het beeld van de Oude Groenestraat en buurt het Nijland. Parkeren op eigen terrein is hier wenselijk, de bestaande openbare ruimte blijft nagenoeg gehandhaafd.

### Hoofdstuk 3 Beleidskader

#### 3\.1 Relevant rijksbeleid

##### 3\.1\.1 Structuurvisie Infrastructuur en Ruimte (SVIR)

In de Structuurvisie Infrastructuur en Ruimte staan de plannen van de Rijksoverheid voor ruimte en mobiliteit. Het Rijk streeft naar een concurrerend, bereikbaar, leefbaar en veilig Nederland. Om dit te kunnen bewerkstelligen laat het Rijk de ruimtelijke ordening meer over aan de decentrale overheden (provincie en gemeenten) en komt de gebruiker centraal te staan. Het Rijk kiest voor een selectievere inzet van rijksbeleid op slechts 13 nationale belangen. Voor die belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid. Tevens werkt het Rijk aan een eenvoudigere regelgeving. Hierdoor neemt de bestuurlijke drukte af en ontstaat er ruimte voor regionaal maatwerk.

Uit de 13 nationale belangen zijn voor de regio Oost\-Nederland (bestaande uit de provincies Overijssel en Gelderland) de volgende opgaven van nationaal belang naar voren gekomen:

* verbeteren van de internationale achterlandverbindingen;

* versterking van de primaire waterkeringen;

* deelprogramma's Veiligheid, Zoet water en Nieuwbouw en Herstructurering van het Deltaprogramma;

* EHS, inclusief de Natura 2000\-gebieden;

* hoofdenergienetwerk (380 kV) over de grens.

*Doorwerking plangebied*

Het initiatief speelt zich af op lokaal niveau en heeft geen duidelijk herkenbare relatie met het ruimtelijke ordeningsbeleid op nationaal niveau. Geconstateerd kan worden dat het initiatief niet conflicteert met het nationaal ruimtelijk ordeningsbeleid.

##### 3\.1\.2 Besluit algemene regels ruimtelijke ordening (Barro)

Het Besluit algemene regels ruimtelijke ordening (Barro) geeft richtlijnen voor de inhoud van bestemmingsplannen voor zover het gaat om ruimtelijke ontwikkelingen van nationaal belang.

In de SVIR is vastgesteld dat voor een beperkt aantal onderwerpen de bevoegdheid om algemene regels te stellen zou moeten worden ingezet door de Rijksoverheid. Het gaat onder meer om de volgende nationale belangen: Rijksvaarwegen, Project Mainportontwikkeling Rotterdam, Kustfundament, Grote Rivieren, Waddenzee en waddengebied, Defensie, Ecologische Hoofdstructuur, Erfgoederen van uitzonderlijke universele waarde, Hoofdwegen en hoofdspoorwegen, elektriciteitsvoorziening, Buisleidingen van nationaal belang voor vervoer van gevaarlijke stoffen, Primaire waterkeringen buiten het kustfundament en IJsselmeergebied. In het SVIR wordt bepaald welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Het Barro bevestigt in juridische zin die kaderstellende uitspraken.

De normering uit het Barro werkt zoveel mogelijk direct door op het niveau van de lokale besluitvorming. Bij besluitvorming over bestemmingsplannen moeten de regels worden gerespecteerd. Het merendeel van de regels legt beperkingen op, daarin is een gradatie te onderkennen. Deze zijn geformuleerd als een 'ja\-mits', een 'ja, voor zover', een 'nee\-tenzij', een 'nee\-als' of een stringente 'nee' bepaling.

*Doorwerking plangebied*

Vanuit het Barro (artikelen 2\.11\.2 en 2\.11\.3\) volgt dat de dijken langs de Waal primaire waterkeringen zijn en dat er een reserveringszone (ruimte voor de rivier) voor de lange termijn aangewezen is. Binnen deze reserveringszone zijn geen nieuwe grootschalige of kapitaalintensieve bestemmingen toegestaan. Het plangebied ligt op een afstand van ruim 1 km van de Waal en ligt buiten deze reserveringszone. Het Barro heeft dan ook geen doorwerking naar dit bestemmingsplan.

##### 3\.1\.3 Ladder duurzame verstedelijking

Per 1 oktober 2012 is in artikel 3\.1\.6 Bro een lid 2 ingevoegd waarin een motiveringsplicht is opgenomen voor nieuwe stedelijke ontwikkelingen in bestemmingsplannen. In de toelichting van het bestemmingsplan moet hiervoor een verantwoording plaatsvinden aan de hand van een drietal opeenvolgende treden (de "ladder duurzame verstedelijking"). De eerste trede in deze ladder is een beschrijving dat de voorgenomen stedelijke ontwikkeling voorziet in een actuele regionale behoefte. Hierbij kan het gaan om zowel kwantitatieve als kwalitatieve aspecten. De beide vervolgstappen uit de genoemde ladder hebben betrekking op vraag of de ontwikkeling in bestaand stedelijk gebied ingepast kan worden en als dat niet mogelijk is op andere locaties, die vooral goed ontsloten moeten zijn.

*Doorwerking plangebied*

Gelet op de kleinschalige woningbouw die het plan mogelijk maakt (Ã©Ã©n woning), voorziet het plan niet in een woningbouwlocatie als bedoeld in artikel 1\.1\.1, eerste lid, aanhef en onder i, van het Bro (ABRvS 14 januari 2014, nr 201308263/2/R4\). De in het plan voorziene ontwikkeling kan dan ook niet worden aangemerkt als een stedelijke ontwikkeling als bedoeld in deze bepaling van het Bro, zodat artikel 3\.1\.6, tweede lid, van het Bro niet van toepassing is. Voor wat betreft de behoefte wordt verwezen naar het provinciale en gemeentelijke beleid

##### 3\.1\.4 Conclusie

De voorgenomen ontwikkeling is niet in strijd met het rijksbeleid.

#### 3\.2 Relevant provinciaal beleid

Op 14 januari 2014 stelde het college van Gedeputeerde Staten de Omgevingsvisie en de bijbehorende Omgevingsverordening vast. In de Omgevingsvisie staan de hoofdlijnen en in de Omgevingsverordening de regels. Het Waterplan, het Provinciaal Verkeer en Vervoer Plan, het Streekplan, het Milieuplan en de Reconstructieplannen zijn herzien en samengebracht in de nieuwe Omgevingsvisie. De vaststelling door Provinciale Staten heeft op 24 september 2014 plaatsgevonden. Dit document heeft nu een vastgestelde status en vervangt de Algemene Structuurvisie Ruimtelijke Ordening Provincie Gelderland.

De provincie richt zich meer op de kwaliteit van het bestaande, omdat uitbreiding steeds minder aan de orde zal zijn. De transformatie van het gebruik van bestaande gebouwen, centra en voorzieningen naar nieuwe invullingen is essentieel. De provincie ondersteunt partijen graag om tot goede invullingen en keuzes te komen via procesondersteuning, faciliteren en/of kwaliteitsateliers.

De provincie zet zich in voor de aanpak van leegstaand vastgoed en overcapaciteit, zonder de verantwoordelijkheid daarvoor weg te nemen bij vast goedeigenaren en gemeenten. De Gelderse ladder voor duurzaam stedelijke ontwikkeling is een belangrijk instrument bij het motiveren van locatiekeuzes.

Daarnaast is er meer aandacht voor de ontwikkeling van de kernregio's, zoals de Health Valley in Nijmegen.

Aandacht voor steden

Er komt een sterker accent te liggen op stedelijke netwerken als economische kerngebieden van Gelderland. Dit zijn de gebieden, waar nu al de meeste mensen wonen en werken en die ook in de toekomst met name veel jongeren zullen trekken. Voor de versterking van (boven)regionale voorzieningen ligt de focus op drie stedelijke netwerken: dit zijn sterk verstedelijkte zones die de vorm aannemen van een netwerk van grotere en kleinere compacte steden, elk met een eigen karakter en profiel binnen het netwerk. Stedelijke netwerken zijn van groot belang voor Gelderland als geheel: als motor voor de economie en vanwege de voorzieningen voor de gehele regio. In Gelderland zijn drie stedelijke netwerken:

* Apeldoorn\-Zutphen\-Deventer

* Arnhem\-Nijmegen

* Ede\-Wageningen

Stadsregio Arnhem\-Nijmegen

De provincie en haar partners streven in de regio naar inzet van de gemeenten, maatschappelijke organisaties, ondernemers en de provincie die nodig is om in te kunnen spelen op de opgaven in de Stadsregio Arnhem Nijmegen. De belangrijkste speerpunten voor de stadsregio zijn:

*Innovatie en economische structuurversterking*

* innovatie en economische structuurversterking;

* Topsector Health Valley en Creatieve Industrie;

*Clusters: Energie\- en Milieutechnologie, logistiek, agro, toerisme*

* een goed bereikbare regio;

* verbeteringen bestaande infrastructuur weg, water, spoor;

* voorkomen, benutten, bouwen;

*Sociaal economische vitaliteit en verstedelijking*

* OV\-knooppunten en versterking stedelijke structuur;

* het belang van de bestaande woningvoorraad;

* het voorzieningenniveau van de kernen staat onder druk;

* voorkomen van overaanbod van bedrijventerreinen, detailhandel, kantoren;

*Gebiedskwaliteiten benutten*

* kwaliteiten van het buitengebied (natuur en cultuurhistorie) verbinden met ontwikkelingsmogelijkheden.

*Wonen, bedrijventerreinen en kantoorontwikkelingen*

De provincie heeft op regionale schaal afspraken met partners over wonen en bedrijventerreinen gemaakt. Deze afspraken blijven staan en worden met partijen verder doorontwikkeld. De provincie beziet daarnaast of regionale afstemming over detailhandel aan de orde kan zijn. Voor kantoren heeft de provincie een aantal plekken aangewezen waar grootschalige regionale kantoorontwikkeling mogelijk is. In Nijmegen is dat rondom het centraal station.

Daarnaast streeft de provincie en haar partners er samen naar om vraag en aanbod op de woningmarkt met elkaar in balans te brengen en te houden: hoe kan de woningvoorraad kwantitatief en kwalitatief meegroeien met een veranderende vraag? Zij zien daarbij de volgende opgaven:

* van bouwen van nieuwe woningen naar benutten van de bestaande voorraad,

* van aanbod gestuurd naar vraag gestuurd.

*Doorwerking plangebied*

Het plangebied is gesitueerd binnen de woningbouwcontour van de Stadsregio Arnhem Nijmegen. Nieuwe woningbouw is ter plaatse dus toegestaan.

In het Kwalitatief Woonprogramma 2010 tot en met 2019 (KWP3\) zijn eind 2009 afspraken gemaakt met de Gelderse gemeenten en woningcorporaties over te bouwen woningen en de woningdifferentiatie op regionaal niveau. In het KWP3 wordt de Stadsregio een netto woningbouwprogramma opgelegd van 26\.000 woningen. De gemeenten in de Stadsregio hebben nog geen verdere afspraken gemaakt over de 'binnenregionale verdeling' van het programma. Het netto woningbouwprogramma van voorliggend plan betreft Ã©Ã©n woning.

Hiermee voldoet het plan aan de kwalitatieve uitgangspunten van het KWP3\. Gezien de zeer geringe omvang van voorliggend plan en het feit dat het regionale woningbouwprogramma tot en met 2019 loopt, is het aannemelijk dat het plan ook past binnen de kwantitatieve uitgangspunten van het KWP3\. Hiermee wordt voldaan aan artikel 3 van de Verordening. Geconcludeerd wordt dat onderhavige ontwikkeling past binnen de kaders van de Ruimtelijke Verordening Gelderland.

##### 3\.2\.1 Conclusie

De voorgenomen ontwikkeling is niet in strijd met het provinciaal beleid.

#### 3\.3 Relevant gemeentelijk beleid

**Ontwikkelingsstrategie Waalsprong Nijmegen, een andere aanpak (2013\)**

Samen met bewoners, projectontwikkelaars, corporaties, beleggers en andere partijen werkt gemeente Nijmegen aan de Waalsprong: een aantrekkelijk stadsdeel dichtbij de historische binnenstad op een unieke locatie in het Betuwse landschap en aan de oever van de Waal. In 2007 is als uitwerking van het door de Raad vastgestelde Voorkeursmodel het eerste Ontwikkelingsbeeld voor de Waalsprong opgesteld. Veel van de ambities uit het Ontwikkelingsbeeld 2007 zijn waargemaakt.

Door veranderde tijden en inzichten was de gemeente aan een geactualiseerd Ontwikkelingsbeeld met een nieuw perspectief, een andere manier van gebiedsontwikkeling en een aangepaste fasering toe. De ambities voor de Waalsprong blijven echter onverminderd van kracht: het realiseren van een aantrekkelijk, kwalitatief en duurzaam stadsdeel. De ontwikkelingsstrategie 2013 geeft duidelijkheid over de koers tot en met 2016 en is tegelijkertijd globaal en flexibel genoeg om ruimte te bieden voor \- nog onbekende en deels onvoorspelbare \- toekomstige ontwikkelingen. De Ontwikkelingsstrategie 2013 is een uitwerking van de Stadsvisie 2020 en de Structuurvisie Nijmegen 2013 \- 2020\. Ook de geactualiseerde Nota Beeldkwaliteit is er in verwerkt.

De gebieden die voorlopig niet ontwikkeld worden zijn uitermate geschikt voor tijdelijk anders gebruik om het gebied al op voorhand een zekere aantrekkingskracht te geven, mits ze in eigendom van de gemeente zijn.

**Doorwerking plangebied**

Het plangebied is gesitueerd aan de Oude Groenestraat en ligt daarmee in het deelgebied Woonpark Oosterhout. De bouw van de woning beleidsmatig goed aan bij de volgende ontwikkeluitgangspunten voor de Waalsprong:

* het robuuste raamwerk van de Waalsprong met groen, infrastructuur en watersystemen blijft intact. Daarbinnen wordt een mozaÃ¯ek aan woonwijken ontwikkeld.

* er wordt vraaggericht ontwikkeld.

* er wordt organisch en divers gebouwd in kleine bouwstromen.

De ontwikkeling is dus in overeenstemming met het beleid uit de Ontwikkelingsstrategie Waalsprong Nijmegen.

##### 3\.3\.1 Conclusie

De voorgenomen ontwikkeling is niet in strijd met het gemeentelijk beleid.

### Hoofdstuk 4 Sectorale aspecten

#### 4\.1 Wonen

**Woonvisie Nijmegen**

Het gemeentelijk beleid op het gebied van wonen is vastgelegd in de recent vastgestelde Woonvisie 2015\-2020 âSamen werken aan goed wonenâ. De crisis zorgde niet alleen voor een andere marktwerking. Ook door wet\- en regelgeving zijn verhoudingen tussen stakeholders op het beleidsveld van wonen gewijzigd. In de nieuwe woonvisie wordt het woonbeleid tot 2020 uiteengezet. Ambitie is dat Nijmegen een aantrekkelijke en toekomstbestendige woonstad blijft voor iedereen. We willen dat het in Nijmegen goed wonen is voor arm en rijk, jong en oud, autochtoon en allochtoon, nu en in de toekomst. Bewoners binden in een ongedeelde stad, dat is de constante in ons woonbeleid door de jaren heen. Betaalbaarheid van het wonen is daarvoor een belangrijke voorwaarde. Wonen kan ook duurzamer, met minder energiegebruik en lagere woonlasten.

We willen toekomstbestendige en gevarieerde wijken die voorzien in de woningbehoefte. Dit betekent op stedelijk niveau een mix van woonmilieus en per wijk een wisselende mix van woningtypen. We ontwikkelen en beheren met respect voor de identiteit van buurten en wijken. Want elke wijk is anders. Nijmegen wil een moderne sociale stad zijn met ruimte en kansen voor iedereen.

Nijmegen Noord is de grootste uitbreidingslocatie, de Waalsprong. In totaal komen in dit nieuwe stadsdeel circa 12\.000 woningen. Rondom de bestaande kern Lent zullen circa 8\.000 woningen komen. Nijmegen Noord kent een voor de Vinex kenmerkende bevolkingssamenstelling: overwegend jonge gezinnen met kinderen. De bestaande kern Lent wijkt uiteraard af van dat beeld en heeft naar leeftijd en huishoudenstypen een meer gemiddelde samenstelling.

Centraal in het beleid ten aanzien van Nijmegen Noord staat dat op deze grote locatie een gevarieerd scala aan woonmilieus moet ontstaan. Cruciaal is dat het goedkope segment goed gespreid wordt over de deelplannen, te grote concentraties moeten worden vermeden. Het goedkope segment moet ook niet om planeconomische redenen ver in de tijd naar achteren wordt geschoven.

*Doorwerking plangebied*

Met de voorgestane ontwikkeling wordt Ã©Ã©n vrijstaande woning in Nijmegen Noord gerealiseerd, welke past binnen het aangewezen ontwikkelingsgebied de Waalsprong. Realisatie van deze woning draagt bij aan: de ontwikkeling van het gebied; woningdifferentiatie en variatie in dit woonmilieu en is in overeenstemming met de Woonvisie Nijmegen 2015\-2020\. "

#### 4\.2 Bedrijven en milieuzonering

Bij de planontwikkeling dient rekening te worden gehouden met milieuzoneringen van bedrijven en voorzieningen om zodoende de kwaliteit van het leefmilieu te handhaven en te bevorderen. Bij de milieuzonering wordt gebruik gemaakt van de in de VNG\-brochure opgenomen Richtafstandslijsten. Hierin wordt per bedrijfscategorie aangegeven welk milieuaspect \- (in de vorm van geur, stof, geluid en gevaar) invloed op een hiervoor gevoelig object heeft, en wordt in de vorm van een advies over de aan te houden afstanden, gewogen hoe groot deze invloed is bij een ânormaalâ bedrijf in de betreffende bedrijfscategorie.

Daarnaast wordt uiteraard rekening gehouden met gedetailleerde informatie over bepaalde bedrijfscategorieÃ«n, zoals deze aan de orde komt bij wet\- en regelgeving en jurisprudentie.

*Doorwerking plangebied*

In de omgeving is een voorzieningenhart gevestigd met daarin een aantal winkels. Volgens de VNG\-brochures moeten voor deze winkels een afstand van 10 meter worden aangehouden. In onderhavige situatie wordt deze afstand ruim gehaald.

#### 4\.3 Geluid

De Wet geluidhinder (Wgh) is van toepassing binnen de wettelijke vastgestelde zone van een weg. Wegen waarvoor een maximum toegestane snelheid geldt van 30 km/uur en die binnen een als woonerf aangeduid gebied liggen zijn niet gezoneerd en daardoor niet onderzoeksplichtig.

De woning ligt binnen de zone van de Oude Groenestraat. Voor deze weg is akoestisch onderzoek verricht.

De voorkeurswaarde uit de Wgh voor wegverkeer bedraagt 48 dB. Deze waarde mag bij voorkeur niet worden overschreden. Als de voorkeurswaarde wordt overschreden kan onder voorwaarden een hoge waarde worden vastgesteld. In de Wgh en de âBeleidsregels Hogere Waarden Wet geluidhinderâ staan deze voorwaarden omschreven.

Uit akoestisch onderzoek blijkt dat bij de woning de voorkeurswaarde vanwege wegverkeer op de Oude Groenestraat wordt overschreden. De hoogst berekende geluidsbelasting bedraagt 57 dB.

De geplande ontwikkeling kan alleen worden gerealiseerd als voor de woning een hogere waarde is vastgesteld. Een hogere waarde procedure is dus noodzakelijk. De hoogste waarde bedraagt 57 dB. Het plan voldoet aan het ontheffingscriterium âopvullen open plaats tussen aanwezige bebouwingâ. De woning heeft een geluidluwe zijde aan de achterzijde van de woning. De tuin komt aan de achterzijde van de woning te liggen en ligt daarmee geluidluw. Verder zijn er nog indelingseisen van toepassing omdat de geluidsbelasting meer dan 53 dB bedraagt.

Bij de woning moet worden voldaan aan de geluidweringseisen, zodanig dat voor de toegestane binnenwaarden minimaal wordt voldaan aan de eisen van het Bouwbesluit.

#### 4\.4 Geurhinder

Op 1 januari 2007 is de Wet geurhinder en veehouderij (Wgv) in werking getreden. Deze wet vormt het toetsingskader voor vergunningen op grond van de Wet milieubeheer, waar het gaat om stank veroorzaakt door het houden van dieren. Daarnaast is de wet van belang in verband met de zogenoemde 'omgekeerde werking' in het kader van de ruimtelijke ordening. De Wgv kent een aantal standaardnormen. Daarnaast hebben gemeenten de mogelijkheid gekregen om binnen een wettelijk bepaalde bandbreedte van deze standaardnormen af te wijken. Op deze wijze kan de gemeente een geurhinderbeleid vaststellen, dat is afgestemd op de plaatselijke situatie.

**Doorwerking plangebied**

In en nabij het plangebied bevindt zich geen belemmerende agrarische bedrijvigheid.

#### 4\.5 Luchtkwaliteit

De hoofdlijnen voor regelgeving rondom luchtkwaliteitseisen staan beschreven in de Wet milieubeheer (hoofdstuk 5 Wm). Bij de start van nieuwe bouwprojecten moet onderzocht worden of het effect van een nieuw initiatief relevant is voor de luchtkwaliteit. Een nieuw initiatief is niet relevant als aannemelijk kan worden gemaakt dat de luchtkwaliteit "niet in betekenende mate" aangetast wordt. Daartoe is een algemene maatregel van bestuur 'Niet in betekenende mate' (Besluit NIBM) en een ministeriÃ«le regeling NIBM (Regeling NIBM vastgesteld waarin de uitvoeringsregels vastgelegd zijn die betrekking hebben op het begrip NIBM.

In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Ook als het bevoegd gezag op een andere wijze, bijvoorbeeld door berekeningen, aannemelijk kan maken dat het geplande project NIBM bijdraagt, kan toetsing van de luchtkwaliteit achterwege blijven.

*Doorwerking plangebied*

De in dit bestemmingsplan opgenomen ontwikkeling (de realisatie van Ã©Ã©n vrijstaande woning) valt onder de in de regeling NIBM opgenomen lijst met categorieÃ«n van gevallen (de realisatie van 1\.500 woningen). De onderhavige ontwikkeling is dan ook niet in betekende mate van invloed op de omgeving. Dat betekent, dat een luchtkwaliteitonderzoek niet noodzakelijk is en er voor wat betreft luchtkwaliteit geen belemmeringen zijn voor de voorgestane ontwikkeling.

#### 4\.6 Externe veiligheid

De gemeente heeft de wettelijke plicht externe veiligheid mee te wegen in de besluitvorming over ruimtelijke ontwikkelingen. In deze afweging is het van belang de risico's te beschouwen die ontstaan door inrichtingen vallend onder het Besluit externe veiligheid inrichtingen (Bevi) en risicovolle transportroutes (Bevt). Voor het plaatsgebonden risico (PR) zijn grenswaarden voor kwetsbare objecten aangegeven en richtwaarden voor beperkt kwetsbare objecten. Het groepsrisico (GR) dient verantwoord te worden. De volgende risicobronnen hebben invloed op het bestemmingsplan gebied.

**Transportrisico's**

* Spoor Nijmegen\-Arnhem en de Betuwelijn

* Een hogedruk aardgastransportleiding A524 en A533

Er liggen dus geen bedrijven in de buurt die vallen onder het Bevi en een invloedsgebied hebben over het plangebied.

**Toetsing aan Plaatsgebonden risico (PR)**

Onder het PR wordt verstaan de kans per jaar dat een persoon, die zich continu en onbeschermd op een bepaalde plaats in de omgeving van een gevarenbron bevindt, overlijdt ten gevolge van een ongeval met gevaarlijke stoffen van die bron. Voor het plaatsgebonden risico zijn grenswaarden (PR\*10\-6) als toetsingswaarden aangegeven voor kwetsbare objecten en richtwaarden voor beperkt kwetsbare objecten. Daar waar gesproken wordt van een PR contour wordt de PR\*10\-6 contour bedoeld.

De verantwoording van het groepsrisico

Het groepsrisico geeft de kans weer op een ongeval met ten minste 10, 100 of 1000 dodelijke slachtoffers binnen het invloedsgebied van de beschouwde risicobron. Het groepsrisico dient verantwoord te worden. Voor de verantwoording van het groepsrisico rond bedrijven geldt een ander afwegingskader dan de verantwoording van de risico's rond transportroutes.

**Transportrisico's**

Het vervoer van gevaarlijke stoffen in de omgeving van het plangebied leidt tot risico's in het plangebied. Naast het plangebied worden gevaarlijke stoffen vervoerd over het, het spoor van Nijmegen naar Den Bosch (afstand tot plangebied1400 meter) en de Betuwelijn (afstand tot plangebied1800 meter), en een hogedruk aardgastransportroute (A533 en A524, 400 meter van plangebied).

*Het spoor van Nijmegen naar Arnhem*

Ver van het plangebied ligt de spoorlijn Nijmegen â 's\-Hertogenbosch. Hierover worden gevaarlijke stoffen vervoerd. In het Bevt is een aandachtgebied gedefinieerd waarbinnen het groepsrisico verantwoord dient te worden (200 meter). Buiten deze zone dient in het invloedsgebied alleen ingegaan te worden op de bestrijdbaarheid en zelfredzaamheid. Het plangebied ligt op 1400 meter van dit traject. In de beleidsvisie externe veiligheid van de gemeente Nijmegen (Beleidsvisie, februari 2014\) is op pagina 33 hiervoor een standaard verantwoordingstekst opgenomen.

*Betuwelijn*

De Betuwelijn ligt op ongeveer 1800 meter van het plangebied. De ongevalsscenario's die het plangebied kunnen bereiken dragen niet bij aan een toename van het groepsrisico. In de beleidsvisie van de gemeente Nijmegen is hiervoor een standaardverantwoording opgesteld op pagina 33\.

**Aardgastransportleiding**

Het plangebied ligt binnen het invloedsgebied van de hogedrukaardgastransportleidingen A533 en A524\. Beide gasbuisleidingen hebben een invloedsgebied van 540 meter aan weerszijde van de leiding. Het plangebied ligt op 400 meter van de leiding. De toevoeging van Ã©Ã©n woning binnen een bestaande wijk op deze afstand zal geen kwantitatieve effecten hebben op het groepsrisico dat de buisleidingen veroorzaakt. Deze grote gasbuisleidingen worden zeer goed beschermd tegen corrosie en andere risico's op leidingbreuk. De kans op zo'n leidingbreuk is dan ook zeer klein. Volgens de visie externe veiligheid kan hier worden volstaan met een lichte verantwoording. De dichtheid van woningen is al hoog in de omgeving van de buisleiding en ter hoogte van het plangebied. Dit leidt tot een relatief hoog groepsrisico. Het groepsrisico blijft nog wel onder de oriÃ«ntatiewaarde. Veiligheidsmaatregelen aan de buisleiding zijn voor deze kleine ruimtelijke aanpassing niet voor de hand liggend. Dit geldt ook voor overige veiligheidsmaatregelen. Ook het Bevt geeft aan (vanwege de niet meetbare toename van het groepsrisico) dat hier kan worden volstaan met een beschouwing van de bestrijdbaarheid en de zelfredzaamheid.

In een advies van 7 juni 2016 heeft de Veiligheidsregio Gelderland Zuid (VRGZ, 7 juni 2016\) aangegeven wat de mogelijkheden zijn voor bestrijdbaarheid en zelfredzaamheid in het plangebied. Deze zijn gezien het maatgevende scenario dat zich kan afspelen beperkt. De zeer lage kans op het optreden van dit maatgevende scenario maakt dat de hulpverleningscapaciteit hier niet op is ingericht.

Conclusie: Externe veiligheid is geen belemmering voor de planontwikkeling.

#### 4\.7 Bodem

De bodemkwaliteit is beoordeeld op basis van de volgende rapporten:

* Bakker Milieuadviezen Waalwijk, Verkennend bodemonderzoek Groenestraat 3 te Oosterhout, BM/1018\-04, februari 2004\.

* Bakker Milieuadviezen Waalwijk, Verkennend bodemonderzoek Oude Groenestraat 60a te Oosterhout, BM/2285\-2016, mei 2016

Uit het bodemonderzoek blijkt: Â

* In de bovengrond is een lichte verontreiniging met lood aanwezig.

* Het grondwater is licht verontreinigd met barium.

* Bij de terreininspectie is geen (zwerf)asbest verdacht materiaal aangetroffen.

Op basis van de uitgevoerde bodemonderzoeken blijkt dat er geen sprake is van een geval van ernstige bodemverontreiniging, omdat geen sterke verontreiniging is aangetroffen. De aangetroffen lichte verontreinigingen vormen geen risico voor het beoogde gebruik als wonen met tuin. Bij het realiseren van de gewijzigde bestemming worden geen maatschappelijke en financiÃ«le belemmeringen ten gevolge van een bodemverontreiniging verwacht.

#### 4\.8 Water

Het vroegtijdig betrekken van de waterbeheerder en het meewegen van het waterbelang is, door middel van de Watertoets, sinds 1 november 2003 wettelijk vastgelegd.

**Beleidskader**

Voor de ruimtelijke aspecten heeft het Nationaal Waterplan de status van structuurvisie. Hierin zijn water en ruimtelijke ontwikkelingen geÃ¯ntegreerd, conform de nieuwe Wet ruimtelijke ordening, Woningwet, Wet algemene bepalingen omgevingsrecht (Wabo) en Bouwbesluit 2012 en de Waterwet.

Binnen de volgende documenten is de watertoets verankerd:

* Nota Anders Omgaan met Water (Kabinetsstandpunt over het waterbeleid 21e eeuw, dec. 2000\)

* Bestuursakkoord Water (mei 2011\)

* Landelijke Handreiking Watertoets 3 (RIZA, december 2009\)

* Waterplan 2010 â 2015 (WP4\)

* Waterbeheersprogramma 2016\-2021 (Waterschap Rivierenland, vastgesteld op 27 november 2015, ingegaan op 22 december 2015\)

* Grondwaterbeleidsplan Waterschap Rivierenland 2011\-2014

Het plangebied maakt voorts deel uit van de bestaande waterhuishoudkundige inrichting van het gebied Oosterhout. Voor dit gebied zijn het Gemeentelijk Rioleringsplan 2010 t/m 2016, het Waterhuishoudkundig Inrichtingsplan Waalsprong (2009\) en de Nota Afkoppelen en infiltratie hemelwaterafvoer (2013\) relevant.

**Doorwerking plangebied**

kenmerken watersysteem

Het plangebied bevindt zich niet in een grondwaterwingebied of grondwaterbeschermingsgebied. Binnen het plangebied is geen oppervlaktewater aanwezig. De riooltechnische ontsluiting van het perceel bevindt zich aan de Groenestraat. De riolering is uitgevoerd als gescheiden stelsel.

*Water in relatie tot ruimtelijke ontwikkelingen*

De riooltechnische ontsluiting van het plangebied bevindt zich aan de Oude Groenestraat. De riolering is uitgevoerd als duurzaam gescheiden stelsel. Vanuit het bouwbesluit 2012 geldt de verplichting om vuilwater en hemelwater op een verantwoorde manier te verwerken. Vuilwater wordt verplicht op het openbaar riool aan gesloten. Hemelwater moet op eigen terrein worden verwerkt. Gemeente Nijmegen hanteert bij het duurzaam omgaan met hemelwater de nota 'Afkoppelen en infiltreren hemelwater'. Schoon hemelwater dient in beginsel in de bodem te worden geÃ¯nfiltreerd. Bij infiltratie van hemelwater dient waar mogelijk conform convenant Duurzaam bouwen in het KAN 2000, gebruik te worden gemaakt van duurzame bouwmaterialen. In de huidige situatie heeft het perceel een tuinfunctie. De nieuwe ontwikkeling bestaat uit de bouw van Ã©Ã©n woning en noodzakelijke bijbehorende voorzieningen. Aangezien de toename van het verhard oppervlak minder is dan 500 mÂ², namelijk 90m2 is vanuit het beleid van het Waterschap geen compenserende waterberging noodzakelijk.

In 2005 is het waterhuishoudkundige plan voor de wijk Het Nijland opgesteld. Het plangebied is wel een onderdeel van de wijk echter het waterhuishoudkundige plan is opgesteld voor het nieuw te bouwen gedeelte van de wijk. De afwatering van het plangebied dient te voldoen aan genoemd waterhuishoudkundig plan. Hemelwater dient bovengronds naar de openbare ruimte af te stromen.

In de openbare ruimte stroomt het hemelwater bovengronds naar de wadi's in de wijk. In de wadi's zal de eerste waterberging plaatsvinden. Vanuit de wadi's wordt het water vertraagd naar oppervlaktewater afgevoerd. Dit ligt aan de buitenzijde van de wijk. Bij hevige neerslag kunnen vanuit de wadi's overstortingen naar oppervlaktewater plaatsvinden. In de Oude Groenestraat liggen de wadi's in het midden van de weg.

Uitgangspunt bij nieuwe stedelijke in\- en uitbreidingen is dat er grondwaterneutraal wordt. Dat wil zeggen dat de oorspronkelijke grondwaterstanden en \-stromen in de omgeving niet wijzigen. Dit kan bereikt worden door:

* een grondwatergerelateerde locatiekeuze: geen stedelijke uitbreidingen in gebieden met (kans op) hoge grondwaterstanden;

* maatregelen te treffen bij bouwrijp maken en tijdens de bouw (ophogen, goede structuur van het oppervlaktewatersysteem, voorkomen verdichting bodemstructuur);

* een waterproof bouwkundig ontwerp van woningen en gebouwen (bijvoorbeeld kruipruimteloos).

Om grondwateroverlast in bestaand stedelijk gebied te beperken zet het waterschap in eerste instantie in op bouwkundige maatregelen. Pas als dit onvoldoende soelaas biedt komen drainerende of onttrekkende oplossingen in beeld. Dit sluit niet uit dat er niet ondergronds gebouwd mag worden, mits er voldoende technische maatregelen worden getroffen zodat de bouw waterdicht is. Het bouwpeil van de woning dient tenminste 0,25 m hoger dan de kruin van de weg te zijn.

#### 4\.9 Fysieke veiligheid

Het aspect fysieke veiligheid (brand)veiligheid stelt voorwaarden aan de inrichting van de openbare ruimte, de situering van gebouwen ten opzichte van elkaar, de bluswatervoorziening en de bereikbaarheid. De van toepassing zijnde voorwaarden worden benoemd:

*Inrichting openbare ruimte: ontvluchting en zelfredzaamheid*

Hoe de openbare ruimte is ingericht, is van invloed op de mate waarin hulpdiensten de incidentlocatie kunnen bereiken en betrokkenen bij een incident in staat zijn een locatie te ontvluchten. In dit kader zijn de mogelijkheden voor ontvluchting en zelfredzaamheid binnen het plangebied getoetst. Hierbij gaat het er bijvoorbeeld om dat vluchtroutes in het gebouw goed aansluiten op de omgeving. Aan de hand van het voorgelegde plan heeft de brandweer geen beperkingen geconstateerd.

*Situering van gebouwen*

In verband met brandveiligheid kan het Bouwbesluit voorwaarden stellen aan de afstand tussen gebouwen onderling en de positionering ten opzichte van elkaar. Op basis van het huidige plan ziet de brandweer geen bijzondere beperkingen. Eventuele nadere eisen kunnen in het kader van de omgevingsvergunning gesteld worden.

*Bluswatervoorziening*

De brandweer stelt eisen aan de beschikbaarheid van bluswater. De capaciteit van een dergelijke voorziening dient minimaal 30 m 3 water per uur te bedragen. Afstand van de bluswatervoorziening tot de brandweertoegang(en) van het gebouw mag maximaal 40 meter bedragen. De situatie qua bluswatervoorziening op de locatie voldoet. Op basis van het huidige plan ziet de brandweer geen beperkingen.

*Bereikbaarheid*

Wat bereikbaarheid betreft is voor dit perceel belangrijk dat de woning langs twee onafhankelijke routes door brandweervoertuigen zijn te bereiken. Daarbij zijn de dimensionering van de wegen en de bereikbaarheid van de hoofdtoegang van de gebouwen van belang. De afstand van de openbare weg/ontsluitingsweg op particulier terrein tot te toegang van het pand mag volgens het Bouwbesluit 2012 niet meer dan 10 meter bedragen en er dient een opstelplaats voor het voertuig te zijn. Op basis van het huidige plan ziet de brandweer geen beperkingen.

**Doorwerking plangebied**

De conclusie luidt dat vanuit het oogpunt van fysieke veiligheid de brandweer geen beperkingen ziet ten aanzien van het voorliggende bestemmingsplan. Het advies van de brandweer is dus positief.

#### 4\.10 Flora en Fauna

Natura 2000 Natura 2000 is een Europees netwerk van beschermde natuurgebieden en vormt daarmee de basis voor het beleid van de EU voor behoud en herstel van biodiversiteit. Natura 2000 is niet enkel ter bescherming van gebieden maar draagt ook bij aan soortenbescherming.

Het Natura 2000 netwerk omvat alle gebieden die zijn beschermd op grond van de Vogelrichtlijn van 1979 en de Habitatrichtlijn van 1992\. In en om Nijmegen gaat het om de Natura 2000 gebieden 'Uiterwaarden Waal' en de 'Gelderse Poort'.

*Conclusie: Dit bestemmingsplan ligt op voldoende afstand van Natura2000 dat geen effecten*

*te verwachten zijn. Natura2000 is dan ook niet aan de orde voor dit bestemmingsplan.*

Natuurbeschermingswet De Natuurbeschermingswet 1998 (NB\-wet) is een Nederlandse wet die oorspronkelijk in 1967 is vastgesteld maar in 1998 ingrijpend is gewijzigd. In deze wet is nu de natuurbescherming van specifieke gebieden geregeld. Internationale verplichtingen uit de Vogelrichtlijn en Habitatrichtlijn zijn in de Natuurbeschermingswet verwerkt. De volgende gebieden zijn aangewezen in een aanwijsbesluit en beschermd op grond van de wet:

* Natura 2000\-gebieden (Vogelrichtlijn\- en Habitatrichtlijngebieden 'Uiterwaarden Waal', 'Gelderse Poort'

* Beschermde Natuurmonumenten (Rondom Nijmegen gaat het dan om 'Oude Waal' en 'Bronnenbos Refter')

*Conclusie: Dit bestemmingsplan is niet van invloed op gebieden die onder de*

*Natuurbeschermingswet vallen en derhalve is deze wet dan ook niet aan de orde voor dit*

*bestemmingsplan.*

Flora en faunawet Op 1 april 2002 is de Nederlandse Flora\- en faunawet in werking getreden. Deze wet regelt de bescherming van dier\- en plantensoorten. Ook is de Vogelrichtlijn, Habitatrichtlijn (Europees) en het CITES\-verdrag (overeenkomst inzake de internationale handel in bedreigde soorten wilde dieren en planten) in de Flora en faunawet verwerkt.

Het doel van deze wet is het in stand houden en beschermen van in het wild voorkomende planten\- en diersoorten. Deze wet hanteert daarbij het ânee, tenzij principeâ. Dat betekent dat alle schadelijke handelingen ten aanzien van beschermde planten\- en diersoorten in principe verboden zijn. Alleen onder strikte voorwaarden zijn afwijkingen van de verbodsbepalingen mogelijk. Hiertoe zal een ontheffing ex artikel 75 moeten worden aangevraagd. De ontheffingsaanvraag moet onderbouwd zijn door een goed onderzoek naar het voorkomen van en de effecten op beschermde soorten. Ook moet aangetoond worden dat er sprake is van een zwaarwegend maatschappelijk belang.

In de Flora\- en faunawet is daarnaast een zogenaamde 'algemene zorgplicht' opgenomen. De zorgplicht is van toepassing op alle planten en dieren, ongeacht of ze wettelijk beschermd zijn. De zorgplicht houdt in dat er bij ingrepen zoals bouwactiviteiten altijd zorgvuldig moet worden omgegaan met de aanwezige planten en dieren. Schadelijke activiteiten moeten zoveel mogelijk worden voorkomen.

Bevoegd gezag voor de Flora\- en faunawet is het Ministerie van EZ.

Voor dit bestemmingsplan is een quickscan Flora\- en faunawet uitgevoerd (âQuick scan Flora\- en faunawet Grote Boel Lent, 30\-03\-2016â) . Uit het onderzoek blijkt het volgende:

Het plangebied heeft mogelijk betekenis als foerageergebied voor steenuil en maakt mogelijk onderdeel uit van het leefgebied van rugstreeppad. Voor andere (strikt) beschermde soorten van Tabel 2/3 AMvB art. 75 Flora\- en faunawet en jaarrond beschermde soorten vogels heeft het plangebied geen functionele betekenis. Mogelijk is een ontheffing van de Flora\- en faunawet noodzakelijk of zijn maatregelen nodig om negatieve effecten op steenuil en rugstreeppad te voorkomen. Omdat het plangebied en de wijde omgeving ervan aan snelle veranderingen onderhevig zijn, is uitsluitsel over de functie van het plangebied voor steenuil en rugstreeppad van cruciale betekenis. Daarom wordt aanbevolen om vÃ³Ã³r 15 april 2016, tenminste twee keer een inventarisatieronde te houden in het plangebied gericht op de aanwezigheid van steenuil (jaarrond beschermd nest1\) en rugstreeppad, waarbij tevens de functie van het plangebied voor de betreffende soorten wordt onderzocht.

Uit het vervolgonderzoek (âInventarisatie rugstreeppad en steenuil Grote Boel Lent,â27 mei 2016\) blijkt dat de rugstreeppad en steenuil niet zijn waargenomen in het plangebied en binnen een straal van 1 km daarvan. Het plangebied heeft geen functie voor rugstreeppad en steenuil. Van beide soorten zijn in de onderzoeksperiode waarnemingen gedaan in de regio. Deze referentiewaarnemingen geven aan dat beide soorten actief waren in de onderzoeksperiode en met de toegepaste onderzoeksmethode vastgesteld konden worden.

Gelders Natuurnetwerk en Groene Ontwikkelingszone (GNN/GO)  Op 14 januari 2014 heeft het college van Gedeputeerde Staten de Omgevingsvisie en de bijbehorende Omgevingsverordening vastgesteld. Deze visie introduceert het zogenoemde Gelders Natuurnetwerk, waarmee het begrip EHS wordt losgelaten. Dit Gelders Natuurnetwerk bestaat uit alle terreinen met een natuurbestemming binnen de voormalige EHS en bevat tevens een zoekgebied van 7\.300 ha voor de te realiseren 5\.300 ha nieuwe natuur. Buiten dit Natuurwetwerk geldt onder meer de Groene Ontwikkelingszone.

Bevoegd gezag voor de GNN/GO is de provincie Gelderland.

*Conclusie: dit bestemmingsplan ligt op voldoende afstand van de GNN/GO om geen effecten*

*te verwachten.*

Groenplan De groene draad (2007\) Het groenbeleid is vastgelegd in 'De groene draad \- kansen voor het Nijmeegse groen' en heeft als doelstelling:

* inzicht te geven in het totaal van groene ontwikkelingen in en om de stad en hun onderlinge samenhang;

* een sturingsinstrument voor het bestuur te zijn voor groene ontwikkelingen in de stad;

* vanuit een groen toekomstperspectief een gids of leidraad te zijn voor toekomstige stedelijke ontwikkelingen;

* de groene ambities te benoemen voor de komende jaren die vertaald worden in een uitvoeringsprogramma.

De hoofdgroenstructuur en de hoofdbomenstructuur zijn de basis en de ruggengraat van het groen in Nijmegen. Deze structuren houden we dan ook in stand. In bestemmingsplannen gaat het dan om de bestemmingen Groen, Natuur en Bos. Daarnaast kennen ook andere plekken een groene bestemming bijvoorbeeld kleinere groenplekken op wijkniveau.

*Conclusie: Dit bestemmingsplan tast de hoofdgroenstructuur* niet aan.

Handboek stadsbomen (2009\) Het Handboek Stadsbomen is een uitwerking van het Groenplan âDe Groene draad, kansen voor het Nijmeegse groen'. Het Handboek Stadsbomen vormt het kader voor inrichtingsplannen en beheerplannen voor de openbare ruimte waar het bomen betreft. Het handboek is daarnaast te definiÃ«ren als toetsingskader voor ruimtelijke plannen en initiatieven en biedt inzicht in de beleidsuitgangspunten ten aanzien van bescherming, aanplant, beheer en kap van bomen.

De hoofddoelstelling van het Handboek Stadsbomen is het waarborgen van de duurzame instandhouding van het Nijmeegs bomenbestand door middel van behoud Ã¨n ontwikkeling.

De volgende uitgangspunten staan daarbij centraal:

* Optimale inzet van middelen

* Waarborgen van een vitaal bomenbestand.

* Zorgen voor draagvlak; zorgvuldig afwegen, bewust besluiten en tijdig communiceren.

* Meer bomen en meer kronen. Inzet op kwantiteit en kwaliteit.

Het Handboek Stadsbomen heeft betrekking op alle bomen binnen de gemeentegrenzen. Dat zijn dus niet alleen de park\-, laan\- en straatbomen, maar ook bomen in tuinen en op particuliere terreinen. Voor bosopstanden, bosplantsoen en bomen in natuurgebieden gelden andere beleidskaders en wet\- en regelgeving.

In het Handboek Stadsbomen is de hoofdbomenstructuur opgenomen. Deze structuur vormt samen met de hoofdgroenstructuur de basis van het groen in Nijmegen. De hoofdbomenstructuur leggen we niet vast in bestemmingsplannen maar wordt wel beschreven in de toelichting en speelt daarmee wel een rol in bestemmingsplannen.De Oude Groenestraat behoort tot de hoofdbomenstructuur van Nijmegen.

*Conclusie: dit bestemmingsplan tast de hoofdbomenstructuur niet aan.*

#### 4\.11 Cultuurhistorie

##### 4\.11\.1 Gemeentelijk beleid

In de Nota Cultureel Erfgoed, die op 15 mei 2013 door de raad is vastgesteld, is het erfgoedbeleid vastgelegd.

Deze nota beschrijft op welke manier erfgoed kan bijdragen aan de ambitie van de gemeente Nijmegen om de identiteit van de stad te behouden en te versterken. Hiervoor worden drie strategieÃ«n ingezet: duurzame ruimtelijke ontwikkeling, kennis \& inspiratie en bescherming \& instandhouding.

De strategie duurzame ruimtelijke ontwikkeling heeft betrekking op een toekomstbestendige stad, waar erfgoed ingezet wordt om bij gebiedsontwikkelingen de eigen identiteit te behouden of te versterken. De verplichtingen vanuit het Besluit ruimtelijke ordening en de daaruit voortvloeiende beleidsvrijheid die we als gemeente hebben zetten we in om deze ambitie te kunnen realiseren. Erfgoed is namelijk een factor die mede kwaliteit geeft aan de ruimte en daarmee ruimtelijke ontwikkelingen kan verrijken. De cultuurhistorische elementen die onderdeel zijn van de identiteit van de stad kan men niet allemaal als beschermd monument of gezicht aanwijzen, maar zijn wel onderdeel van de manier waarop we onze stad beleven, inrichten en gebruiken. De cultuurhistorische beleidskaart is de basis voor de cultuurhistorische inbreng bij het opstellen van ruimtelijke plannen.

Het betreffende bestemmingsplangebied valt binnen gebiedstype 1 van de cultuurhistorische beleidskaart. In gebiedstype 1 is er hoofdzakelijk sprake van woonwijken die in de afgelopen 50 jaar tot stand zijn gekomen en moderne bedrijventerreinen en industriegebieden. In deze gebieden zijn cultuurhistorisch waardevolle elementen in mindere mate aanwezig. Bij ruimtelijke plannen zal daarom alleen gestreefd worden naar behoud en herkenbaarheid van historische structuren. Dit is voor deze gebieden voldoende om verwijzingen naar het verleden levend te houden.

Voor gemeentelijke beschermingen is de gemeentelijke monumentenverordening de basis.

##### 4\.11\.2 Plangebied

Nijmegen\-Noord is gelegen op een duizenden jaren oud complex van meandergordels, aangeduid als de stroomgordel van Ressen. Dit systeem raakte uitgewerk met de opkomst van de Waal in huidige vorm zo'n 200 jaar voor Christus. Vanaf de middeleeuwen werd het gebied gecultiveerd en is de basis gelegd voor het huidige landschap. Dorpen ontstonden op de hoger gelegen oeverwallen. Om het cultuurland te kunnen beschermen werden kaden aangelegd. Elk dorp bouwde zijn eigen kade. Om de komgronden tussen de kades te kunnen bewerken groeven de bewoners smalle sloten, ook wel pijpen of zegen genoemd. De waterlopen lagen in veel gevallen in noord\-zuid richting (stroom zuid\-noord) en vormden samen een langgerekt systeem. De historische wegenstructuur in Nijmegen\-Noord, die voor een deel samenvalt met de vroegere kaden, vormde de basis van de verkaveling. Deze oude wegen vertakken zich vanuit het hart van de (kerk)dorpen het land in, waar ze als lintstructuren nog duidelijk herkenbaar zijn. De Oude Groenestraat is nog een historische structuren. In de loop der eeuwen werden verspreid aan deze wegen boerderijen gebouwd. Door de aanleg van achter\- en dwarskaden in het huidige Lent stroomde het overtollige water naar de binnenlandse kommen. Dit overstromingswater zorgde voor overlast in het noordelijk gelegen Ressen en het stroomafwaarts gelegen Oosterhout. Deze kerspels reageerden met de aanleg van een eigen achter\- en dwarskade, die nog steeds als respectievelijk Ressense en Oosterhoutsewal in het landschap ten noorden van Lent traceerbaar zijn.

De Oude Groenestraat is een historische structuur. Deze straat is ontstaan als dwarskade. De weg loopt aan de oostkant van het huis Oosterhout en heeft een verbinding met de Van Boetzelaerstraat, de weg die toegang verschaft tot huis Oosterhout.

In het plan gebied zijn geen beschermde monumenten aanwezig. Het plangebied is ook niet gelegen binnen beschermd gebied. Het plangebied bevindt zich aan een historische structuur, maar deze structuur wijzigt niet. Een vrijstaande woning herinnert aan de lintbebouwing zoals vroeger langs historische structuren aanwezig was.

#### 4\.12 Archeologie

##### 4\.12\.1 Archeologische uitgangsprincipes

Archeologie is binnen de planologie een conserverende waarde. Immers, archeologie is een niet aanvulbare waarde, wat wil zeggen wat eenmaal vernietigd is, nooit meer hersteld kan worden. Vandaar dat de omgang met archeologie zo op behoud is gericht. Behoud, bij voorkeur in situ, staat voorop, en dit principe zien we op elk niveau van archeologiebeleid terug.

De wens om archeologie in situ te behouden heeft verschillende achtergronden. Ten eerste het uitgangspunt dat de natuurlijke conservering de beste is, en ten tweede dat archeologie in zijn context begrepen moet worden. Een archeologische vondst, of het nu een voorwerp of een structuur is, is een drager van informatie, in relatie tot zijn omgeving. Het zal altijd iets kunnen zeggen over de lokale geschiedenis, vaak over de regionale geschiedenis en soms ook over de nationale geschiedenis of zelfs internationale geschiedenis. Archeologie zonder context heeft duidelijk aan waarde verloren.

Een derde uitgangspunt is de aanname dat toekomstige generaties mogelijk betere vormen van archeologisch onderzoek zullen hebben. Typerend voor gravend archeologisch onderzoek is dat het onderzoek het onderzoeksobject vernietigd: je kunt het maar eenmaal onderzoeken. Dit verklaart de nadruk op het goed documenteren van wat er tijdens het onderzoek aangetroffen wordt, zowel in het veld als nadien bij de uitwerking. Vandaar de hoop dat door nieuwe technieken dit mogelijk zal veranderen. Zouden we nu alles opgraven dan kan men later nooit meer onderzoek doen.

Een vierde en niet onbelangrijk punt is de economische kant van archeologisch onderzoek. Dit kan erg duur zijn, waardoor bijvoorbeeld de economische haalbaarheid van een plan in het geding kan komen. Maatregelen om de bodem niet of maar beperkt te verstoren zijn dan ook economisch zinvol.

Archeologie geeft inzicht in de (lokale) geschiedenis, en kan een belangrijke identiteitsdrager zijn. Het streven is om cultuurhistorische waarden, waaronder archeologie, mee te nemen bij inrichtingsplannen. Gebieden met een grote cultuurhistorische waarde hebben naast een grote leefbaarheid vaak ook een hogere economische waarde.

##### 4\.12\.2 Gemeentelijk beleid

Het archeologiebeleid van de gemeente Nijmegen is er, in overeenstemming met Malta en de Monumentenwet 1988, op gericht om het bodemarchief zoveel mogelijk te ontzien. Indien dat niet mogelijk is, wordt voorafgaande aan de bodemverstoring archeologisch onderzoek verricht. De wijze van onderzoek wordt bepaald op basis van de vast te stellen archeologische waarden en de aard en omvang van de bodemingrepen. De archeologische (in bredere zin: cultuurhistorische) kennis die hierbij wordt vergaard, levert informatie op die mede als inspiratiebron kan dienen voor het ontwerp van een gebouw of bij het inrichten van de openbare ruimte. Zo kan het 'verhaal van de plek' ook door toekomstige generaties nog worden gelezen. De Structuurvisie voor Nijmegen uit 2013 legt nadrukkelijk een koppeling tussen archeologie en lokale identiteit, en als bron of inspirator voor toerisme, een economisch belangrijke factor in de economie van de gemeente Nijmegen.

Het zal duidelijk zijn dat een betere bescherming van het bodemarchief en vooral ook het tijdig meewegen van de archeologische belangen vraagt om een zo goed mogelijk inzicht in de verwachte ligging, verspreiding en aard van het bodemarchief. Om deze reden heeft Bureau Archeologie en Monumenten van de gemeente Nijmegen een archeologische beleidskaart ontwikkeld (ABAK), waarop de belangrijkste archeologische vindplaatsen en zones en hun waardering zijn aangegeven. Deze kaart is onderdeel van de Nota Nieuw Beleid (2013\) en in een bijgewerkte vorm van het facetbestemmingsplan archeologie (2014\). De op de kaart aangeduide waarden worden overgenomen in (nieuwe) bestemmingsplannen. Nieuwe inzichten worden in deze kaart verwerkt en waar nodig zullen deze zo overgenomen worden in nieuwe bestemmingsplannen.

Het streven van de gemeente Nijmegen is in eerste instantie gericht op behoud in situ. Planaanpassingen kunnen de kosten voor archeologisch onderzoek overbodig maken, of sterk beperken. Initiatiefnemers wordt dan ook aangeraden in een vroeg stadium met de gemeente in overleg te gaan inzake de mogelijkheden om te kijken naar de best mogelijke opties. Het kan daarbij gaan om adviezen voor de soort van archeologisch onderzoek die het beste gekozen kan worden, of om de mogelijkheden van archeologie sparend bouwen te bekijken.

##### 4\.12\.3 Plangebied

Het plangebied ligt in een gebied met een nader te onderzoeken belang (waarde 1\). Het gemeentelijk beleid voor dergelijke gebieden houdt in dat bodemingrepen groter dan 2500 m2Â in ieder geval voorafgegaan worden door een archeologisch vooronderzoek.

##### 4\.12\.4 Informatieplicht

Een persoon die anders dan bij het doen van opgravingen een zaak vindt, waarvan deze weet of redelijkerwijs moet vermoeden dat het een monument is (in roerende of onroerende zin), is verplicht dit binnen drie dagen te melden (artikel 53 Monumentenwet 1988\)bij de Rijksdienst voor Cultureel Erfgoed.

#### 4\.13 Verkeer en parkeren

##### 4\.13\.1 Bereikbaarheid

*Gemotoriseerd verkeer*

De nieuwe woning wordt ontsloten via de Oude Groenestraat. Gezien de capaciteit van deze weg en het feit dat het slechts een toevoeging is van Ã©Ã©n vrijstaande woning, zijn er voor wat betreft de verkeersafwikkeling geen belemmeringen voor de voorgestane ontwikkeling.

*Langzaam verkeer*Het plangebied kan vanuit Oude Groenestraat ontsloten worden door fiets en voetganger.

*Openbaar vervoer*

Voor gebruik van het openbaar vervoer is het plangebied aanwezen op de haltevoorzieningen van de Fruitlaan. Deze bevinden zich op ca. 100 meter loopafstand, ter hoogte van het kruispunt Oude Groenestraat met de Fruitlaan.

*Expeditie* Het expeditie verkeer ontsluit op dezelfde wijze als het overige gemotoriseerde verkeer.

##### 4\.13\.2 Parkeren

Het aantal parkeerplaatsen wordt berekend aan de hand van de beleidsregels parkeren. Dit is een uitwerking van de door Burgemeester en Wethouders vastgestelde 'Nota Parkeernormen Gemeente Nijmegen Herziening (2016\).

De gemeente Nijmegen heeft een stedelijkheidsgraad 'sterk stedelijkeâ het plangebied Oude Groenestraat valt in gebied "schil / overloopgebied".

##### 4\.13\.3 Verkeersveiligheid

Aan de hand van de wegencategorisering kaart uit de nota Nijmegen Duurzaam bereikbaar (augustus 2012\) is bepaald welke snelheidsregime er geldt. Op de GOW\-plus, GOW\-basis en de industrieterreinen geldt 50 km/h. Voor de rest binnen bebouwde kom geldt 30 km/h.

Het plangebied ligt binnen aan een gebiedsontsluitingsweg met een maximumsnelheid van 50 km/h.

##### 4\.13\.4 Verkeerstoename

De verkeerstoename is niet significant.

#### 4\.14 Klimaat

De klimaatverandering noopt tot aanpassingen in ruimtelijke ontwikkelingen. De Gemeenteraad van Nijmegen heeft haar visie hierop in de Kadernotitie Klimaat en de nota Duurzaamheid in Uitvoering 2013\-2017 vastgelegd.

Kernbegrippen zijn compensatie en adaptatie.

Compensatie is het tegengaan en verminderen van negatieve effecten op het klimaat. Dit kan door energiegebruik te beperken en/of duurzame energiebronnen te gebruiken en door gebruik te maken materialen uit vernieuwbare bronnen. Nijmegen streeft er daarom naar om als stad energieneutraal te worden.

Adaptatie is het aanpassen aan de wijzigende omstandigheden zoals extremere weersomstandigheden en een stijgende energieprijs. Voorbeelden hiervan zijn het voorkomen van oververhitting, aandacht voor windklimaat en het realiseren van grotere piekbergingen voor neerslag.

In de gebouwde omgeving zijn voor energiegebruik en oververhitting de oriÃ«ntatie van de bebouwing en de manier waarop met de bezonning is omgegaan bepalende factoren.

Het microklimaat wordt bepaald door de verhouding tussen bebouwd en begroend oppervlak en de relatie tussen bebouwde en groene structuren. Een goed groenontwerp helpt oververhitting tegen te gaan en vangt neerslag en luchtverontreiniging op.

Verantwoord materiaalgebruik, beperking van energievraag en een verstandige positionering van functies dragen mede bij aan de klimaatdoelstellingen. In Nijmegen wordt de GPR\-methodiek gehanteerd om prestaties van gebouwen te in beeld te brengen. De ontwikkelaar kan deze systematiek ook gebruiken om haar ontwerpen te optimaliseren.

Om de mogelijkheden per plan in beeld te brengen kan de voor het bouwplan noodzakelijke installatie ontwerp aangevuld worden met een energiescan. Hierin kunnen zowel de warmtevraag als de koelingsbehoefte onderzocht worden. Op die manier kan de bijdrage van dit project aan de hierboven genoemde doelstellingen in beeld woorden gebracht.

Het gebied valt in het concessiegebied van het warmtenet dat in de Waalsprong wordt aangelegd. Via het warmtenet is duurzame warmte vanuit de ARN beschikbaar.

### Hoofdstuk 5 Juridische planbeschrijving

#### 5\.1 Inleiding

Het bestemmingsplan bestaat uit een verbeelding (met legenda) en planregels, vergezeld van een toelichting. De verbeelding en de planregels vormen het juridisch bindende deel van het bestemmingsplan. De verbeelding heeft de rol van visualisering van de bestemmingen.

De planregels regelen de gebruiksmogelijkheden van de gronden, de bouwmogelijkheden en de gebruiksmogelijkheden van de aanwezige en/of op te richten bebouwing. De toelichting heeft weliswaar geen bindende werking, maar heeft wel een belangrijke functie bij de weergave en onderbouwing van het bestemmingsplan en bij de uitleg van de verbeelding en planregels. In de volgende twee paragrafen wordt de systematiek van de planregels uiteengezet en wordt een uitleg per bestemming gegeven.

#### 5\.2 Systematiek van de planregels

Voor het bestemmingplan wordt gebruik gemaakt van het Standaard bestemmingsplan van de gemeente Nijmegen. Het Standaard bestemmingsplan is gebaseerd de Standaard Vergelijkbare Bestemmingsplannen (SVBP 2012\) waarin landelijke standaarden voor planregels en verbeelding zijn geformuleerd. De standaardisatie maakt het mogelijk om bestemmingsplannen te maken die op een vergelijkbare wijze zijn opgebouwd en op eenzelfde manier worden verbeeld. Het bestemmingsplan wordt zowel in analoge als digitale vorm opgesteld. Bij interpretatieverschillen heeft het digitale bestemmingsplan voorrang.

De planregels van het bestemmingsplan bestaan uit vier hoofdstukken, waarin achtereenvolgens de inleidende regels, de bestemmingsplanregels, de algemene regels en de overgangs\- en slotregels aan de orde komen.

##### 5\.2\.1 Inleidende regels

Bij de inleidende regels wordt ingegaan op de begrippen en de wijze van meten.

##### 5\.2\.2 Bestemmingsplanregels

De gronden van het gehele plangebied hebben een positieve bestemming. Een positieve bestemming betekent dat gebruik van de gronden voor de verschillende bestemmingen direct mogelijk is. Bovendien betekent het dat oprichting van gebouwen direct mogelijk is nadat burgemeester en wethouders een omgevingsvergunning ten behoeve van het bouwen hebben verleend. Een omgevingsvergunning wordt verleend indien zij voldoet aan onder meer de planregels van het bestemmingsplan, het Bouwbesluit, de Bouwverordening en de welstandsnota.

De opbouw van de bestemmingen ziet er in beginsel als volgt uit:

* bestemmingsomschrijving;

* bouwregels;

* afwijking van de bouwregels;

* specifieke gebruiksregels;

* afwijking van de gebruiksregels;

* omgevingsvergunning voor het uitvoeren van een werk, geen bouwwerk zijnde, of van werkzaamheden;

* wijzigingsbevoegdheid.

##### 5\.2\.3 Algemene regels

Onder het kopje algemene regels zijn de regels opgenomen die voor alle bestemmingen gelden. Hierbij gaat het om de volgende bepalingen:

* Anti\-dubbeltelregel: deze bepaling is opgenomen om te voorkomen dat wanneer volgens een bestemmingsplan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

* Algemene bouwregels: regels over beeldende kunst, bouwwerken ten algemenen nutte en ondergronds bouwen.

* Algemene gebruiksregels: er zijn regels opgenomen over het toestaan van aan huis verbonden beroeps\- en bedrijfsactiviteiten. Daarnaast is een bepaling over evenementen opgenomen en wordt aangegeven welk gebruik in ieder geval strijdig is met de bestemmingen in hoofdstuk 2\.

* Algemene afwijkingsregels: in deze bepaling wordt aan het bevoegd gezag de bevoegdheid gegeven om een omgevingsvergunning te verlenen ten behoeve van niet\-ingrijpende bouwactiviteiten. De criteria, die bij toepassing van de bevoegdheid in acht moeten worden genomen, zijn daarbij aangegeven.

* Overige regels: in de overige regels staan bepalingen omtrent parkeren opgenomen. Daarnaast is een bepaling opgenomen over de uitsluiting van bepalingen van de bouwverordening en is uitleg opgenomen over de voorrang van dubbelbestemmingen op enkelbestemmingen.

##### 5\.2\.4 Overgangs\- en slotregels

Overgangsrecht

In deze bepaling wordt vorm en inhoud gegeven aan het overgangsrecht die aansluit bij het Besluit ruimtelijke ordening.

Slotregels

Als laatste is de slotbepaling opgenomen. Deze bepaling bevat zowel de titel van het plan als de vaststellingsbepaling.

#### 5\.3 Beschrijving per bestemming

De voortuin van de te realiseren woning is bestemd als Tuin. De tuinbestemming wordt in ieder geval toegepast voor de voorgevel en tot 1 meter achter de voorgevel op het zijerf. Deze gronden mogen worden onder andere gebruikt voor tuin en groenvoorzieningen.

Op deze gronden mogen ten behoeve van de bestemming uitsluitend worden gebouwd:

* a. aan\- en uitbouwen met een maximum diepte van 1,5 meter gemeten vanaf de gevel van het hoofdgebouw;

* b. erfafscheidingen en andere bouwwerken, geen gebouwen of overkappingen zijnde. De bouwhoogte van erfafscheidingen mag niet meer dan 1 meter bedragen en de bouwhoogte van andere bouwwerken, geen gebouwen of overkappingen zijnde, mag niet meer dan 4 meter bedragen.

De gronden die bestemd zijn als 'Wonen' zijn primair bedoeld voor het wonen. Daarnaast zijn aan huis verbonden beroeps\- en bedrijfsactiviteiten toegestaan (voorwaarden zie artikel 8\.1\).

Op deze gronden mogen ten behoeve van de bestemming uitsluitend worden gebouwd:

* a. gebouwen en overkappingen;

* b. bouwwerken, geen gebouwen of overkappingen zijnde.

De hoofdgebouwen zijn alleen toegestaan binnen het bouwvlak, dat geheel mag worden bebouwd. De goot\- en bouwhoogte zijn op de verbeelding weergegeven. Aan\- en uitbouwen en erfafscheidingen zijn binnen en buiten het bouwvlak toegestaan.

### Hoofdstuk 6 Economische uitvoerbaarheid

De betreffende locatie is particulier terrein. De eventueel te maken aanpassingen, kosten e.d., ten gevolge van de realisatie van voorgestelde wijziging, in het openbaar gebied, zijn voor rekening van de initiatiefnemer. Conform het gestelde in artikel 6\.12 Wro is er geen exploitatieplan opgesteld. De gemeentelijke kosten ten gevolge van deze ontwikkeling worden middels het heffen van leges in rekening gebracht bij de initiatiefnemer.

Uit de gevraagde herziening van het bestemmingsplan kan schade voortvloeien als bedoeld in artikel 6\.1 van de Wet ruimtelijke ordening om welke reden er gerede twijfel bestaat over de vereiste economische uitvoerbaarheid van de gevraagde planologische maatregel. Er dient voorkomen te worden dat de gemeente voor particuliere initiatieven planschade betaalt. Om die reden is een verhaalsovereenkomst planschade afgesloten met de initiatiefnemer waarin hij zich ten behoeve van de economische uitvoerbaarheid van de planologische maatregel bereid verklaart de daaruit voortvloeiende voor vergoeding in aanmerking komende planschade volledig aan de gemeente te compenseren.

Derhalve kan gesteld worden, dat de bestemmingsplanherziening financieel\-economisch uitvoerbaar is.

### Hoofdstuk 7 Maatschappelijke uitvoerbaarheid

#### 7\.1 Inspraak

Voor dit bestemmingsplan is op 22 juni 2016**Â**een vooraankondiging gepubliceerd. Conform de inspraakverordening zal er inspraak plaatsvinden via de zienswijzenprocedure. Het ontwerpbestemmingsplan zal gedurende zes weken ter visie liggen.

#### 7\.2 Overleg

*Ministerie van Infrastructuur en Milieu* In juni 2008 heeft het kabinet de Realisatieparagraaf Nationaal ruimtelijk beleid vastgesteld. Deze paragraaf geeft inzicht in welke nationale belangen het kabinet heeft gedefinieerd en op welke wijze het rijk deze wil verwezenlijken. Het resultaat is een helder en scherpe markering voor gevallen waarvoor de medeoverheden afstemming moeten zoeken met het Rijk.

Inzicht wanneer het Rijk vooroverleg van belang acht is te herleiden uit de nationale belangen zoals opgenomen in de Realisatieparagraaf. De volgende nationale belangen zijn opgenomen in de Realisatieparagraaf:

* Bundeling van verstedelijking en economische activiteiten

* Grote rivieren

* Kustfundament

* IJsselmeergebieden

* IJsselmeergebied Regionale watersystemen

* Ecologische hoofdstructuur

* Nationale Landschappen

* Rijksbufferzones

* Recreatie

* Derde Nota Waddenzee

* Tweede Structuurschema Militaire Terreinen

* Project Mainport Rotterdam

Onderhavig project doorkruist geen van bovengenoemde nationale belangen en is geen vooroverleg ex. artikel 3\.1\.1\. Bro noodzakelijk.

*Provincie Gelderland* Bij brief van 5 juni 2008 heeft de Provincie Gelderland aangegeven op welke wijze waarop en de mate waarin de Provincie betrokken willen worden bij het vooroverleg ex. artikel 3\.1\.1\. Bro. In deze brief is gesteld dat voor plannen van puur lokaal belang geen rol is weggelegd voor de provincie en geen vooroverleg hoeft plaats te vinden.

Het onderhavige plan is vanwege de kleinschaligheid van puur lokaal belang en hoeft niet aangeboden te worden aan de Provincie voor het artikel 3\.1\.1 Bro vooroverleg.

*Waterschap* Per brief van 15 februari 2012 (kenmerk 201206566\) geeft het Waterschap Rivierenland aan dat zij beoordeeld of in een plan voldoende rekening is gehouden met de waterhuishouding. De gemeente kan zelf bepalen of een plan waterhuishoudkundig relevant is of niet via de landelijke website www.dewatertoets.nl.

Deze toetsing is gedaan en daaruit blijkt dat er geen waterbelangen zijn die door dit plan worden geraakt. Het plan betreft uitsluitend een functieverandering van bestaande bebouwing. Er vindt geen aanpassing van bebouwing of ruimte plaats. Waterschap Rivierenland heeft geen bezwaar tegen dit plan. Het plan hoeft in het kader van de watertoets niet meer voorgelegd te worden aan Waterschap Rivierenland.

### Bijlagen bij toelichting

#### Bijlage 1 Bodemrapportage

#### Bijlage 2 Akoestisch onderzoek