xml version\="1\.0" encoding\="UTF\-8"?

Parapluplan gemeente Aalten: Toelichting

direct naar inhoud van Toelichting

Parapluplan gemeente Aalten

===========================

Toelichting

-----------

| Plan: | Parapluplan gemeente Aalten |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0197\.BP00094\-VG01 |

* vaststellingsbesluit

* Toelichting

* Bijlagen bij de toelichting

* Regels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding voor het bestemmingsplan

+ 1\.2 Ligging plangebied

+ 1\.3 Geldende bestemmingslannen

+ 1\.4 Leeswijzer

* Hoofdstuk 2 Plankader

+ 2\.1 Provinciale omgevingsvisie

+ 2\.2 Regionale Woonagenda Achterhoek

+ 2\.3 Woningbouwplanning

+ 2\.4 Parkeernormen

+ 2\.5 Shishabars

* Hoofdstuk 3 Juridische planbeschrijving

+ 3\.1 Algemeen

+ 3\.2 Wijze van bestemmen

* Hoofdstuk 4 Procedure

+ 4\.1 Algemeen

+ 4\.2 Verslag vooroverleg ex artikel 3\.1\.1 Bro

+ 4\.3 Verslag inspraak ex artikel 3\.1\.6 Bro

+ 4\.4 Verslag zienswijzen

### Hoofdstuk 1 Inleiding

#### 1\.1 Aanleiding voor het bestemmingsplan

Het voorliggend paraplubestemmingsplan bevat een regeling voor: de woningbouwplanning, de parkeernormen en een toevoeging op het strijdig gebruik.

Op initiatief van het provinciaal bestuur van Gelderland is in regionaal verband afgesproken om de in de bestemmingsplannen opgenomen (veelal te ruime) woningbouwcapaciteit in overeenstemming te brengen met de geprognotiseerde behoefte.

De gemeenteraad van Aalten heeft in 2017 een aangepaste woningbouwplanning vastgesteld, inclusief een aantal aanvullende maatregelen om meer grip te krijgen op de woningbouw. Concreet betekent dit dat er minder woningen aan de voorraad worden toegevoegd

De vigerende bestemmingsplannen bieden meer plancapaciteit dan de planning. In voorliggende partiÃ«le herziening is de planning en capaciteit in overeenstemming gebracht in de kernen van de gemeente Aalten.

In de voorliggende partiÃ«le herziening zijn de in 2017 (in Woningbouwplanning Aalten 2017, zie bijlage 1) vastgestelde locaties van de rode lijst en de aanvulling daarop (zie bijlage 2), vastgesteld door burgemeester en wethouders op 20 maart 2018, (zie bijlage 3) verwerkt voor alle kernen van de gemeente Aalten.

Naast deze 'rode' locaties zijn ook de vastgestelde aanvullende maatregelen verwerkt zoals:

* In beperkte mate medewerking verlenen aan afwijkingsbevoegdheden c.q. wijzigingsbevoegdheden die voorzien in extra woningen

* 'Slapende capaciteit' wegnemen;

* Wonen in de centrumgebieden koppelen aan afwijkingsbevoegdheid.

Ook delen van het vastgestelde flankerend beleid zijn verwerkt zoals de verplaatsingsmogelijkheden voor bestaande woningen.

Tevens worden met deze partiÃ«le herziening de gemeentelijke parkeernormen voor het gehele grondgebied van de gemeente Aalten vastgelegd. Voorheen kon de juridische verankering van parkeernormen worden geborgd via de bouwverordening. Door wijzigingen in het Besluit ruimtelijke ordening (Bro) dient de juridische borging van dit parkeerbeleid nu te gebeuren via het bestemmingsplan.

Daarnaast is met deze partiÃ«le herziening aan alle onderliggende bestemmingsplannen als strijdig gebruik toegevoegd het gebruik als shishabars en vergelijkbare functies.

Dit parapluplan geldt aanvullend op de vigerende bestemmingsplannen.

Via voorliggend document wordt gemotiveerd hoe de wijzigingen in de woningbouwplanning in de bestemmingsplannen is verwerkt, hoe het parkeerbeleid juridisch wordt geborgd en waarom dat kan volgens de Wet ruimtelijke ordening (Wro).

#### 1\.2 Ligging plangebied

Het plangebied bestaat uit het gehele grondgebied van de gemeente Aalten.

#### 1\.3 Geldende bestemmingslannen

Onderhavig plan betreft een zogenaamd 'parapluplan'. Dit plan komt als het ware 'boven' de geldende onderliggende bestemmingsplannen te liggen waarbij de onderliggende plannen onverminderd van toepassing blijven. Alle onderliggende plannen blijven dus van toepassing tot het moment dat deze herzien worden door een ander plan (dus niet dit voorliggende plan). Onderstaand een overzicht van de onderliggende bestemmingsplannen:

* Kern Aalten 2011

* Kobus III

* Kobus III \- 2012

* Kern Aalten, wijziging Varsseveldsestraatweg 49\-II

* Admiraal de Ruyterstraat 10 Aalten

* Kern Aalten 2011, herziening Kerkstraat 13, 15 en 15a

* Kern Aalten 2011, wijziging Servatiusstraat 6\-10

* Kern Aalten 2011, Ludgerstraat

* De Kraaienboom

* Hoge Veld Aalten

* Bedrijventerrein Het Broek, uitbreiding Cattier

* Kern IJzerlo 2010

* Kern Dinxperlo 2012

* Kern Dinxperlo 2012, uitwerking Veldmate

* Marijkestraat 15 Dinxperlo

* Kern Dinxperlo 2012, Raadhuisstraat \- Kwikkelstraat

* Kern Dinxperlo 2012, herziening gemeentewerf \- omgeving Blauwe Meer

* Kern Dinxperlo 2012, ontsluiting bedrijventerrein Hietveld

* Kern Dinxperlo 2012, uitwerking vml. Ds.van Dijkschool

* Kern De Heurne 2010

* Kern De Heurne 2010, wijziging Keizerweg 1

* Kern Lintelo 2008

* Ken Lintelo 2008 \- Plan van Uitwerking 2009

* Kern Barlo 2010

* Kern Barlo 2010, herziening 2013 (woningbouw Markerinkdijk)

* Kern Bredevoort 2012

* Bredevoort, Bekendijk

* Kern Haart 2010

* Landelijk Gebied 2015

* Landelijk gebied, herziening 2017

* Landelijk gebied, tweede herziening 2017

* Buitengebied Aalten, Lichtenvoordsestraatweg 67 ca

* Buitengebied Aalten, Vellegendijk 2a

* Buitengebied, partiÃ«le herziening 2012

* Buitengebied Aalten 2007, zwembad en wellnesscentrum 't Walfort

#### 1\.4 Leeswijzer

In hoofdstuk 2 wordt beschreven wat de uitgangspunten zijn voor het voorliggend bestemmingsplan en geeft een beschrijving van een aantal specifieke locaties. Hoofdstuk 3 geeft een toelichting op de juridische opzet van het plan. Tot slot gaat hoofdstuk 4 in op de wijze hoe burgers en andere belanghebbenden betrokken zijn bij het plan (maatschappelijke uitvoerbaarheid). Hierin zijn de uitkomsten van inspraak, vooroverleg en zienswijzen opgenomen.

### Hoofdstuk 2 Plankader

#### 2\.1 Provinciale omgevingsvisie

De provinciale omgevingsvisie, vastgesteld door Provinciale Staten van Gelderland bij besluit van 9 juli 2014, nummer 2013\-007731, stelt ten aanzien voor het Wonen in de Regio Achterhoek het volgende:

De door de Achterhoek opgestelde regionale woonvisie anticipeert op de krimp. In de regionale woonvisie zijn productieafspraken opgenomen, die onder meer inhouden dat er relatief weinig kwantitatieve toevoeging plaatsvindt. Belangrijk hierbij is hoe de plancapaciteit wordt teruggebracht en hoe de financiÃ«le consequenties verdeeld worden. Gemeenten en corporaties willen (regionaal) programmeren op strategisch voorraad beheer.

Daarnaast vraagt de bestaande woningvoorraad extra aandacht. Er is een kwaliteitsslag nodig in de bestaande woningvoorraad. Het verduurzamen en levensloopbestendig maken van woningen, het herstructureren van wijken en het in stand houden van de leefbaarheid komen meer en meer centraal te staan. Niet nieuwbouw, maar verbouw heeft de toekomst.

De stagnerende nieuwbouw, is een bedreiging voor de in de Achterhoek gevestigde bouwbedrijven en voor jongeren in opleiding voor de bouw. Op termijn kan verbouw (verduurzaming, aanpassingen ten gevolge van vergrijzing, herbestemmingen) nieuwe perspectieven bieden.

#### 2\.2 Regionale Woonagenda Achterhoek

In de Regionale Woonagenda Achterhoek 2015\-2025 (zie bijlage 4) is aangegeven dat de woningbouwplanning van de gemeenten binnen de regio in overeenstemming gebracht moet worden met de behoefte aan woningen tot 2025\.

De gemeente Aalten heeft hier gevolg aan gegeven door in de woningbouwplanning Aalten 2017 (zie bijlage 1\) de planning met 10% te reduceren ten opzichte van de planning van 2010\. Dat betekent dat er in de periode 2015\-2025 maximaal 483 woningen toegevoegd mogen worden. Ook in de eigen lokale woonagenda 2016\-2025 is al aangekondigd dat de woningbouwplanning te veel woningen bevatte en dat er beleid nodig was om dit terug te brengen.

De plannen die onderdeel zijn van de woningbouwplanning worden onderverdeeld in groene en rode plannen.

Rode plannen zouden moeten worden gestopt omdat dit niet de woningen zijn waaraan een tekort is en waarvan de realisatie nodig is om in de behoefte voor de lange termijn te voorzien.

#### 2\.3 Woningbouwplanning

##### 2\.3\.1 Uitgangspunten

De gemeente Aalten heeft gevolg gegeven aan de regionale woonagenda door in de woningbouwplanning Aalten 2017 (zie bijlage 1) de woningbouwcapaciteit met 10% te reduceren ten opzichte van de planning van 2010\. Dat betekent dat er in de periode 2015\-2025 maximaal 483 woningen toegevoegd mogen worden.

De woningbouwplanning is gereduceerd met behulp van de toepassing van het stoplichtmodel. De plannen die onderdeel zijn van de woningbouwplanning worden onderverdeeld in groene en rode plannen.

Voor dit bestemmingsplan zijn de lijsten rode plannen van de Woningbouwplanning Aalten 2017 en de actualisatie daarvan d.d. 20 maart 2018 (zie bijlage 2) het uitgangspunt.

Het bestemmingsplan heeft als doel de afspraken uit dit beleidskader en de daarbij vastgestelde termijnen vast te leggen

Voor een aantal rode plannen loopt nog een termijn waarbinnen de woningen gerealiseerd mogen worden. Als er een aanvraag voor een omgevingsvergunning is ingediend voor afloop van de vastgestelde termijn, mogen die woningen worden gerealiseerd. Daarna vervalt deze mogelijkheid.

De meeste locaties behouden de geldende bestemming, maar er wordt bepaald dat er geen extra woningen mogen worden toegevoegd. In een enkel geval wordt echter wel een nieuwe bestemming toegekend, met name als terzake overeenstemming is bereikt. In paragraaf 2\.3\.2 wordt ingegaan op de locaties waar direct een nieuwe bestemming gaat gelden.

##### 2\.3\.2 Locaties met nieuwe bestemmingen

Voor de volgende locaties is de bestemming gewijzigd. Hierna is per locatie een korte toelichting gegeven.

* **Kobus III fase 2 aan de Nijverheidsweg en de Schopperskamp (Aalten)**. De uit te werken woonbestemming wordt omgezet in een agrarische en een verkeersbestemming.

* **Kobus III achter Nijverheidsweg 8 (Aalten).** De uit te werken woonbestemming wordt omgezet in een woonbestemming. Het gaat in dit geval om een achtererfgebied voor de ter plaatse aanwezige bestaande woning.

* **Kraaienboom (Aalten).** De bestemming is zo aangepast dat er ten noorden van de Kraaienboom 2 vrijstaande woningen gebouwd kunnen worden.

* **Smitskamp tussen nr. 41 en 53 (Aalten).** De bestemming is zo aangepast dat hier nog 2 vrijstaande woningen toegestaan zijn. In dit plangebied komen drie woningen te vervallen, twee aan de Smitskamp en Ã©Ã©n aan de Keizersweg.

* **Hamelandroute 72a (Aalten).** Hier is een vergunning verleend voor de bouw van een woning binnen de bestaande praktijkruimte. De bestemming is hierop aangepast.

* **De Riete, De Heurne.** De tweede fase wordt niet ontwikkeld. De uit te werken woonbestemming van de desbetreffende gronden wordt omgezet naar een agrarische bestemming overeenkomstig het feitelijke gebruik.

* **De Keizer (naast De Riete 6\), De Heurne.** De woonbestemming wordt gehandhaafd met dien verstande dat nog 1 vrijstaande woning wordt toegestaan. De verkeersbestemming wordt deels omgezet naar een agrarische bestemming.

* **Halteweg/Gendringseweg, Lintelo.** De bestemming op deze locatie is zo aangepast dat nog ten hoogste vier woningen toegestaan zijn. Er zijn negen woningen wegbestemd.

* **Warmelinckweg tegenover nr. 16, IJzerlo.** De mogelijkheid voor de bouw van een vrijstaande woning vervalt. Het perceel is nu agrarisch in gebruik. Dit gebruik wordt bestendigd in de toegekende bestemming.

* **Veldmate naast nr. 21, Dinxperlo.** Deze woningbouwlocatie hoeft niet in ontwikkeling te worden genomen. De bestemming wordt omgezet naar een agrarische bestemming conform het feitelijke gebruik.

* **Wilhelminastraat 11, Dinxperlo.** Hier is een woning gerealiseerd; daarom wordt de woonbestemming opgenomen.

* **Europastraat tegenover nr. 37, Dinxperlo.** Binnen dit gebied is een parkeerterrein gerealiseerd ten behoeve van het aangrenzende sportpark.

* **Het Grotenhuis/Burg. van Kluyvestraat Dinxperlo.** Het op dit terrein staande gebouw is inmiddels gesloopt en het gebied is ingericht als 'groen'. Ten behoeve van een flexibele invulling, waaronder parkeren, is de bestemming omgezet naar 'Verkeer \- Verblijfsgebied'.

* **NPB\-gebouw, Dinxperlo.** Binnen het voormalige kerkgebouw zijn twee woningen gerealiseerd. De bestemming is op deze feitelijke situatie aangepast.

#### 2\.4 Parkeernormen

Het parkeerbeleid in de gemeente Aalten is opgenomen in het Gemeentelijk Verkeers\- en Vervoersplan Aalten 2010\-2020 (GVVP). In het GVVP is aangegeven dat bij nieuwe ruimtelijke ontwikkelingen gebruik wordt gemaakt van de kengetallen voor parkeren afkomstig van het CROW (publicatie 317\). Omdat op grond van nieuwe wetgeving beleidsnota's geen normen meer mogen bevatten, is besloten een aparte beleidsregel parkeernormen op te stellen, de beleidsregel parkeernormen gemeente Aalten (zie bijlage 2Â bij de regels).

De beleidsregel parkeernormen gemeente Aalten heeft als doel om de toepassing van parkeernormen inzichtelijker te maken, zodat het voor burgers, bedrijven en ontwikkelaars duidelijker is welke normen worden gehanteerd bij een aanvraag om omgevingsvergunning of bestemmingsplanwijziging. De parkeernorm is een middel om bij (ver\-)bouw te zorgen dat er voldoende parkeerplaatsen zijn. Hiermee wordt gegarandeerd dat mensen er graag komen voor wonen en werken of bezoek, maar vooral ook dat de openbare ruimte wordt beschermd tegen overlast en hinder als gevolg van foutparkeren.

In de beleidsregel is aangegeven welke uitgangspunten gehanteerd worden met betrekking tot parkeren. Ook is aangegeven hoe de parkeerbehoefte van een ontwikkeling bepaald dient te worden. Indien bij de aanvraag van een omgevingsvergunning niet op eigen terrein in de parkeerbehoefte kan worden voorzien is het mogelijk om van de parkeernormen af te wijken. Voor het afwijken van de parkeernormen is in de beleidsregel een stappenplan opgenomen. Daarnaast heeft het college van B\&W de mogelijkheid om nadere eisen te stellen met betrekking tot de te realiseren parkeerplaatsen.

Via voorliggend plan wordt het naleven van de gemeentelijke parkeernormen verplicht gesteld.

#### 2\.5 Shishabars

Op grond van de planregels van de bestemmingsplannen is voor de centra in de kernen van Aalten, Dinxperlo en Bredevoort bepaald dat uitsluitend bedrijven uit horecacategorie 1 en 2 zijn toegestaan. Dit houdt in dat binnen deze bestemming zowel kleine als middelzware horeca is toegestaan, zoals cafetaria's, lunchrooms, maar ook cafÃ©s, restaurants e.d. Tot een verboden gebruik is in de regels van die bestemmingsplannen nadrukkelijk aangewezen: seksinrichting, escortbedrijf, sekswinkel, smartshop en coffeeshop.

Een smartshop is een winkel waarin psychoactieve stoffen worden verkocht die niet vallen onder de Opiumwet en ook niet illegaal zijn. Onder smartdrugs vallen allerlei natuurlijke producten zoals kruidenmengsels, zaden, paddokweeksets, bepaalde cacti en truffels die een hallucinerende werking hebben. Een coffeeshop is in Nederland een openlijk verkooppunt van cannabis (softdrug).

Een shisha\-bar (of shisha\-lounge) is niet als zodanig in wet\- en regelgeving gedefinieerd. Een shisha\-bar is een openbare inrichting waar klanten tegen betaling een waterpijp kunnen roken. Een waterpijp, ook bekend onder de naam shisha, is een instrument om pijp\- of fruittabak mee te roken. In een normale waterpijp zit geen drugs. In Nederland wordt het shisharoken steeds populairder in (eet)cafÃ©s, bars, thee\- en koffiehuizen, met name onder jongeren. In het algemeen wordt gesteld dat bij het roken van een waterpijp rokers meer schadelijke stoffen binnenkrijgen dan tijdens het roken van sigaretten. Daarnaast ligt de mate van overlast van een shishabar op basis van ervaringen van de politie tussen overlast van een cafÃ© en een coffeeshop in. De aanwezigheid van een shisha\-lounge kan bij de omwonenden tot sterke gevoelens van (sociale) onveiligheid leiden. Het toestaan van deze functie kan daarmee zorgen voor een aantasting van de woon\- en leefomgeving.

Op grond van het geldende bestemmingsplan zijn een smartshop en coffeeshop nadrukkelijk niet toegestaan. Deze afweging is destijds op basis van openbare orde\- en veiligheidsaspecten gemaakt. Aangezien shishabars vergelijkbare effecten hebben op de openbare orde en veiligheid zijn ook een shisha\-lounge, en mogelijk daarmee vergelijkbare inrichtingen, niet bedoeld om toe te staan in de gemeente Aalten. Ter bevordering van de duidelijkheid en rechtszekerheid wordt het gebruik als shishabars en vergelijkbare functies gericht op geestverruimende genotsmiddelen daarom middels dit parapluplan uitgesloten in de gehele gemeente Aalten.

### Hoofdstuk 3 Juridische planbeschrijving

#### 3\.1 Algemeen

Het bestemmingsplan is opgezet volgens de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\).

Het bestemmingsplan bestaat uit een verbeelding, planregels en een toelichting. De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar is wel een belangrijk onderdeel van het plan. De toelichting geeft een weergave van de beweegredenen, de onderzoeksresultaten en de beleidsuitgangspunten die aan dit plan ten grondslag liggen. De toelichting is van wezenlijk belang voor een juiste interpretatie en toepassing.

Daarnaast maken ook eventuele bijlagen onlosmakelijk onderdeel uit van het bestemmingsplan.

**Verbeelding**

De verbeelding is een digitale kaart, waarop bestemmingen en aanduidingen zijn weergegeven. Aanduidingen worden gebruikt om bepaalde zaken specifieker te regelen, bijvoorbeeld in de vorm van gebiedsaanduidingen, bouwaanduidingen, bouwvlakken, functieaanduidingen etc.

Voor de analoge verbeelding is gebruik gemaakt van een digitale ondergrond (Grootschalige Basiskaart en/of kadastrale kaart). Daar waar een verschil is tussen de digitale en de analoge verbeelding, is de digitale versie leidend.

**Regels**

De planregels zijn standaard onderverdeeld in vier hoofdstukken.

* Hoofdstuk I : Inleidende regels, deze bevatten de begrippen en wijze van meten;

* Hoofdstuk II: Bestemmingsregels, dit zijn de verschillende bestemmingen op alfabetische volgorde. De regels bevatten een bestemmingsomschrijving en regels voor het bouwen en het gebruik.

* Hoofdstuk III: Algemene regels, dit zijn regels die gelden voor alle bestemmingen. Dit zijn onder meer (mogelijke) flexibiliteitsbepalingen in de vorm van wijzigings\- en afwijkingsbevoegdheden.

* Hoofdstuk IV: Overgangs\- en slotbepalingen.

#### 3\.2 Wijze van bestemmen

De onderliggende van kracht zijnde bestemmingsplannen blijven onverminderd van toepassing voor het plangebied. Dit parapluplan voorziet in enkele wijzigingen en toevoegingen aan de regels.

**Woningbouwplanning**

Aan het grootste deel van het plangebied is de aanduiding 'overige zone \- nieuwbouw niet toegestaan' toegekend, waarmee wordt bepaald dat het bestaande aantal woningen niet mag toenemen (artikel 24\.1). Hiermee zijn alle woningbouwmogelijkheden binnen deze aanduiding op slot gezet, ook de mogelijkheden binnen de centrumbestemmingen. Voor het bestaand aantal woningen is in de begripsbepalingen aangegeven dat het gaat om het rechtens aantal woningen dat is toegestaan op een bouwperceel. In de praktijk kan worden nagegaan welke woningen bestaand waren bij inwerkingtreding van voorliggend bestemmingsplan aan de hand van onder andere gegevens van de Basisregistraties Adressen en Gebouwen (BAG), vergunningen en (lucht)foto's.

Voor de duidelijkheid is in artikel 24\.2 aangegeven welke aanpassingen er in de regels van de onderliggende bestemmingsplannen zijn om enkel het bestaande aantal woningen toe te staan. Doorgehaalde tekst vervalt en geel gemarkeerde tekst wordt toegevoegd aan de artikelen. Tevens is hier aangegeven welke wijzigingsbevoegdheden zijn komen te vervallen. Op de verbeelding is tevens aangegeven welke wijzigingsgebieden zijn vervallen.

In bijlage 5 is voor alle rode locaties en oranje locaties die inmiddels rood zijn geworden aangegeven op welke manier ervoor gezorgd is dat de woningbouwmogelijkheden vervallen.

Een afwijkingsmogelijkheid is opgenomen om woningbouwplannen toch door te laten gaan, mocht dit door afname van de plancapaciteit elders binnen de gemeentelijke woningbouwplanning passen.

Voor locaties waar het aantal toegestane woningen vermindert, wordt de aanduiding 'maximum aantal wooneenheden' gebruikt om deze vermindering vast te leggen.

Voor de rode plannen waarvoor er nog een termijn is waarbinnen een aanvraag voor een omgevingsvergunning kan worden ingediend om woningen te realiseren, is een aanduiding opgenomen. Vanaf de datum waarop de termijn voor het realiseren van woningen is afgelopen, gaat hier ook het bouwverbod voor extra woningen gelden.

Voor een aantal rode locaties is een nieuwe bestemming opgenomen, zoals toegelicht in paragraaf 2\.3\.2. Hierdoor bevat voorliggend bestemmingsplan de volgende bestemmingen (artikel 2 t/m 23):

* Agrarisch

* Agrarisch \- 2

* Agrarisch \- Dorpsgebied \- 1

* Gemengd

* Groen \- 1

* Groen \- 2

* Sport

* Tuin \- 1

* Tuin \- 2

* Tuin \- 3

* Tuin \- 4

* Tuin \- Gaarde

* Verkeer

* Verkeer \- Verblijfsgebied \- 1

* Verkeer \- Verblijfsgebied \- 2

* Verkeer \- Verblijfsgebied \- 3

* Wonen \- 1

* Wonen \- 2

* Wonen \- 3

* Wonen \- 4

* Wonen \- 5

* Woongebied \- 1

* Waarde \- Karakteristiek gebouw

In artikel 24\.3 is bepaald dat aan alle wijzigingsbevoegdheden van onderliggende bestemmingsplannen de voorwaarde wordt toegevoegd dat de ontwikkeling binnen de gemeentelijke woningbouwplanning moet passen.

Daarnaast worden wijzigingsbevoegdheden toegevoegd om woonbestemmingen om te zetten naar agrarische, verkeer\- en groenbestemmingen, zodat de gemeente in de toekomst makkelijker kan inspelen met een reductie van de woningbouwplanning. In de onderliggende bestemmingsplannen komen veel verschillende woonbestemmingen voor. In artikel 24\.3\.2 wordt met 'woonbestemmingen' alle varianten van 'Wonen' uit de verschillende onderliggende bestemmingsplannen bedoeld.

In artikel 24\.4 is voor alle onderliggende bestemmingsplannen het gebruik van gronden binnen woonbestemmingen ten behoeve van moestuinen en weiden toegestaan.

**Parkeernormen**

In de algemene regels is aangegeven welke regels er gelden met betrekking tot parkeren. Daarbij wordt verwezen naar de beleidsregel parkeernormen gemeente Aalten, waarin de te hanteren parkeernormen zijn opgenomen. Het voorzien in de juiste en voldoende parkeervoorzieningen is een voorwaardelijke verplichting. Er wordt getoetst op het moment dat een omgevingsvergunning voor het bouwen of voor een gebruiksactiviteit wordt aangevraagd. Ook daarna moeten worden voorzien in de juiste instandhouding van de voorzieningen. Een tabel met parkeernormen voor de vier gebiedstypen (centrum, schil centrum, rest bebouwde kom, buitengebied) is opgenomen in de beleidsregel. Deze gebieden zijn als gebiedsaanduiding opgenomen op de verbeelding.

In de regels is de mogelijkheid opgenomen om af te kunnen wijken van de parkeerregeling, conform de beleidsregel parkeernormen gemeente Aalten. Voorwaarde voor afwijking is dat geen afbreuk mag worden gedaan aan de parkeersituatie in de openbare ruimte en aan de woon\- en leefsituatie.

Daarnaast zijn nadere eisen te stellen door het college van B\&W ten behoeve van het verhogen van de parkeernormen indien dat nodig is gelet op het gebruik en / of het bouwplan. Daarbij moet onderbouwd worden waarom wordt afgeweken en gemotiveerd dat dit niet ten koste gaat van de ruimtelijke kwaliteit van de omgeving.

**Overig**

In artikel 24\.6 is voor alle onderliggende bestemmingsplannen als strijdig gebruik toegevoegd gebruik als smartshop, coffeeshop, shishabar en gebruik van vergelijkbare aard gericht op geestverruimende genotsmiddelen.

Met dit hoofdstuk is voldaan aan artikel 3\.1\.3 van het Bro.

### Hoofdstuk 4 Procedure

#### 4\.1 Algemeen

Bij de voorbereiding van een (voor)ontwerp bestemmingsplan dient overleg te worden gevoerd als bedoeld in artikel 3\.1\.1 Bro. Dit is het vooroverleg, waarin het conceptplan wordt voorgelegd aan het waterschap en aan die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg.

Op basis van artikel 3\.1\.6 Bro dient verslag te worden gedaan van de wijze waarop burgers en maatschappelijke organisaties bij de voorbereiding van het bestemmingsplan zijn betrokken. Dit is de inspraak. Van (formele) inspraak kan, zeker bij wat kleinere plannen, worden afgezien. De gemeentelijke inspraakverordening is daarbij ook van belang.

Een ontwerpbestemmingsplan dient conform afdeling 3\.4 Awb gedurende 6 weken ter inzage gelegd te worden. Hierbij is er de mogelijkheid voor een ieder om zienswijzen in te dienen op het plan. Na vaststelling door de raad wordt het vaststellingsbesluit bekend gemaakt. Het bestemmingsplan ligt na bekendmaking 6 weken ter inzage. Gedurende deze termijn is er de mogelijkheid voor belanghebbenden beroep in te dienen bij de Afdeling bestuursrechtspraak Raad van State. Het bestemmingsplan treedt vervolgens daags na afloop van de tervisielegging in werking als er geen beroep is ingesteld.

#### 4\.2 Verslag vooroverleg ex artikel 3\.1\.1 Bro

Dit bestemmingsplan is in het kader van het wettelijk overleg toegezonden aan de provincie. Er zijn geen waterschapsbelangen in het geding omdat er geen nieuwe mogelijkheden voor bebouwing of verharding worden toegevoegd.

#### 4\.3 Verslag inspraak ex artikel 3\.1\.6 Bro

Aangezien dit plan slechts een uitwerking is van de door de raad vastgestelde Woningbouwplanning Aalten 2017 en het juridisch vastleggen van de geldende parkeernormen vindt er geen formele inspraakprocedure plaats.

#### 4\.4 Verslag zienswijzen

Het ontwerp bestemmingsplan heeft van 23 mei 2018 tot en met 3 juli 2018 ter inzage gelegen. Gedurende deze periode zijn er 8 zienswijzen ingediend. In de zienswijzennota, zoals opgenomen in bijlage 6 is aangegeven hoe met deze zienswijzen is omgegaan.