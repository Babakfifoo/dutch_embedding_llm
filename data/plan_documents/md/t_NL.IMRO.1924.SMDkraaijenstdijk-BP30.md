xml version\="1\.0" encoding\="UTF\-8"?

Kraaijensteinsedijk Sommelsdijk: Toelichting

direct naar inhoud van Toelichting

Kraaijensteinsedijk Sommelsdijk

===============================

Toelichting

-----------

| Plan: | Kraaijensteinsedijk Sommelsdijk |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1924\.SMDkraaijenstdijk\-BP30 |

* Vaststellingsbesluit

* Toelichting

* Bijlagen toelichting

* Regels

* Bijlagen regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Algemeen

+ 1\.2 Plangebied

+ 1\.3 Doel

+ 1\.4 Leeswijzer

* Hoofdstuk 2 Het project

+ 2\.1 Beschrijving project

+ 2\.2 Juridische regeling

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Kwaliteit van de leefomgeving

+ 4\.1 Inleiding

+ 4\.2 Archeologie en cultuurhistorie

+ 4\.3 Bedrijven en milieuzonering

+ 4\.4 Bodem

+ 4\.5 Externe veiligheid

+ 4\.6 Geluid

+ 4\.7 Kabels en leidingen

+ 4\.8 Luchtkwaliteit

+ 4\.9 Natuur

+ 4\.10 Verkeer en parkeren

+ 4\.11 Water

+ 4\.12 Milieu Effect Rapportage

* Hoofdstuk 5 Uitvoerbaarheid

+ 5\.1 FinanciÃ«le uitvoerbaarheid

+ 5\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Algemeen

De locatie Kraaijensteinsedijk is een agrarisch perceel grenzend aan de noordzijde van het dorp Sommelsdijk. Het voornemen is om op deze locatie vier woonkavels te realiseren. De gewenste ontwikkeling past niet binnen het geldende bestemmingsplan 'Buitengebied' van de gemeente Goeree\-Overflakkee. Het plangebied heeft de bestemming 'Agrarisch met waarden \- 1'. De gronden zijn in het bestemmingsplan hoofdzakelijk bestemd voor agrarische bedrijven en agrarische activiteiten. Om het plan te realiseren is een herziening van het geldende bestemmingsplan noodzakelijk. Voorliggend bestemmingsplan voorziet in het planologisch\-juridisch mogelijk maken van de gewenste ontwikkeling.

Als extra compensatie wordt aan de Heerendijk 33 te Oude\-Tonge drie woontitels wegbestemd. Met de komst van de windmolens (Windpark Oostflakkee) was het niet meer wenselijk om hier nieuwe woningen te realiseren. De woonbestemming ter plaatse van de drie nog niet gerealiseerde woonpercelen wordt daarom gewijzigd naar een agrarische bestemming. Het bestaande woonperceel op deze locatie blijft behouden.

#### 1\.2 Plangebied

Het plangebied bestaat uit twee locaties. Het plangebied ten behoeve van de vier woonkavels ligt aan de Kraaijensteinsedijk in Sommelsdijk. Het plangebied ligt in het buitengebied en grenst aan de wijk Westplaat. Het plangebied bestaat uit het zuidelijke gedeelte van het perceel dat kadastraal bekend is onder nummer SMD00, sectie E, nummer 686\. Het perceel heeft een oppervlakte van circa 4\.835 m2.

![afbeelding "i_NL.IMRO.1924.SMDkraaijenstdijk-BP30_0001.png"](i_NL.IMRO.1924.SMDkraaijenstdijk-BP30_0001.png)

*Afbeelding 1 \| Luchtfoto met plangrens Kraaijensteinsedijk Sommelsdijk (bron: ruimtelijkeplannen.nl; bewerking:*

*Juust B.V.)*

![afbeelding "i_NL.IMRO.1924.SMDkraaijenstdijk-BP30_0002.png"](i_NL.IMRO.1924.SMDkraaijenstdijk-BP30_0002.png)

*Afbeelding 2 \| Luchtfoto met plangrens locatie Heerendijk Oude\-Tonge*

Het plangebied ter plaatse van de weg te bestemmen woonkavels ligt aan de Heerendijk in het buitengebied van Oude\-Tonge. Het plangebied bestaat uit de drie percelen aan de oostkant van het perceel Heerendijk 33\. De kadastrale percelen zijn bekend onder de kadastrale gemeente Oostflakkee, sectie L, perceelnummer 377 en 378\. De percelen hebben een gezamenlijke oppervlakte van 27\.430 m2.

#### 1\.3 Doel

Het doel van dit bestemmingsplan is het voorgenomen plan planologisch mogelijk te maken en de vervallen woontitels aan de Heerndijk weg te bestemmen. Het vaststellen van dit bestemmingsplan vormt de basis om met Ã©Ã©n of meer omgevingsvergunningen de uitvoering van het plan mogelijk te maken.

#### 1\.4 Leeswijzer

Dit bestemmingsplan bestaat uit deze toelichting, regels en een verbeelding. Deze toelichting bestaat naast dit inleidende hoofdstuk uit vier hoofdstukken. In hoofdstuk 2 wordt het initiatief toegelicht en de daarbij horende juridische regeling. Hoofdstuk 3 beschrijft het geldende beleidskader. Vervolgens worden in hoofdstuk 4 de verschillende omgevingsaspecten beoordeeld. In hoofdstuk 5 wordt tot slot de economische en maatschappelijke uitvoerbaarheid beschreven.

### Hoofdstuk 2 Het project

#### 2\.1 Beschrijving project

##### 2\.1\.1 Huidige situatie

*Sommelsdijk*Het plangebied betreft een agrarisch perceel aan de noordzijde van de wijk Westplaat in het dorp Sommelsdijk (figuur 2\). Het plangebied is gelegen aan de Kraaijensteinsedijk, een weg die de bebouwde kom aan de noordkant ontsluit. Aan de noordzijde van het plangebied liggen agrarisch gronden. Aan de oostzijde van het plangebied zijn vrijstaande woningen gelegen (Muus Jacobsepad). Aan de zuidzijde is een paardenhouderij aanwezig, bestaande uit een bedrijfswoning en enkele bedrijfsgebouwen. Aan de westzijde van het plangebied is een sloot gelegen met daarnaast de Kraaijensteinsedijk.

![afbeelding "i_NL.IMRO.1924.SMDkraaijenstdijk-BP30_0003.jpg"](i_NL.IMRO.1924.SMDkraaijenstdijk-BP30_0003.jpg)

*Afbeelding 2 \| Huidige situatie plangebied (bron: Google Street View)*

*Oude\-Tonge*Het plangebied aan de Heerenweg bestaat uit een agrarisch perceel. De gronden zijn agrarisch in gebruik. In het geldende bestemmingsplan 'Heerenweg 33 Oude\-Tonge' zijn ten oosten van het bestaande woonperceel drie extra woonkavels planologisch mogelijk gemaakt. Deze woonkavels zijn echter nooit gerealiseerd.

![afbeelding "i_NL.IMRO.1924.SMDkraaijenstdijk-BP30_0004.png"](i_NL.IMRO.1924.SMDkraaijenstdijk-BP30_0004.png)

*Afbeelding 3 \| Huidige situatie plangebied (bron: PDOK\-viewer)*

##### 2\.1\.2 Toekomstige situatie

*Kraaijensteinsedijk Sommelsdijk*Het voornemen is om op het perceel in Sommelsdijk vier bouwkavels te realiseren waardoor er in totaal vier woningen gebouwd mogen worden (afbeelding 4\). De kavels worden als vrije kavels verkocht. Twee kavels zijn georiÃ«nteerd op de Kraaijensteinsedijk en worden door middel van een individuele op\- en uitrit op de Kraaijensteinsedijk ontsloten. De andere twee kavels worden ontsloten op het Muus Jacobsepad. Daarmee sluiten deze kavels aan op het bestaande bebouwingsstructuur aan het Muus Jacobsepad. De exacte perceelsgrenzen worden bij de verkoop van de kavels bepaald naar gelang de wens van de koper. Ten aanzien van de architectonische aspecten is voor de locatie een beeldkwaliteitsplan opgesteld. Deze is als Bijlage 1 bij deze toelichting gevoegd.

![afbeelding "i_NL.IMRO.1924.SMDkraaijenstdijk-BP30_0005.png"](i_NL.IMRO.1924.SMDkraaijenstdijk-BP30_0005.png)

*Afbeelding 4 \| Toekomstige situatie plangebied (bron: Estate Invest)*

In de nabije omgeving worden meerdere ontwikkelingen gerealiseerd. Zo worden er ten westen van de Kraaijensteinsedijk drie wooneenheden gerealiseerd. Met de voorgenomen ontwikkeling wordt een afronding van de noordzijde van de dorpsrand bewerkstelligd en wordt tevens een passende entree voor Sommelsdijk gecreÃ«erd (afbeelding 5\).

![afbeelding "i_NL.IMRO.1924.SMDkraaijenstdijk-BP30_0006.png"](i_NL.IMRO.1924.SMDkraaijenstdijk-BP30_0006.png)

*Afbeelding 5 \| Ligging plangebied aan de noordzijde van Sommelsdijk (bron: ruimtelijkeplannen.nl; bewerking:*

*Juust B.V.)*

*Heerendijk Oude\-Tonge*Aan de Heerendijk te Oude\-Tonge vindt uitsluitend een planologische wijziging plaats. De woonbestemmingen ter plaatse van de agrarische gronden worden gewijzigd in een agrarische bestemming conform de huidige situatie. Hiermee veranderd aan de feitelijke situatie niets. Vanwege de komst van het Windpark Oostflakee nabij de Heerendijk is het niet meer wenselijk om op deze percelen nieuwe woonkavels te realiseren.

#### 2\.2 Juridische regeling

##### 2\.2\.1 Geldend bestemmingsplan

*Kraaijensteinsedijk Sommelsdijk*Ter plaatse van het plangebied in Sommelsdijk geldt het bestemmingsplan 'Buitengebied' van de gemeente Goeree\-Overflakkee. Dit bestemmingsplan is op 27 juni 2013 door de gemeenteraad vastgesteld. De gronden zijn in dit bestemmingsplan bestemd voor 'Agrarisch met waarden 1' en mogen gebruikt worden voor onder andere een grondgebonden agrarisch bedrijf. Ter plaatse zijn geen gebieds\- of functieaanduidingen opgenomen.

![afbeelding "i_NL.IMRO.1924.SMDkraaijenstdijk-BP30_0007.png"](i_NL.IMRO.1924.SMDkraaijenstdijk-BP30_0007.png)

*Afbeelding 6 \| Uitsnede geldend bestemmingsplan (bron: ruimtelijkeplannen.nl, bewerking: Juust)*

*Heerendijk Oude\-Tonge*Ter plaatse van het plangebied aan de Heerendijk geldt het bestemmingsplan 'Heerendijk 33 Oude\-Tonge' van de gemeente Goeree\-Overflakkee. Dit bestemmingsplan is op 30 maart 2017 door de gemeenteraad vastgesteld. De gronden zijn in dit bestemmingsplan bestemd als 'Wonen\-2'. Er zijn drie woonbestemmingen opgenomen waarbij per bestemmingsvlak Ã©Ã©n woning binnen het bouwvlak mag worden gebouwd.

![afbeelding "i_NL.IMRO.1924.SMDkraaijenstdijk-BP30_0008.png"](i_NL.IMRO.1924.SMDkraaijenstdijk-BP30_0008.png)

*Afbeelding 7 \| Uitsnede geldend bestemmingsplan (bron: ruimtelijkeplannen.nl, bewerking: Juust)*

##### 2\.2\.2 Planuitwerking

*Kraaijensteinsedijk Sommelsdijk*

Met het onderhavig plan krijgen de gronden met de bestemming 'Agrarisch met waarden \- 1' de bestemming 'Wonen'. Er is gekozen voor een globale bestemmingsplanmethodiek, omdat de exacte perceelsgrenzen bepaald worden bij de verkoop van de kavels. De kopers van de kavels hebben de vrijheid om zelf de vormgeving van de woningen te bepalen. Uiteraard moet hierbij wel voldaan worden aan de bouwregels. Er geldt een maximale goothoogte van 6 meter en maximale inhoud van 750 m3 per woning.

*Heerendijk Oude\-Tonge*

De woonbestemming komt te vervallen. Hiervoor in de plaats wordt een agrarische bestemming opgenomen. Hiermee kan het huidige gebruik als landbouwperceel voortgezet worden. De drie woontitels worden hiermee wegbestemd.

##### 2\.2\.3 Juridische planbeschrijving

In de Wet ruimtelijke ordening met bijbehorende Besluit ruimtelijke ordening heeft het bestemmingsplan een belangrijke rol als normstellend instrument voor het ruimtelijk beleid van de gemeente, provincies en het rijk,. In de ministeriÃ«le 'Regeling standaarden ruimtelijke ordening' hierna (Rsro) is vastgelegd dat de Standaard Vergelijkbare Bestemmingsplannen (hierna SVBP 2012\) de norm is voor de vergelijkbaarheid van bestemmingsplannen, die tot doel heeft om te komen tot een geÃ¼niformeerde en gestandaardiseerde opzet van bestemmingsplannen in Nederland. Deze methodiek is onverkort gevolgd. Het bestemmingsplan is daarbij tevens digitaal vervaardigd en is daarom ook digitaal raadpleegbaar via internet.

Naast het feit dat de bestemmingen, aanduidingen en weergave van de verbeelding gestandaardiseerd zijn, vloeit de redactie van de regels ten aanzien van het overgangsrecht en de anti dubbeltelbepaling rechtstreeks voort uit het Besluit ruimtelijke ordening. De beleidsmatige inhoud van het bestemmingsplan is niet gestandaardiseerd. De gemeente behoudt haar vrijheid ten aanzien van de inhoud en vormgeving aangaande de toelichting.

**Verbeelding**

De verbeelding geeft de bestemmingen weer. Binnen de bestemmingsvlakken kunnen bouwvlakken, bouw\-, gebieds\-, functie\-, en maatvoeringsaanduidingen aangegeven worden, waarbinnen een aantal specifieke bouwregels en functies kunnen worden aangegeven. Deze hebben juridische betekenis, omdat daar in de regels naar wordt verwezen. De topografische ondergrond die gebruikt is als basis voor de verbeelding heeft geen juridische status.

**Regels**

***Algemeen***

De regels bevatten bepalingen over het gebruik van de gronden, over de toegelaten bebouwing en bepalingen betreffende het gebruik van op te richten bouwwerken. De regels zijn, conform de wettelijk verplicht gestelde SVBP 2012, onderverdeeld in vier hoofdstukken:

\- Hoofdstuk 1 Inleidende regels

\- Hoofdstuk 2 Bestemmingsregels

\- Hoofdstuk 3 Algemene regels

\- Hoofdstuk 4 Overgangs\- en slotregels

**Inleidende regels**

*Begripsbepalingen en Wijze van meten*De inleidende regels omvatten de begripsbepalingen en de bepalingen omtrent de wijze van meten. De begripsbepalingen geven de definities over de in de regels gehanteerde begrippen met betrekking tot bouwen en functies. De wijze van meten geeft uitsluitsel over de wijze waarop afstanden, hoogtes, oppervlakte etc. moeten worden gemeten.

**Bestemmingsregels**

*Agrarisch*Ter plaatse van de percelen aan de Heerendijk in het buitengebied van Oude\-Tonge is de bestemming 'Agrarisch' opgenomen. De gronden mogen gebruikt wordt ten behoeve van een grondgebonden agrarisch bedrijf. Bebouwing is ter plaatse niet toegestaan.

*Tuin*Langs de Kraaijensteinsdijk is een strook als 'Tuin' bestemd. Hiermee blijft deze zone vrij van bebouwing. Binnen de tuinbestemming is bebouwing niet toegestaan.

*Wonen*De bestemming 'Wonen' geldt voor het plangebied aan de Kraaijensteinsedijk. Gronden met de bestemming 'Wonen' zijn bedoeld voor wonen, beroep aan huis, bedrijf aan huis (waaronder bed\&breakfast). Daarnaast zijn de gronden ondergeschikt bedoeld voor parkeervoorzieningen, paden en wegen, erven en tuinen, groenvoorzieningen en water en waterhuishoudkundige voorzieningen. Er is een aanduiding opgenomen voor het maximaal aantal woningen, in totaal 4 stuks. De maximale goothoogte van de woningen is met een aanduiding op de verbeelding weergegeven en bedraagt maximaal 6 meter.

*Wonen \- 2*

Voor de volledigheid is het woonperceel op de locatie Heerendijk 33 in het bestemmingsplan meegenomen. Dit perceel behoudt de huidige bestemming 'Wonen \- 2'. De geldende regeling is overgenomen.

**Algemene regels**

*Anti\-dubbeltelregel*Deze bepaling is ingevolge artikel 3\.2\.4 van het Besluit ruimtelijke ordening vast voorgeschreven. Doel van deze bepaling is te voorkomen, dat er meer wordt gebouwd dan het bestemmingsplan beoogd, bijv. ingeval (onderdelen van) percelen van eigenaar wisselen.

*Algemene bouwregels*

Dit artikel bevat een aantal algemene bepalingen ten aanzien van het overschrijden van de bouwgrenzen van verschillende bij gebouwen horende elementen zoals galerijen, afdaken en erkers. Tevens is een regeling opgenomen die waarborgt dat er wordt voorzien in voldoende parkeergelegenheid bij nieuwbouw.

*Algemene gebruiksregels*In dit artikel zijn algemene regels opgenomen ten aanzien van het gebruik van gronden en bouwwerken.

*Algemene afwijkingsregels*

In deze regels wordt aan burgemeester en wethouders de bevoegdheid gegeven om bij omgevingsvergunning af te wijken van de maximum toegestane bouwhoogte en voor het aanbrengen van wijzigingen in de plaats, richting en/of afmetingen van bouwgrenzen voor zover dit voor een praktische uitvoering van het plan noodzakelijk is.

**Overgangs\- en slotregels**

In deze regels is het overgangsrecht vastgelegd in de vorm zoals in het Besluit ruimtelijke ordening is voorgeschreven. Als laatste is de slotbepaling opgenomen, welke bepaling zowel de titel van het plan als de regels bevat.

### Hoofdstuk 3 Beleidskader

#### 3\.1 Rijksbeleid

**Structuurvisie Infrastructuur \& Ruimte**

Op 13 maart 2012 is de Structuurvisie Infrastructuur \& Ruimte vastgesteld (SVIR). Het Rijk streeft naar een concurrerend, bereikbaar, leefbaar en veilig Nederland. Hiernaar wordt gestreefd middels een krachtige aanpak die gaat voor een excellent internationaal vestigingsklimaat, ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt.

Belangrijk thema in deze structuurvisie is de ladder voor duurzame verstedelijking. De ladder voor duurzame verstedelijking is ingericht voor een zorgvuldige afweging en transparante besluitvorming bij alle ruimtelijke en infrastructurele besluiten waardoor de ruimte in stedelijke gebieden optimaal benut wordt. De ladder is verankerd in het Besluit ruimtelijke ordening en luidt als volgt:

De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

In welke gevallen er sprake is van een nieuwe stedelijke ontwikkeling is niet concreet vastgelegd.

De jurisprudentie geeft op het gebied van woningbouw wel een constante lijn aan. Bouwplannen met minder dan 11 woningen zijn geen nieuwe stedelijke ontwikkeling. In dit geval is er sprake van een ontwikkeling van vier nieuwe woningen. Daarmee is het plan niet aan te merken als een nieuwe stedelijke ontwikkeling. Daarnaast is er, zoals ook uit de woonvisie van de gemeente blijkt (zie paragraaf 3\.3\), behoefte aan woningen in het duurdere koopsegment. Een toetsing aan de ladder kan derhalve achterwege blijven.

Voor het overige zijn geen regels opgenomen die specifiek op deze situatie van toepassing zijn. Het project is lokaal en kleinschalig. Het rijksbeleid verzet zich niet tegen de ontwikkeling.

#### 3\.2 Provinciaal beleid

**Omgevingsvisie Zuid\-Holland en Omgevingsverordening Zuid\-Holland**

In de 'Omgevingsvisie Zuid\-Holland' en 'Omgevingsverordening Zuid\-Holland' beschrijft de provincie Zuid\-Holland haar doelstellingen en provinciale belangen. Met het omgevingsbeleid van Zuid\-Holland streeft de provincie naar een optimale wisselwerking tussen gewenste ruimtelijke ontwikkeling en een goede leefomgevingskwaliteit. De provincie zet in de Omgevingsvisie in op veel thema\`s welke niet allemaal relevant zijn in het kader van dit bestemmingsplan. De volgende thema\`s zijn relevant:

*Verstedelijking en wonen*De provincie hecht waarde aan de vestigingswens van haar inwoners en hanteert het uitgangspunt dat woningen daar worden gerealiseerd waar de behoefte zich manifesteert. Het uitgangspunt daarbij is dat de juiste woning op de juiste plek (op juiste moment) wordt gerealiseerd. Dat gaat allereerst over dat gebouwd wordt naar behoefte. De bouw van nieuwe woningen moet bijdragen aan de bestaande woningvoorraad, de (sub)regionale schaal van woningmarkt en de lange termijn in ogenschouw nemend. Daarnaast gaat het over woningen zo te bouwen, in samenhang met investeringen in infrastructuur, werklocaties en een aantrekkelijke groenblauwe leefomgeving dat dit bijdraagt aan de maatschappelijke opgaven en transities waar de provincie voor staat. Woningbouw als de enige of primaire oplossing voor de sociaal\-economische vitaliteit is in de ogen van de provincie geen duurzame lange termijn strategie.

De bouwkavels worden uitgegeven als vrije kavels. Conform het woningbouwprogramma (zie paragraaf 3\.3\) is er een kwalitatieve opgave in het duurdere koopsegment (grondgebonden woningen vanaf â¬ 250\.000\). Het plan voorziet hierin. Daarnaast kunnen de kopers naar eigen woonbehoefte bouwen, omdat de bouwkavels worden uitgegeven als vrije kavels.

*Differentieer de woningvoorraad*Een aantrekkelijk leef\- en vestigingsklimaat biedt mensen keuzevrijheid in woonomgevingen en heeft een woningvoorraad die aansluit op de behoefte.

*Stedelijke ontwikkelingen buiten bestaand stads\- en dorpsgebied*Bij nieuwe stedelijke ontwikkelingen buiten bestaand stads\- en dorpsgebied (BSD) wordt door gemeenten toepassing gegeven aan de ladder voor duurzame verstedelijking en het beleid voor ruimtelijke kwaliteit. Gedeputeerde Staten zien toe op een adequate toepassing in het kader van de beoordeling van bestemmingsplannen. Stedelijke ontwikkelingen groter dan 3 hectare buiten BSD moeten eerst door Provinciale Staten worden afgewogen en worden op de kaart âwoningbouwlocaties, bedrijventerreinen en andere stedeljike ontwikkelingenâ (ook wel genoemd: â3 ha kaartâ) gezet. Daarmee ligt het eindoordeel over omvangrijke verstedelijking buiten BSD bij Provinciale Staten.

Onderhavig plan betreft de realisatie van een viertal kavels met een totale oppervlakte van circa 4\.835 m2 buiten bestaand dorpsgebied. De ontwikkeling blijft hiermee ruim onder de 3 hectare en hoeft hiermee niet eerst door de Provinciale Staten afgewogen te worden.

*Kwaliteitskaart*In de gehele provincie, zowel in het stedelijk gebied als in het landelijk gebied, beoogt het kwaliteitsbeleid een âja, mits\-beleidâ: ruimtelijke ontwikkelingen zijn mogelijk, met behoud of versterking van de ruimtelijke kwaliteit (waarborg ruimtelijke kwaliteit). Op het gebied van wonen zet de provincie in op voldoende (bouwen naar behoefte) en passende woningen voor verschillende doelgroepen, bij voorkeur naar nieuwe woningbouw binnen bestaand stads\- en dorpsgebied.

In het kader van het ruimtelijk kwaliteitsbeleid wordt getoetst aan de kwaliteitskaart. Deze bestaat uit een viertal lagen met bijbehorende richtpunten. Om te kunnen bepalen of een ontwikkeling past bij de gebiedskwaliteit, onderscheidt de provincie de kwaliteit van gebieden in categorieÃ«n en onderscheidt de ruimtelijke ontwikkelingen naar hun mate van impact op de omgeving.

De ruimtelijke ontwikkeling past binnen de bestaande gebiedsidentiteit, maar voorziet in een wijziging op structuurniveau (aanpassen). Hierdoor wordt deze uitsluitend toegestaan mits de ruimtelijke kwaliteit per saldo ten minste gelijk blijft door:

* zorgvuldige inbedding van de ontwikkeling in de omgeving, rekening houdend met de relevante richtpunten van de kwaliteitskaart; en

* het zo nodig treffen van aanvullende ruimtelijke maatregelen.

**Laag 1 \- De ondergrond**

*Rivierdelta complex*

Zoals overal in Zuid\-Holland heeft het water en het menselijk handelen grote invloed gehad op de geomorfologie van dit deel van de provincie. Het land in de delta is vergroot door aanleg van dijken rond droogvallende gronden.

*Jonge zeeklei*

De gronden in het deltacomplex bestaan overwegend uit kleigronden. Dit zijn voedselrijke, draagkrachtige gronden. De deltawateren zijn onderdeel van het deltacomplex. De estuariene dynamiek is een belangrijk natuurlijk gegeven. Nauw verbonden met de deltawateren zijn de niet ingepolderde, buitendijkse kleigronden. Dit betreft de slikken, (bekade) gorzen, grienden, wilgenbossen en de uiterwaarden langs de rivieren. Het zijn natuurlijke landschappen waar ruimte is voor dynamische processen.

Richtpunt:

* Ontwikkelingen dragen bij aan behoud of vergroting van ruimte voor dynamische natuurlijke processen en zoet\-zoutovergangen in de Deltawateren en natuurlijke buitendijkse gebieden.

Dit richtpunt is niet van toepassing op het plangebied. Het plangebied is niet in de Deltawateren of buitendijks gebied gelegen.

*Bijzonder reliÃ«f en aardkundige waarden*

Zuid\-Holland is, uitgezonderd de duinen en de dijken, relatief plat. Binnen dit platte land is nog een aantal bijzondere, natuurlijke hoogteverschillen te vinden. Het betreft strandwallen in de kustzone, oude stroomruggen, kreken en geulafzettingen, rivierduinen met donken en oude bovenlanden met restveen. Vanwege de hogere ligging waren deze plekken aantrekkelijk voor (pre)historische bewoning. Het zijn vaak plekken van grote archeologische en aardkundige waarde. Behoud van dit reliÃ«f houdt de leesbaarheid van de ontstaansgeschiedenis van het gebied in stand. Op de Kwaliteitskaart zijn de genoemde aardkundige structuren met archeologische waarde globaal aangegeven. Voor een gedetailleerd kaartbeeld: zie de Cultuurhistorische Atlas van Zuid\-Holland (www.zuid\-holland.nl/chs).

De komgronden en oeverwalgebieden van het rivierengebied in Zuid\-Holland zijn opgebouwd uit rivierklei en liggen vooral in het oosten van de provincie. Ze zijn vermengd met de veenondergrond. De oeverwallen vormen plaatselijk hogere/drogere delen binnen het veengebied. Dit is terug te zien in het landschap.

Richtpunten:

* Ontwikkelingen houden de onregelmatige patronen en het reliÃ«f in het landschap herkenbaar en in stand.

* Waar mogelijk worden de archeologische waarden van deze structuren meer herkenbaar gemaakt bij nieuwe ruimtelijke ontwikkelingen.

De voorgenomen ontwikkeling zal de herkenbaarheid van de onregelmatige patronen en het reliÃ«f in het landschap niet verstoren.

**Laag 2 \- De cultuur\- en natuurlandschappen**

***Zeekleipolderlandschap***

Een zeekleipolder is qua oorsprong een ronde opwaspolder (oorspronkelijk opgeslibde en daarna ingepolderde eilandjes in getijdenwater) of langgerekte aanwaspolder (aangeslibd en ingepolderd land tegen bestaande polders) en daarna omgeven door dijken.

De kreken in deze polders (herkenbaar door microreliÃ«f en een kronkelige loop) en beplante dijken zijn belangrijke structurerende elementen. Er is een grote mate van openheid met contrasten tussen buitendijkse natuur en strak verkavelde agrarische polders. De dorpen liggen als compacte kernen in het landschap, veelal op het kruispunt van een dijk en een kreek aan de rand van een polder. Overige bebouwing ligt langs de dijken en spaarzaam in de polders zelf.

Kenmerkende contrasten tussen de regelmatige patronen in de polder van wegen en verkaveling en de kronkelige kreken. Havenkanalen vormen plaatselijk bijzondere elementen, waarbij ontwikkelingen langs de kanalen de ruimtelijke en recreatieve relatie tussen dorp en open water versterken.

Richtpunten:

Zeekleipolders algemeen:

* Ontwikkelingen dragen bij aan het versterken van de karakteristieke kenmerken van de eilanden en de verschillen daartussen.

* Ontwikkelingen aan de rand van de eilanden passen bij de maat en schaal van de dijk en de deltawateren.

* Herkenbaar houden van het patroon van (ronde) opwas\- en (langgerekte) aanwaspolders door behouden en versterken van de (beplante) dijk als herkenbare landschappelijke structuurdrager in contrast met de grootschalig, open polder.

* Versterken van de kreek als herkenbare landschappelijke structuurdrager van het zeekleilandschap. Bebouwing concentreert zich in of bij compacte kernen, niet in het open middengebied van de polders.

* Behoud van het contrast tussen de binnendijkse akkerbouwpolders en buitendijkse natuur.

***Rivierdeltalandschappen***

Eilanden en (voormalige) zeearmen

Een aantal Zuid\-Hollandse eilanden kent nog steeds een eilandkarakter: omlijst door deltawateren met beperkte verbindingen met de andere eilanden of het vasteland. Ze zijn gelegen in de luwte van de Randstad en vormen landschappelijk een geheel met Zeeland. IJsselmonde en het Eiland van Dordrecht zijn daarentegen meer onderdeel van het stedelijk netwerk.

De drie eilanden Goeree\-Overflakkee, Hoeksche Waard en Voorne\-Putten hebben elk een eigen karakter. Dit karakter wordt mede gevormd door de verschillen in afstand tot en de verbinding met het stedelijk gebied, de landschappelijke opbouw van de eilanden zelf en de aard van het omringende water. Versterken van het deltakarakter en vergroten van de diversiteit van karakters van de eilanden draagt bij aan het behoud van diversiteit in de Delta. Een opgave is het om de recreatieve gebruikswaarde van de eilanden te vergroten in combinatie met een gebiedsspecifieke, in de omgeving passende inrichting. Ontwikkelingen aan de rand van de eilanden dienen bij te dragen aan het versterken van het stoere deltakarakter en passen bij de maat en schaal van dijk en open wateren.

Ontwikkelingen worden benaderd in het licht van het eiland als geheel, waarbij bijvoorbeeld in Voorne\-Putten en Hoeksche Waard een duidelijk verschil zit tussen de âdynamischeâ noordrand en het âluweâ zuiden.

**Laag 3 \- De stedelijke occupatie**

***Stads\- en dorpsranden***

De stads\- en dorpsrand is de zone op de grens van bebouwd gebied en landschap. Het is het deel van stad of dorp met potentie voor een hoogwaardig en geliefd woonmilieu, doordat hier de genoegens van stedelijk en buiten wonen bij elkaar komen; de nabijheid van voorzieningen gecombineerd met het vrije zicht en het directe contact met het buitengebied. De relatie tussen bebouwd gebied en landschap is afhankelijk van de karakteristieken van de bebouwingsrand en die van het aangrenzende landschap. Daarbij onderscheiden we drie typen âovergangskwaliteitenâ. Het front, het contact en de overlap. Op kaart vinden we de hoogwaardige en bijzondere fronten terug. Daar waar recreatiegebieden voorkomen langs stads\- of dorpsrand is veelal sprake van overlap. Uitgangspunt bij ontwikkelingen aan dorpsranden is de contactkwaliteit waarbij onderscheid wordt gemaakt in front, contact en overlap.

* 1\. De kwaliteit van het front (contrast). Een scherpe rand tussen bebouwing en land, waarbij de bebouwing en landschap âmet het gezicht naar elkaarâ zijn gekeerd. Er zijn verschillende situaties denkbaar, waarbij landschappelijke grenzen zorgen voor een scherp contrast tussen bebouwing en landschap. De stad aan de rivier of aan zee (waterfront, zeefront), appartementsgebouwen langs de duinrand of de bebouwingsrand rond een (verder vrij onbebouwde) droogmakerij. Stad en buitengebied brengen hun eigen eigenschappen maximaal tot expressie. Vormen van hoogbouw kunnen hier aan het karakter bijdragen. Bij water\- en zeefronten bieden combinaties met de waterkering kansen voor kwaliteit. Het âwegfrontâ vraagt om extra aandacht voor verbindingen tussen stad en ommeland. Hier is het vaak niet het geval dat bebouwing en landschap met het gezicht naar elkaar zijn gekeerd. De grens is scherp, maar men mist de kwaliteiten van het âzicht op elkaarâ.

* 2\. Contactkwaliteit. Bebouwd gebied en landschap zijn verbonden door zichtbare en begaanbare doorlopende structuren, zoals wegen, paden, dijken, lanen, linten of waterlopen. De structuur die stad en land verbindt, kan een herkenbare landschappelijke onderlegger hebben als een strandwal of rivier. In andere situaties is het kavelpatroon doorlopend. Stad en ommeland blijven beide in hun eigen hoedanigheid herkenbaar en onderscheidend, maar worden in staat gesteld in elkaar door te dringen. Deze soort overgang is typisch voor dorpen of buitenwijken, waarbij de stedenbouwkundige opzet bijvoorbeeld geÃ«nt is op het oorspronkelijke landschappelijke (kavel)patroon.

* 3\. De kwaliteit in de overlap. Tussen bebouwd gebied en landschap is een geleidelijke overgang. Stedelijke en landelijke programmaâs vloeien in elkaar over. Het zijn gebieden met een hybride uitstraling en betekenis: recreatiegebieden, sportvelden, volkstuincomplexen, golfbanen, enzovoorts. Er wordt een geÃ¯ntegreerde ontwikkeling ontworpen van woon\-, werk\-, productie\- en vrijetijdslandschappen die zoveel mogelijk aansluiten bij de ruimtelijke kwaliteiten van het omringende landschap en met een goede dooradering van recreatieve routes.

Richtpunt

* Ontwikkelingen aan de stads\- of dorpsrand dragen bij aan het realiseren van een rand met passende overgangskwaliteit (front, contact of overlap).

In het gebiedsprofiel Goeree\-Overflakkee zijn de volgende ambities opgenomen ten aanzien van de dorpsrand aan het open polderlandschap:

* Er wordt ingezet op het contrast tussen kleinschalige compacte dorpen en het weidse polderlandschap. Nieuwe ontwikkelingen dragen bij aan een heldere landschappelijke afronding van het dorp.

* Er wordt rekening gehouden met landschappelijk waardevolle elementen zoals dijken en kreken. Deze structuren lopen in het dorpsgebied door.

* De dorpen liggen als groene massaâs in het open polderlandschap. Dit betekent dat de dorpsrand groen wordt ingericht. Dit kan zowel door private tuinen, als door openbaar groen of een beplante dorpstraat. Deze afwisseling is belangrijk, want dit draagt bij aan het dorpse karakter.

* De toegankelijkheid en beleefbaarheid van de dorpsrand verbeteren door fysieke en visuele relaties te handhaven dan wel te versterken. Daarnaast is het belangrijk dat de dorpsrand gebruikswaarde en betekenis heeft voor de bewoners. Hierbij kan gedacht worden aan een kinderboerderij, een dorpsbosje, maar ook aan waterberging.

* De inrichting van de dorpsrand, met name rond de dorpsentree, draagt bij aan de oriÃ«ntatie van bewoners en recreanten. Dit betekent bijvoorbeeld dat hogere bebouwing zorgvuldig, met inachtneming van de andere ambities en in relatie tot het dorp als geheel ingepast moet worden.

* Nieuwe ontsluitingswegen in samenhang met landschap en het dorp ontwerpen. Hierbij worden grotere infrastructurele werken vermeden, zodat het dorp niet afgesneden raakt van het aanliggend landschap.

**Laag 4\- Laag van de beleving**

Deze laag is niet van toepassing op de onderhavige locatie.

Het onderhavige plan voorziet in een afronding van de dorpsrand aan de noordzijde van Sommelsdijk. Met de ontwikkeling wordt aangesloten op het bebouwingslint aan het Muus Jacobsepad en wordt de open ruimte aan de noordzijde van het dorp ingevuld. Hiermee wordt de contactkwaliteit tussen dorp en land versterkt langs de bestaande infrastructuur. Er wordt gebouwd naar behoefte omdat het uitgeefbare grond betreft voor particuliere ontwikkeling. Het onderhavige plan past daarmee zowel binnen de Omgevingsvisie Zuid\-Holland als de Omgevingsverordening Zuid\-Holland. Als extra compensatie worden aan de Heerendijk in Oude\-Tonge drie woonbestemmingen wegbestemd.

#### 3\.3 Gemeentelijk beleid

**Regionale structuurvisie Goeree \- Overflakkee**Op 26 oktober 2017 heeft de gemeente Goeree\-Overflakkee de herziening op de regionale structuurvisie Goeree\-Overflakkee vastgesteld met als titel 'Vitaal belevingseiland in de Delta'. In deze structuurvisie is beleid opgenomen voor het thema wonen. De gemeente heeft als doel meer variatie aan te bieden en specifieke woonmilieus en woningtypen die een aanvulling zijn op het bestaande aanbod. De gemeente verwacht van initiatiefnemers dat nieuwe woningen iets toevoegen aan het bestaande en voorzien in woningtypes en woonmilieus die er nog niet zijn. De gemeente heeft voor nieuwe initiatieven een zestal basisprincipes opgesteld. EÃ©n daarvan is 'overgangskwaliteit dorpsrand'. Ontwikkelingen aan de dorpsrand moeten bijdragen aan het realiseren van een rand met overgangskwaliteit.

De nieuwe ontwikkeling voor deze locatie is een afronding aan de noordzijde van de dorpsrand waardoor er meer samenhang ontstaat tussen de woningen aan het Muus Jacobsepad*Â*en de woningen ten westen van de Jacob Catsstraat. De ontwikkeling past binnen de beleidsdoelen van de structuurvisie.

**Eilandvisie Goeree\-Overflakkee**Op 12 februari 2015 heeft de gemeenteraad van Goeree\-Overflakkee de toekomstvisie voor de gemeente vastgesteld. Centraal in de visie staan behoud en versterking van de leefbaarheid en van de identiteit van het eiland, de eilanditeit. De visie schetst Goeree\-Overflakkee als eiland van rust en ruimte waar mensen naar volle tevredenheid wonen werken en recreÃ«ren. Vanuit de visie zijn zes strategische kernthema's geformuleerd als de leidraad voor de toekomst. Deze thema's hebben elk een toetsvraag. Deze kernthema's fungeren als zeef voor alle beleidsplannen, beleidsvoornemens en initiatieven, zodat toekomstige plannen altijd binnen de Eilandvisie vallen.

* a. De eilanditeit, het behoud van de unieke identiteit van het eiland.

- Toetsvraag: Past het voorstel of plan bij onze identiteit?

* b. De maatschappelijke balans, de versterking van de sociaaleconomische vitaliteit en het behoud van een voldoende zorg\- en voorzieningenniveau.

- Toetsvraag: Draagt het voorstel of plan bij aan de sociale structuur op ons eiland?

* c. De kwaliteit, van leven en van groei.

- Toetsvraag: Heeft het voorstel of plan het hoogst haalbare en betaalbare kwaliteitsniveau?

* d. Duurzaamheid, Goeree\-Overflakkee kan en wil het meest duurzame eiland worden.

- Toetsvraag: is het plan of voorstel duurzaam en levert het daarmee een bijdrage aan de ambities van Energy Island?

* e. Innovatie, de vestigingsvoorwaarde voor bedrijven en onderwijs en dus als bron voor werkgelegenheid.

- Toetsvraag: Is het plan of voorstel zo innovatief dat we het kunnen uitdragen en het uiteindelijk ook banen oplevert?

* f. Verbindingen, de versterking daarvan op het eiland en met de metropolen Rotterdam en Antwerpen, zowel sociaal, fysiek als digitaal.

- Toetsvraag: Verbindt het plan of voorstel mensen op het eiland met elkaar of verbindt het ons eiland met de (stedelijke) omgevingen?

De ontwikkeling van vier nieuwe woningen is een kleinschalige ontwikkeling die geen afbreuk doet aan de kernthema's uit de Eilandvisie. Het is een kleinschalige ontwikkeling die goed ingepast kan worden in de dorpsrand van Sommelsdijk en de in de omgeving (geplande) woningbouwontwikkelingen.

**Woonvisie 2018\-2024**Op 7 november 2017 heeft de gemeente Goeree\-Overflakkee haar woonvisie 2018\-2024 vastgesteld. De woonvisie is een belangrijke basis voor de gemeentelijke beleidsuitvoering. Belangrijke thema\`s zijn betaalbaarheid van woningen, wonen met zorg en duurzaamheid. De volgende onderwerpen spelen een grote rol bij de woonvisie:

* Goeree\-Overflakkee is een aantrekkelijk eiland om te wonen. De regionale visie Smart Water geeft Goeree\-Overflakkee een duidelijke focus voor de ontwikkeling en het stimuleren van de lokale economie.

* De groei van de bevolking en de daling na 2030\.

* De vergrijzing en ontgroening en de daarbij horende uitdagingen voor het leefbaar en vitaal houden van de kernen.

* Het passend wonen voor de meest kwetsbare inwoners van Goeree\-Overflakkee.

* De verduurzaming van de woningvoorraad.

Vraaggestuurd ontwikkelen is essentieel voor de woningmarkt. Dit betekent dat plannen goed aansluiten op de vragen die nu nog niet in de bestaande voorraad bediend worden. Volgens het WoON\-onderzoek is er onder andere behoefte aan woningen in het duurdere koopsegment (vanaf â¬ 250\.000,\-). Dan gaat het om tweekappers en vrijstaande woningen. In de grote kernen met nog een groeiende bevolking en veel jonge huishoudens zal er voornamelijk worden geÃ¯nvesteerd en kunnen planmatige uitbreidingen plaatsvinden.

Kwalitatief zet de gemeente primiair in op realisatie van nieuwe kwaliteiten die nu nog niet of onvoldoende in de gemeente Goeree\-Overflakkee aanwezig zijn. Dit zijn onder andere woningen die een specifieke kwaliteit toevoegen aan het eiland, zoals variatie op een locatie (diverse wonintypen, financieringscategorieÃ«n en prijsklassen), collectieve woonvormen, nul\-op\-de\-meterwoningen of andere innovatieve duurzaamheidsconcepten. De prioriteitsvolgorde is als volgt: projecten waarin rotte plekken worden opgeruimd, transformatielocaties, uitbreidingslocaties.

Onderhavig plan voorziet in een kwalitatieve opgave met woningen in het duurdere koopsegment (grondgebonden woningen vanaf â¬ 250\.000\). Conform het afwegingskader in de woonvisie worden deze plannen met voorrang in behandeling genomen. Daarnaast wordt met deze woningen een specifieke kwaliteit toegevoegd aan het eiland. Met de ontwikkeling wordt voorzien in een afronding aan de noordzijde van de dorpsrand van Sommelsdijk. Met de ontwikkeling van onderhavig plangebied wordt deze afronding gecomplementeerd passend binnen de ambities van de dorpsrand en het gebiedsprofiel. Door het wegbestemmen van de drie woonbestemmingen aan de Heerendijk in Oude\-Tonge is er in principe sprake van de toevoeging van slechts Ã©Ã©n extra woontitel.

### Hoofdstuk 4 Kwaliteit van de leefomgeving

#### 4\.1 Inleiding

Er bestaat een duidelijke relatie tussen milieubeleid en ruimtelijke ordening. De laatste decennia groeien deze beleidsvelden dan ook naar elkaar toe. De milieukwaliteit vormt een belangrijke afweging bij de ontwikkelingsmogelijkheden van ruimtelijke functies. Bij de besluitvorming over het al dan niet toelaten van een bepaalde ruimtelijke ontwikkeling wordt dan ook onderzocht welke omgevingsaspecten daarbij een rol (kunnen) spelen. Het is van belang om milieubelastende functies (zoals bepaalde bedrijfsactiviteiten) ruimtelijk te scheiden ten opzichte van milieugevoelige functies zoals woningen. Andersom moet in de ruimtelijke ordening nadrukkelijk rekening gehouden worden met de gevolgen van ruimtelijke ingrepen voor het milieu. Milieubelastende situaties moeten voorkomen worden.

Omdat op de locatie aan de Heerendijk nabij Oude\-Tonge de feitelijke situatie wordt (terug)bestemd, heeft dit geen effect op de kwaliteit van de leefomgeving. Er vindt uitsluitend een planologische wijziging plaats en de feitelijke situatie blijft behouden. Derhalve is deze locatie in de navolgende paragraven buiten beschouwing gelaten.

#### 4\.2 Archeologie en cultuurhistorie

**Archeologie**

**In Europees verband is het zogenaamde 'Verdrag van Malta' tot stand gekomen. Uitgangspunt van dit**

**verdrag is het archeologisch erfgoed zo veel mogelijk te behouden. Waar dit niet mogelijk is, dient het**

**bodemarchief met zorg ontsloten te worden. In juli 2016 is de Erfgoedwet in werking getreden. Deze wet**

**vervangt diverse wetten en regels voor behoud en beheer van cultureel erfgoed in Nederland. In de**

**Erfgoedwet staat wat cultureel erfgoed is, hoe Nederland omgaat met roerend cultureel erfgoed, wie**

**welke verantwoordelijkheden heeft en hoe Nederland daar toezicht op houdt.**

Ter plaatse van het plangebied geldt geen archeologische dubbelbestemming. Een onderzoek naar archeologische waarden in de bodem is niet benodigd. Dit aspect vormt geen belemmering voor het voorgenomen plan.

**Cultuurhistorie**

**Met de Erfgoedwet beschermt de overheid het cultureel erfgoed in Nederland. De Erfgoedwet heeft zes**

**wetten en regelingen op het gebied van cultureel erfgoed vervangen waaronder de Monumentenwet**

**1988\. Op basis van het Besluit ruimtelijke ordening (Bro) is het wettelijk verplicht om in de toelichting van**

**een bestemmingsplan een beschrijving op te nemen van de wijze waarop met in het gebied aanwezige**

**cultuurhistorische waarden of monumenten rekening is gehouden.**

Cultuurhistorisch waardevolle objecten in of in de directe omgeving van het plangebied, waarmee in het plan rekening moet of kan worden gehouden, zijn niet aanwezig. Het plangebied ligt buiten de molenbiotoop van molen De Korenbloem.

#### 4\.3 Bedrijven en milieuzonering

**Een goede ruimtelijke ordening voorziet in het voorkomen van voorzienbare hinder en gevaar door**

**milieubelastende activiteiten. Sommige activiteiten die planologisch mogelijk worden gemaakt,**

**veroorzaken milieubelasting voor de omgeving. Andere (gevoelige) functies moeten juist beschermd**

**worden tegen milieubelastende activiteiten. Door bij nieuwe ontwikkelingen voldoende afstand in acht te**

**nemen tussen milieubelastende activiteiten (zoals bedrijven) en gevoelige functies (zoals woningen)**

**worden hinder en gevaar voorkomen en wordt het bedrijven mogelijk gemaakt zich binnen aanvaardbare**

**voorwaarden te vestigen. Het doel van milieuzonering is om te komen tot een optimale kwaliteit van de**

**leefomgeving.**

Aan de westzijde van het plangebied is een bedrijfsbestemming aanwezig. Ter plaatse is een paardenfokkerij en een antiekrestauratiebedrijf gevestigd. Ten aanzien van een paardenfokkerij (SBI\-01\.22\) geldt een richtafstand van 50 meter en ten aanzien van een antiekrestauratiebedrijf (SBI 36\.1/51\.4\) geldt een richtafstand van 10 meter tot woningen in een rustige woonwijk. De richtafstand betreft de afstand tussen de bedrijfsbestemming en gevel van de woning. Aangezien de exacte perceelsgrenzen niet bekend zijn, wordt getoetst op een afstand van 3 meter vanaf de grens van het plangebied. Vanaf deze afstand is het bouwen van gebouwen toegestaan.

De afstand tussen de bebouwingsgrens van het plangebied en de grens van de bedrijfsbestemming bedraagt circa 23 meter waardoor aan de richtafstand van het antiekrestauratiebedrijf wordt voldaan. Aan de richtafstand van de paardenfokkerij wordt niet voldaan. Echter, het emissiepunt van de paardenfokkerij (stallen/mesthoop) ligt verderop op het bedrijfsperceel op een afstand van circa 50 meter tot aan de bebouwingsgrens van het plangebied. Daarmee wordt voldaan aan de richtafstand. Tevens vormt de paardenfokkerij een kleinschalige bedrijfsfunctie waarvoor al eerder bij woningbouwplannen in de omgeving is vastgesteld dat deze geen onoverkomelijke belemmering vormt.

Aan de zuidkant van het plangebied is een paardenhouderij aanwezig. Ook hiervoor geldt een richtafstand van 50 meter. De paardenhouderij is bestemd als agrarisch bedrijf, maar het betreft een kleinschalige functie met enkele pony's. Het emissiepunt van de paardenhouderij is aan de zuidoostzijde gelegen. Hier zijn de stallen aanwezig. In de directe nabijheid van dit perceel zijn reeds woningen aanwezig, zowel aan de zuidzijde als aan de oostzijde. Het bedrijf wordt daarmee al belemmerd door de woningen. De voorziene woningen in het plangebied zijn op een grotere afstand van de stallen gelegen en vormen daarmee geen belemmering voor het bedrijf. Andersom is het emissiepunt op een afstand van circa 100 meter gelegen tot het plangebied waardoor voldaan wordt aan de richtafstand.

#### 4\.4 Bodem

**Om het risico uit te sluiten, dat mensen gezondheidsproblemen krijgen als gevolg van een langdurig**

**verblijf op verontreinigde grond, dient aangetoond te worden dat de bodemkwaliteit geschikt is voor de**

**beoogde functie.**

In het onderhavige plan wordt de bestemming gewijzigd van 'Agrarisch \- met waarden 1' naar 'Wonen'. Hiermee wordt en gevoeligere functie mogelijk gemaakt en dient aangetoond te worden dat de bodem geschikt is voor de beoogde functie. In dat kader wordt er een verkennend bodemonderzoek uitgevoerd. Op 18 mei 2021 is door ATKB een verkennend bodemonderzoek uitgevoerd (zie Bijlage 2).

Uit het onderzoek blijkt dat de bodem op de locatie bestaat tot de maximale boordiepte uit klei. De stijghoogte van het grondwater is vastgesteld op 1,16 m\-mv. In de bodem zijn bijmengingen met baksteen en oude drainage pijp aangetroffen. Op het maaiveld en in het opgeboorde materiaal is geen asbestverdacht materiaal waargenomen. Er is een plaatselijke bijmenging met bodemvreemd materiaal vastgesteld, de locatie is op basis van historische gegevens niet verdacht voor het voorkomen van asbest. Er is geen directe aanleiding voor aanvullend onderzoek. Bijmenging met enkel baksteen op zich is niet verdacht op het voorkomen van asbest. Om aan\- of afwezigheid van asbest in grond met enige zekerheid vast te stellen, is een onderzoek conform NEN 5707 altijd noodzakelijk.

In de bovengrond is in Ã©Ã©n mengmonster een licht verhoogd gehalte lood aangetoond. In de ondergrond zijn geen verhoogde gehalte aangetoond. Het grondwater is licht verontreinigd met zware metalen en molybdeen. De gehanteerde onderzoekshypothese âDe bodem is niet verontreinigd met de parameters uit het standaardpakket (NEN 5740\)â is niet bevestigd. In de bovengrond is een licht verhoogd gehalte lood aangetoond. In het grondwater zijn licht verhoogde concentraties zware metalen en molybdeen aangetoond. Nader onderzoek wordt in het kader van de doelstelling van het onderzoek niet noodzakelijk geacht.

Het aspect 'bodem' vormt geen belemmering om de voorgenomen ontwikkeling planologisch mogelijk te maken.

#### 4\.5 Externe veiligheid

**De doelstelling van het externe veiligheidsbeleid is het realiseren van een veilige woon\- en leefomgeving**

**door het beheersen van risico's van activiteiten met gevaarlijke stoffen (zoals het gebruik, de opslag, de**

**productie als het transport). Het beleid is erop gericht te voorkomen dat er dichtbij gevoelige**

**bestemmingen activiteiten met gevaarlijke stoffen plaatsvinden. Bij nieuwe (ruimtelijke) ontwikkelingen**

**dient rekening te worden gehouden met risicobronnen in de omgeving.**

Het plangebied ligt niet binnen de invloedzone van een gevaarlijke inrichting. In de omgeving van het plangebied zijn geen risicobronnen aanwezig. Ook liggen er geen routes voor transport van gevaarlijke stoffen (Basisnet) in de omgeving van het plangebied. Het aspect externe veiligheid vormt geen belemmering voor het voorgenomen plan.

#### 4\.6 Geluid

**Geluid kan hinderlijk en schadelijk voor de gezondheid zijn. Zo kunnen hoge geluidsniveaus het gehoor**

**beschadigen. Maar ook verstoring van de slaap kan op de lange duur slecht zijn voor de gezondheid. In**

**Nederland zijn afspraken gemaakt over wat acceptabele geluidsniveaus zijn en wat niet (de**

**geluidsnormen). Bij ruimtelijke plannen kan akoestisch onderzoek nodig zijn om geluidhinder bij**

**geluidgevoelige objecten (scholen, woningen, etc.) te voorkomen. De Wet geluidhinder (Wgh) bevat**

**geluidnormen en richtlijnen over de toelaatbaarheid van geluidniveaus als gevolg van rail\- en**

**wegverkeerslawaai, industrielawaai en luchtvaartlawaai.**

**Een akoestisch onderzoek moet worden uitgevoerd als een nieuwe ruimtelijke ontwikkeling een**

**geluidgevoelig object mogelijk maakt binnen een geluidzone van een bestaande geluidbron of indien het**

**plan een nieuwe geluidbron mogelijk maakt.**

Het plangebied ligt binnen de zone van de Kraaijensteinsedijk die op basis van de Wet geluidhinder zoneringsplichtig is. De Kraaijensteinsedijk vormt echter geen doorgaande route met verkeersaantrekkende werking. De verkeersintensiteit is dan ook laag. In 2018 is door KuiperCompagnons een akoestisch onderzoek uitgevoerd voor een woningbouwontwikkeling iets verderop aan de Kraaijensteinsedijk (zie Bijlage 3) . Destijds was er sprake van een verkeersintensiteit van 522 motorvoertuigen per etmaal. De maximaal berekende geluidsbelasting als gevolg van het verkeer op de Kraaijensteinsedijk bedroeg 46 dB op een afstand van circa 9 meter van de Kraaijensteinsedijk. De woningen in het plangebied zullen op een verdere afstand van de Kraaijensteinsedijk worden gesitueerd, gezien de ligging van de sloot met een breedte van 7 meter (inclusief talud) en de aan te houden afstand van 3 meter tot de perceelsgrens. Sinds 2018 is de situatie aan de Kraaijensteinsedijk niet gewijzigd, wat zou leiden tot extra verkeer. Ook rekening houdend met de autonome groei, zal de geluidsbelasting voldoen aan voorkeursgrenswaarde van 48 dB.

Ter plaatse van de toekomstige woningen kan op basis van deze gegevens dan ook worden gesteld dat er sprake is van een goed woon\- en leefklimaat ter plaatse van de te realiseren woningen. Nader akoestisch onderzoek is niet benodigd.

#### 4\.7 Kabels en leidingen

**In het bestemmingsplan worden uitsluitend kabels en leidingen (gas, water, elektra, rioolpersleidingen)**

**opgenomen die ruimtelijke relevantie hebben, of van belang zijn in het kader van externe veiligheid,**

**beheer of gezondheidsrisico. Voor deze kabels en leidingen geldt een waarborgzone omdat deze wellicht**

**een risico met zich meebrengen. Het gaat hier met name om een verhoogd risico als ze bij**

**werkzaamheden worden geraakt.**

In of in de nabijheid van het plangebied liggen geen planologisch relevante kabels en/of leidingen.

#### 4\.8 Luchtkwaliteit

**In het kader van een goede ruimtelijke ordening dient rekening te worden gehouden met luchtkwaliteit.**

**Als het een ruimtelijk project of (te vergunnen) activiteit betreft, waarvan de bijdrage aan de**

**luchtverontreiniging klein is, is geen toetsing aan de grenswaarden luchtkwaliteit nodig. Beoordeeld moet**

**worden of de ontwikkeling 'Niet In Betekende Mate' (NIBM) bijdraagt aan de concentraties van diverse**

**verontreinigende stoffen, waaronder stikstofdioxide (NO2) en fijn stof (PM10) in de buitenlucht.**

Als een project tot een toename voor NO2Â en PM10Â leidt die lager is dan de NIBM grens van 1,2 Âµg/m3 hoeft het project niet getoetst te worden aan de grenswaarden. Vanzelfsprekend moet er wel sprake zijn van eenÂ goede ruimtelijke ordening.

In de regeling NIBM is aangegeven, dat een woningbouwlocatie met maximaal 1\.500 woningen en Ã©Ã©n ontsluitingsweg is aan te merken als een ontwikkeling die NIBM bijdraagt aan de verslechtering van de luchtkwaliteit. In het onderhavige plan worden 4 nieuwe woningen mogelijk gemaakt. Dit aantal ligt ruim lager dan de 1\.500 woningen en is daardoor aan te merken als een project dat NIBM bijdraagt aan de verslechtering van de luchtkwaliteit. Nader onderzoek is niet nodig.

In het kader van een goede ruimtelijke ordening is de toename aan NO2 en PM10 inzichtelijk gemaakt aan de hand van de NIBM tool. In paragraaf 4\.10 is de verkeersgeneratie van het project inzichtelijk gemaakt en komt uit op 32,8 verkeersbewegingen per etmaal. De NIBM tool laat zien dat deze verkeerstoename niet in betekende mate bijdraagt aan de verslechtering van de luchtkwaliteit.

![afbeelding "i_NL.IMRO.1924.SMDkraaijenstdijk-BP30_0009.png"](i_NL.IMRO.1924.SMDkraaijenstdijk-BP30_0009.png)

*Afbeelding 5 \| Resultaat NIBM\-tool*

In het kader van een goede ruimtelijke ordening zijn de jaargemiddelde concentraties NO2, PM10 en PM2,5 in de omgeving van het plangebied inzichtelijk gemaakt aan de hand van NSL\-monitoringstool. In de onderstaande afbeelding zijn de concentraties NO2, PM10 en PM2,5 voor het peiljaar 2020 weergegeven.

![afbeelding "i_NL.IMRO.1924.SMDkraaijenstdijk-BP30_0010.png"](i_NL.IMRO.1924.SMDkraaijenstdijk-BP30_0010.png)

Afbeelding 6 \| Uitsnede NSL 2020\-monitor (bron: Rijksoverheid)

Hieruit blijkt dat in de omgeving van het plangebied de jaargemiddelde concentraties NO2, PM10 en PM2,5Â respectievelijk maximaal 16,8 Âµg/m3 (rekenpunt 15963315\), 17,66 Âµg/m3 en 10,2 Âµg/m3 bedraagt. De jaargemiddelde grenswaarde voor NO2, PM10 (beide 40 Âµg/m3 ) en PM2,5 (25 Âµg/m3) wordt niet overschreden. Het aantal overschrijdingsdagen van de 24 uurgemiddelde concentratie is afgerond 6, waardoor het maximum van 35 dagen niet wordt overschreden. De luchtkwaliteitssituatie vormt daarmee geen belemmering voor de uitvoering van de gewenste ontwikkeling.

#### 4\.9 Natuur

**De Wet natuurbescherming zorgt voor bescherming van gebieden, diersoorten, plantensoorten en**

**bossen. De beschermde flora en fauna mag niet worden verstoord, verjaagd of worden gedood.**

**Voorafgaand aan een ontwikkeling moet worden onderzocht of er beschermde dieren\- of plantensoorten**

**in het plangebied leven.**

***Gebiedsbescherming***Het plangebied ligt niet in een Natura 2000\-gebied en niet in het Natuurnetwerk Nederland (NNN) of overige provinciaal beschermde gebieden, waardoor bij voorbaat kan worden uitgesloten dat sprake is van een direct negatief effect op beschermde natuurgebieden. Het plangebied is op circa 1,5 kilometer van het Natura2000\-gebied Haringvliet gelegen en op circa 7,0 kilometer afstand van het Natura2000\-gebied Grevelingen. Het Haringvliet is geen stikstofgevoelige natuurgebied. Stikstofgevoelige habitattypes zijn aan de noordzijde op een afstand van circa 8,0 kilometer gelegen in het Natura2000\-gebied Voornes Duin. Conform de Handreiking woningbouw en AERIUS van de Rijksoverheid is er bij de aanleg van 50 woningen op een afstand van 7,0 kilometer van een stikstofgevoelig natuurgebied geen sprake van stikstofdepositie. De woningen worden gasloos, waardoor ook in de gebruiksfase geen sprake is van depositie. Het project heeft daarmee geen negatief effect op de instandhoudingsdoelstellingen van de Natura 2000\-gebieden. Er is geen vergunning op grond van de Wet natuurbescherming nodig.

***Soortenbescherming***Nieuwe ontwikkelingen kunnen effect hebben op beschermde soorten (dieren en planten). De voorgenomen ontwikkeling zal niet leiden tot verstoring van beschermde soorten, omdat het plangebied in gebruik is voor akkerbouw en er regelmatig grondbewerkingen plaatsvinden. Er zijn in het plangebied geen bomen en struiken aanwezig en er vinden geen sloopactiviteiten plaats. Beschermde soorten zijn in het plangebied dan ook niet te verwachten. Het uitvoeren van onderzoek naar soortenbescherming is niet aan de orde.

#### 4\.10 Verkeer en parkeren

**Een goede ontsluiting en voldoende parkeerfaciliteiten zijn belangrijk voor een goed functionerende**

**ontwikkeling. In deze paragraaf wordt aandacht besteed aan de gevolgen van het plan op de**

**verkeerssituatie in de omgeving, de verkeersgeneratie, de ontsluiting en de wijze waarop voldoende**

**parkeergelegenheid in het plan is gewaarborgd.**

*Ontsluiting*De woningen in het plangebied zullen ontsloten worden op de Kraaijensteinsedijk en het Muus Jacobsepad. Er zal echter geen sprake zijn van een doorgaande route. Er worden bijvoorbeeld drie woningen op het Muus Jacobsepad ontsloten en Ã©Ã©n woning op de Kraaijensteinsedijk. De exacte verdeling en ligging van de ontsluiting zal bij de uitwerking van het plan worden bepaald. Omdat het om een beperkt aantal woningen gaat, zal deze ontsluiting geen effect hebben op de verkeersstructuur van de omliggende wegen en straten.

*Parkeren*Op basis van de CROW\-publicatie 381 'Toekomstbestendig parkeren' is het parkeerkencijfer bepaald. Er is uitgegaan van de stedelijkheidsgraad 'weinig stedelijk gebied' en het gebiedstype 'rest bebouwde kom'. Voor een vrijstaande woning is het minimale parkeerkencijfer 1,9 en het maximale parkeerkencijfer 2,7\. Het gemiddelde parkeerkencijfer is daarmee 2,3 parkeerplaats per woning. De oppervlakte van de kavels zullen zodanig ruim zijn, dat op eigen terrein voorzien kan worden in voldoende parkeergelegenheid.

*Verkeersgeneratie*Daarnaast is de gemiddelde verkeersgeneratie berekend. Uitgegaan wordt van rest bebouwde kom in weinig stedelijk gebied. Voor een vrijstaande woning is de minimale verkeersgeneratie 7,8 en de maximale verkeersgeneratie 8,6\. De gemiddelde verkeersgeneratie voor een vrijstaande woning is 8,2 motorvoertuigbewegingen per etmaal. In totaal bedraagt de verkeersgeneratie 32,8 verkeersbewegingen motorvoertuigbewegingen per etmaal. De capaciteit van de omliggende wegen en straten is zodanig dat deze beperkte toename, welke verdeeld zal worden over twee ontsluitingen, geen nadelige invloed hebben zal hebben op de verkeersafwikkeling op deze wegen/straten.

#### 4\.11 Water

**Het Besluit ruimtelijke ordening (Bro) stelt een watertoets in ruimtelijke plannen verplicht. Beschreven**

**moet worden op welke wijze in het plangebied met water en watergerelateerde aspecten wordt**

**omgegaan. Voorkomen moet worden dat ontwikkelingen in het ruimtegebruik ongewenste effecten**

**hebben op de waterhuishouding. Een goede afstemming tussen beiden is derhalve noodzakelijk om**

**problemen, zoals bijvoorbeeld wateroverlast, slechte waterkwaliteit, verdroging, etc., te voorkomen.**

*Bestaande situatie*Het plangebied is in de huidige situatie in gebruik als akkerbouwgrond en daarmee volledig onbebouwd.

*Toekomstige situatie*In het plangebied worden 4 nieuwe vrijstaande woningen gerealiseerd met een grondoppervlak van in totaal circa 400 m2 (aanname). Voor de oppervlakte van de bijgebouwen is rekening gehouden met 560 m2. Voor de

tuinen is rekening gehouden met 25% verharding. De oppervlakte bedraagt daarmee circa 855 m2. Tevens wordt

circa 132 m2 verhard ten behoeve van de infrastructuur. In totaal wordt door onderhavige ontwikkeling circa

1\.947 m2 verharding toegevoegd. Ten behoeve van de ontsluiting van de percelen aan de Kraaijensteinsedijk

wordt ter plaatse van de bestaande watergang twee duikers aangelegd. De bestaande watergang achter de

percelen aan het Muus Jacobsepad zal worden doorgetrokken en verbonden worden met de watergang aan de

Kraaijensteinsedijk. Voor het doortrekken van de watergang en het aanleggen van de duikers geldt mogelijk een

vergunningplicht vanuit het Waterschap. Indien nodig zal hiertoe een watervergunning bij het Waterschap

worden aangevraagd.

*Watercompensatie*Door een toename aan verharding kan hemelwater niet langer infiltreren in de bodem, maar stroomt dit versneld af naar het oppervlaktewatersysteem. Als gevolg van deze versnelde afvoer wordt het oppervlaktewatersysteem meer belast. Om deze belasting te reduceren moeten compenserende voorzieningen worden aangebracht. Conform de voorschriften van het Waterschap Hollandse Delta dient 10% van het verhard oppervlak aan waterberging te worden aangebracht. Hierbij wordt de oppervlakte van de voetprint van de woning voor 100% meegerekend en de oppervlakte van tuinen bij vrijstaande woningen voor 25%. In sommige gevallen is de eis tot compensatie zwaar ten opzichte van het te dienen waterstaatkundige doel. Om deze reden heeft het waterschap de verhardingstoename van maximaal 500 m2 in stedelijk gebied en 1\.500 m2 in landelijk gebied via een algemene regel, vrijgesteld van compensatieplicht. Indien in het plangebied bestaande verharding wordt verwijderd, mag deze worden verrekend met de toename in verhard oppervlak als gevolg van de bouw van de woning. De watercompensatie dient plaats te vinden binnen het peilgebied waar de toename aan verharding plaatsvindt. De te compenseren wateroppervlakte bedraagt 10% van de toename aan verhard oppervlak. Dit

betreft dus 195 m2 (10% van 1\.947 m2). Door het verbreden van de watergang aan de Kraaijensteinsedijk wordt

118 m2 aan wateroppervlak toegevoegd. Door het verlengen van de waterloop aan de noordzijde wordt 90 m2Â

aan wateroppervlak toegevoegd. Daarmee is er een toename van 208 m2 en wordt voorzien in voldoende

watercompensatie (minimaal 195 m2).

*Waterkwaliteit*Het plan heeft geen effect op de waterkwaliteit. Het ontstaan van vervuilingsbronnen wordt zoveel mogelijk voorkomen om vervuiling van grond\- en oppervlaktewater te beletten. Het toepassen van niet\-uitloogbare bouwmaterialen voorkomt dat het hemelwater wordt vervuild. In verband hiermee worden geen (sterk) uitloogbare materialen zoals koper, lood, zink of teerhoudende dakbedekking gebruikt op delen die met hemelwater in contact komen, zoals de dakbedekking, goten of pijpen of er moet voorkomen worden dat deze materialen kunnen uitlogen (bijvoorbeeld door het coaten van loodslabben).

*Bodemdaling*Het (grond)waterpeil wordt niet aangepast als gevolg of ten behoeve van dit plan. Eventuele bodemdaling in de omgeving zal niet door het plan worden beÃ¯nvloed.

*Veiligheid*Het plangebied is niet gelegen in een beschermingszone van een waterkering.

*Afvalwaterketen*Het plangebied zal worden aangesloten op het gemeentelijk gemengde rioleringsstelsel. Het beheer en onderhoud van het inzameling\- transportstelsel van afvalwater, kortom de riolering ligt bij de gemeente. Het waterschap is verantwoordelijk voor de zuivering van het aangeleverde afvalwater. Het onderhoud aan afvoervoorzieningen en bergingsvijvers van hemelwater op eigen terrein is voor rekening van de eigenaren van de betreffende percelen.

#### 4\.12 Milieu Effect Rapportage

**In onderdeel D van de bijlage van het Besluit m.e.r. zijn diverse activiteiten opgenomen waarvoor een**

**m.e.r.\-beoordelingsplicht geldt.Â  Hierbij moet beoordeeld worden of er sprake is van (mogelijke)**

**belangrijke nadelige milieugevolgen. Als deze niet uitgesloten kunnen worden geldt een m.e.r.\-plicht.**

In onderdeel D is per activiteit de drempelwaarde benoemd. Als een activiteit voorkomt in onderdeel D en boven de dremeplwaarde komt, geldt voor het te nemen besluit een m.e.r.\-beoordelingsplicht. Indien er activiteiten plaatsvinden die in onderdeel D zijn opgenomen, maar onder de drempelwaarde blijven, dient er nagegaan te worden of het project grote milieugevolgen heeft. Deze toets dient plaats te vinden aan de hand van de criteria uit bijlage III van de Europese richtlijn m.e.r..

De hoofdcriteria waaraan getoetst moet worden zijn: kenmerken van het project, plaats van het project en kenmerken van het potentiÃ«le effect. Het bevoegd gezag dient vervolgens voor de terinzagelegging van het ontwerpbestemmingsplan een besluit te nemen of er een MER moet worden opgesteld. De grondslag hiervoor is een vormvrije m.e.r.\-beoordeling.

In onderdeel D van het Besluit m.e.r. is de activiteit 'stedelijk ontwikkelingsproject' opgenomen met een drempelwaarde van 100 hectare of 2000 of meer woningen. In onderhavig plan worden vier nieuwe woningen mogelijk gemaakt. Daarmee ligt de ontwikkeling ruim lager dan de drempelwaarde. Gezien de kleinschaligheid van de ontwikkeling aan de rand van een bestaand stedelijk gebied, aansluitend aan een bestaande woonwijk en gezien de beperkte milieu\-effecten (zie paragraaf 4\.2 t/m 4\.11\), zijn geen belangrijke nadelige gevolgen voor het milieu te verwachten.

### Hoofdstuk 5 Uitvoerbaarheid

#### 5\.1 FinanciÃ«le uitvoerbaarheid

Voor bouwplannen zoals die zijn aangewezen in artikel 6\.2\.1 van het Besluit ruimtelijke ordening is het uitgangspunt dat de gemeenteraad een exploitatieplan vaststelt. Van de verplichting een exploitatieplan vast te stellen kan onder andere worden afgeweken als het verhaal van kosten van de grondexploitatie anderszins is verzekerd, bijvoorbeeld door een anterieure overeenkomst of doordat de verplicht te verhalen kosten zijn verdisconteerd in de grondprijs.

Dit plan voorziet in de bouw van 4 woningbouwkavels. In voorkomende gevallen sluit de gemeente Goeree\-Overflakkee met de initiatiefnemer een overeenkomst waarin onder andere het kostenverhaal is geregeld. De kosten die gemaakt worden bij de uitvoering van ontwikkeling zijn voor rekening van de initiatiefnemer. Ook eventuele planschade wordt op de initiatiefnemer verhaald. De ontwikkeling heeft voor de gemeente geen negatieve financiÃ«le gevolgen. Voor het verkrijgen van een omgevingsvergunning zullen de gebruikelijke leges in rekening worden gebracht.

#### 5\.2 Maatschappelijke uitvoerbaarheid

**Vooroverleg**Â

Vooroverleg zoals bedoeld in artikel 3\.1\.1\. van het Besluit ruimtelijke ordening is voor dit plan van toepassing. In het kader van dit bestuurlijke vooroverleg is het plan in ieder geval toegezonden aan de provincie, het waterschap en de veiligheidsregio.

**Ter inzage legging ontwerpbestemmingsplan**Gelet op het bepaalde in artikel 3\.8 Wro in combinatie met afdeling 3\.4 Awb wordt een ontwerpbestemmingsplan, na voorafgaande bekendmaking, gedurende een periode van zes weken ter inzage gelegd. Een ieder is dan in de gelegenheid zijn of haar zienswijze mondeling of schriftelijk kenbaar te maken bij de gemeenteraad. De ingekomen zienswijzen zijn samengevat en voorzien van een antwoord in de Nota zienswijzen. Deze nota is als Bijlage 4 bij dezet toelichting gevoegd. Vaststelling van het bestemmingsplan, al dan niet in gewijzigde vorm, gebeurt met inachtneming van de ingediende zienswijzen.