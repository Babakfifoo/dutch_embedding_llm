xml version\="1\.0" encoding\="UTF\-8"?

Mariaheide Steenoven II, wijzigingsplan verwijderen bouwverbod: Toelichting

direct naar inhoud van Toelichting

Mariaheide Steenoven II, wijzigingsplan verwijderen bouwverbod

==============================================================

Toelichting

-----------

| Plan: | Mariaheide Steenoven II, wijzigingsplan verwijderen bouwverbod |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.1948\.MAR002WP0012017\-VG01 |

* Toelichting

* Bijlage bij de toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

+ 1\.1 Aanleiding

+ 1\.2 Ligging en begrenzing plangebied

+ 1\.3 Doel van het wijzigingsplan

+ 1\.4 Vigerende bestemmingsplan

+ 1\.5 Leeswijzer

* Hoofdstuk 2 PLANOPZET

+ 2\.1 Huidige situatie

+ 2\.2 Toekomstige situatie

* Hoofdstuk 3 VERANTWOORDING

+ 3\.1 Inleiding

+ 3\.2 MilieuhygiÃ«nische aspecten \- geluidhinder

* Hoofdstuk 4 MAATSCHAPPELIJKE UITVOERBAARHEID

+ 4\.1 Inleiding

+ 4\.2 Vooroverleg

+ 4\.3 Vaststellingsprocedure

### Hoofdstuk 1 INLEIDING

#### 1\.1 Aanleiding

Op 20 oktober 2016 is bestemmingsplan 'Mariaheide, Steenoven II' vastgesteld door de raad. Dit bestemmingsplan voorziet in de bouw van maximaal 45 woningen als uitbreiding van het dorp Mariaheide. Voor een deel van het plangebied is een beperking opgenomen in de vorm van een bouwverbod. Deze beperking ligt erop omdat er nog een actief agrarisch bedrijf aanwezig is op Heiakkerstraat 5\. Daarbij is een zone van 30 meter vanaf het agrarische bouwvlak genomen.

Het bestemmingsplan bevat een mogelijkheid om dit bouwverbod op te heffen middels een wijzigingsplan, indien de hinder weggenomen is en er een goed woon\- en leefklimaat kan worden gegarandeerd.

#### 1\.2 Ligging en begrenzing plangebied

Het betreft een deel van de uitbreidingswijk Steenoven II in Mariaheide in de gemeente Meierijstad. Het wijzigingsplan beperkt zich tot het verwijderen van de contour van het bouwverbod die aanwezig is op de verbeelding van bestemmingsplan 'Mariaheide, Steenoven II'

#### 1\.3 Doel van het wijzigingsplan

Doel van het wijzigingsplan is het verwijderen van het bouwverbod grenzend aan Heiakkerstraat 5, zodat woningbouw daar mogelijk is.

#### 1\.4 Vigerende bestemmingsplan

In het plangebied geldt bestemmingsplan 'Mariaheide, Steenoven II', vastgesteld 20 oktober 2016, onherroepelijk geworden op 15 december 2016\.

#### 1\.5 Leeswijzer

In hoofdstuk 2 wordt een beschrijving gegeven van de huidige en toekomstige situatie. In hoofdstuk 3 gaat nader in op de milieuaspecten (geluid) die betrekking hebben op het wijzigingsplan. In hoofdstuk 4 wordt aangegeven hoe (voor)overleg en vaststelling van het plan plaatsvindt.

### Hoofdstuk 2 PLANOPZET

#### 2\.1 Huidige situatie

In de huidige situatie is het gehele plangebied 'Steenoven II' onbebouwd grasland.

![afbeelding "i_NL.IMRO.1948.MAR002WP0012017-VG01_0001.png"](i_NL.IMRO.1948.MAR002WP0012017-VG01_0001.png)

Figuur 1: het plangebied op dit moment

#### 2\.2 Toekomstige situatie

Beoogd wordt om woningbouw te plegen in een mix van typologieÃ«n grondgebonden woningen (rijtjes, tweekappers en vrijstaande woningen). Deels wordt het plan ontwikkeld door de gemeente en deels door ontwikkelaars.

![afbeelding "i_NL.IMRO.1948.MAR002WP0012017-VG01_0002.png"](i_NL.IMRO.1948.MAR002WP0012017-VG01_0002.png)

Figuur 2: verkavelingstekening Steenoven II

### Hoofdstuk 3 VERANTWOORDING

#### 3\.1 Inleiding

In dit hoofdstuk wordt beschreven hoe de beperkingen door de agrarische bedrijfsvoering, waarbij geluid maatgevend is, opgeheven worden waardoor woningbouw mogelijk wordt.

#### 3\.2 MilieuhygiÃ«nische aspecten \- geluidhinder

**Bouwverbod**

Het agrarische bedrijf aan de Heiakkerstraat 5 betreft een bedrijf in de categorie "akkerbouw en fruitteelt" (categorie 2\). De indicatieve afstand ten opzichte van dergelijke bedrijven bedraagt 30 meter voor het aspect geluid (VNG\-brochure 'Bedrijven en milieuzonering'). Op een strook van 30 meter vanaf het agrarische bouwvlak is daarom een bouwverbod gelegd.

![afbeelding "i_NL.IMRO.1948.MAR002WP0012017-VG01_0003.png"](i_NL.IMRO.1948.MAR002WP0012017-VG01_0003.png)

Figuur 3: weergave van de indicatieve hindercontour van 30 meter.

**Wijzigingsbevoegdheid**

In het bestemmingsplan 'Mariaheide, Steenoven II' is in artikel 3\.3 van de regels een bevoegdheid opgenomen is om het bouwverbod op te heffen middels een wijzigingsplan. Een wijzigingsbevoegdheid is een bevoegdheid die de gemeenteraad aan het college van burgemeester en wethouders geeft om zelf het plan aan te passen. Aan het vaststellen van het wijzigingsplan zijn de volgende voorwaarden verbonden:

1\. de hinderveroorzakende activiteit is beÃ«indigd;

De contour van 30 meter is gebaseerd op een indicatieve afstand uit de VNG\-brochure 'bedrijven en milieuzonering'. Om de feitelijke geluidhinder van het bedrijf in beeld te brengen is er akoestisch onderzoek uitgevoerd (Windmill, rapport 17\.270\.01\-01, 22 augustus 2017\). Deze is opgenomen als Bijlage 1 bij de toelichting. Uit dit rapport blijkt dat het langtijdgemiddeld beoordelingsniveau en het maximaal geluidniveau van de richtwaarde uit het stappenplan van de VNG\-publicatie âBedrijven en milieuzoneringâ overschrijdt.

Om de geluidbelasting ter plaatse van de woningen binnen het plangebied te verlagen, kunnen maatregelen worden toegepast. Maatregelen kunnen bestaan uit:

* 1\. het toepassen van bronmaatregelen;

* 2\. het toepassen van overdrachtsmaatregelen door het plaatsen van een scherm of wal;

* 3\. het toepassen van maatregelen bij de ontvanger, zoals dove gevels en het integreren van schermen in de gevel.

De derde optie wordt niet als wenselijk beschouwd. Om de hinder voor de woningen in het plangebied binnen de normen te beperken wordt gekeken naar (een combinatie van) bronmaatregelen en overdrachtsmaatregelen om de hinder voor de woningbouw te beÃ«indigen.

2\. er een goed woon\- en leefklimaat kan worden gegarandeerd;

*Bronmaatregelen*

Maatgevende bronnen zijn de hoge drukreiniger en het rijden met tractoren.Om te kunnen voldoen aan de richtwaarden uit stap 3 van de VNG\-publicatie zonder afschermende maatregelen toe te passen, dienen de volgende bronmaatregelen te worden getroffen:

* Om aan het langtijdgemiddeld beoordelingsniveau (LAr,LT 50 dB(A)) te voldoen dient de bedrijfsduur van de hogedrukspuit te worden verlaagd van 1 uur naar 15 minuten of dient een andere locatie voor het spuiten binnen de inrichting te worden gezocht.

* Om aan het maximaal geluidniveau (LAmax 70 dB(A)) te voldoen dienen er geen vervoersbewegingen ten gevolge van tractoren plaats te vinden.

*Overdrachtsmaatregelen*

Door het toepassen van geluidschermen of wallen kan de geluidimmissie ter plaatse van de woningen binnen het plangebied in een belangrijke mate worden gereduceerd. Indien langs de perceelgrens aan de noordzijde een scherm wordt gerealiseerd en aan de zuidzijde een scherm nabij de pompen (zie figuur 6\.1\) wordt voldaan aan de richtwaarde van 45 dB(A) etmaalwaarde voor het langtijdgemiddeld beoordelingsniveau en aan de richtwaarde van 65 dB(A) voor het maximaal geluidniveau. Tevens wordt dan voldaan aan de standaard normstelling uit het Activiteitenbesluit milieubeheer.

![afbeelding "i_NL.IMRO.1948.MAR002WP0012017-VG01_0004.png"](i_NL.IMRO.1948.MAR002WP0012017-VG01_0004.png)

Figuur 4: Situering scherm (oranje; hoogte 2,5 meter, groen; hoogte 1,5 meter en blauw; 2 meter boven plaatselijk maaiveld)

Indien door het bevoegd gezag, gemotiveerd wordt overgegaan naar de richtwaarden uit stap 3 van 50 dB(A) voor het langtijdgemiddeld beoordelingsniveau en 70 dB(A) voor het maximaal geluidniveau. Dan kan met een scherm zoals weergegeven in Figuur 1 worden voldaan aan deze richtwaarden uit stap 3\. Echter, dan wordt er niet meer voldaan aan de standaard normstelling uit het Activiteitenbesluit milieubeheer.

De gemeente is in overleg met de ondernemer over het treffen van bronmaatregelen. De gemeente is bereid \-indien blijkt dat bronmaatregelen niet genomen kunnen worden of onvoldoende effect hebben \- over te gaan tot het plaatsen van een geluidscherm zoals weergegeven op figuur 4\. (Dit met uitzondering van de op figuur 4 in blauw opgenomen geluidsscherm, dit scherm bij de pompen zou nodig zijn indien de ondernemer op eigen terrein woningen wil realiseren. Deze is niet nodig in het kader van de woningbouw binnen Steenoven II.)

3\. er sprake is van een actuele regionale behoefte aan woningbouw.

De behoefte aan woningen in Mariaheide is sinds de vaststelling van het plan op 20 oktober 2016 niet veranderd. Er is nog steeds sprake van een actuele regionale behoefte aan woningbouw. Overigens wordt in de verkavelingsopzet van 41 woningen uitgegaan.

**Conclusie**

Met het toepassen van bronmaatregelen of \-indien dat niet mogelijk blijkt\- het plaatsen van een geluidscherm door de gemeente, kan de hinder voor de woningen binnen het plangebied weggenomen worden en ontstaat er een acceptabel woon\- en leefklimaat.

### Hoofdstuk 4 MAATSCHAPPELIJKE UITVOERBAARHEID

#### 4\.1 Inleiding

In dit hoofdstuk wordt beschreven hoe het formele vooroverleg met de instanties en de procedure plaatsvindt.

#### 4\.2 Vooroverleg

Het vooroverleg is beperkt tot de wettelijk verplichte instanties: het waterschap en de provincie noord\-Brabant (via e\-formulier geformaliseerde toets). Gezien de aard van het wijzigingsplan verandert er niets in de totaalopzet van het plan 'Steenoven II'.

#### 4\.3 Vaststellingsprocedure

Het wijzigingsplan heeft gedurende zes weken van 3 november t/m 14 december 2017 ter inzage gelegen. Gedurende deze termijn konden belanghebbenden een zienswijze indienen op het wijzigingsplan. Er zijn geen zienswijzen ingediend. Het college van b\&w neemt binnen 8 weken na afloop van de terinzagelegging een besluit over de vaststelling van het wijzigingsplan.