# **Toelichting**

behorende bij het bestemmingsplan Havengebied Goes 1e herziening

**Bestemmingsplan Havengebied Goes 1e herziening**

Vastgesteld door de raad van de gemeente Goes bij besluit van 19 april 2018

, voorzitter

, griffier

| Titel Bestemmingsplan | Havengebied Goes 1e herziening |
|-----------------------|--------------------------------|
| Gemeente              | gemeente Goes                  |
| Status                | vastgesteld                    |
| Datum                 | 19 april 2018                  |
| Planidn               | NL.IMRO.0664.BPGS06-VG99       |

# **HOOFDSTUK 1 Inleiding**

### **1.1 Aanleiding**

Het bestemmingsplan "Havengebied Goes" is op 26 mei 2016 vastgesteld door de gemeenteraad en op 21 juli 2016 in werking getreden en onherroepelijk geworden. Sindsdien is toepassing gegeven aan de in het bestemmingsplan opgenomen uitwerkingsplichten voor het Goese Diep aan de noordzijde van het plangebied en voor de Westerschans in de zuidwesthoek. Inmiddels zijn ook de daarvoor opgestelde uitwerkingsplannen "Goese Diep Noord" (vastgesteld op 14 februari 2017) en "Westerschans Goes" (vastgesteld op 22 augustus 2017) beide onherroepelijk. Eerstgenoemd uitwerkingsplan heeft betrekking op het deel van het Goese Diep dat door de gemeente Goes wordt ontwikkeld. In juni 2017 heeft de gemeente een start gemaakt met de reserveringsprocedure van de eerste 53 bouwkavels. Bij het vaststellen van de grenzen van de vrije kavels, die ook een strook water beslaan, is gebleken dat deze op ondergeschikte onderdelen niet samenvallen met de bouw- en bestemmingsgrenzen op grond van het uitwerkingsplan. Dit kan belemmerend werken voor toekomstige bouwers. Deze constatering is mede aanleiding voor een herziening van het bestemmingsplan "Havengebied Goes". Daarnaast is ambtshalve geconstateerd dat het bestemmingsplan ook op een aantal overige punten aangepast dient te worden. Het gaat dan om het toevoegen op de verbeelding van een ten onrechte ontbrekend bouwvlak voor het gehele Ketelhavengebied en voor het perceel Houtkade 7, het toevoegen van hoogtebepalingen aan het bouwvlak ter plaatse van de roeivereniging aan de Westhavendijk 1 en het wijzigen van de bestemming van delen van groenstroken aan weerszijden van de Ringbrug in een verkeersbestemming. Verder worden de regels voor de bestemmingen "Gemengd-2", "Gemengd-3", "Water", "Wonen-1" en "Waterstaat - Waterstaatkundige functie" op onderdelen gewijzigd. Tenslotte heeft deze herziening betrekking op het schrappen van enkele ongewenste categorieÃ«n bedrijfsactiviteiten in de bij de regels behorende Staat van Bedrijfsactiviteiten. In hoofdstuk 2 wordt nader ingegaan op alle aanpassingen.

### **1.2 Plangebied**

De onderdelen van de verbeelding die in het voorliggende bestemmingsplan worden herzien zijn hieronder weergegeven.

Figuur 1. Goese Diep Noord

### **1.3 Opzet**

Een bestemmingsplan bestaat uit een toelichting, regels en een verbeelding (plankaart). De regels en de verbeelding vormen tezamen het juridische bindende gedeelte van het plan. De toelichting van voorliggende herziening van het bestemmingsplan kent de volgende opbouw. In hoofdstuk 1 is de aanleiding van de herziening uiteengezet, hoofdstuk 2 beschrijft de aangepaste onderdelen van het bestemmingsplan, in hoofdstuk 3 wordt ingegaan op de sectorale aspecten en in hoofdstuk 4 wordt de economische uitvoerbaarheid beschreven. Hoofdstuk 5 behandelt tenslotte de maatschappelijke toetsing van de beoogde ontwikkeling.

# **HOOFDSTUK 2 Herziening bestemmingsplan**

### **2.1 Verbeelding**

### **Goese Diep Noord**

Op grond van het bestemmingsplan "Havengebied Goes" geldt voor het gebied Goese Diep Noord de bestemming "Wonen - Uit te werken". Aan de uitwerkingsplicht is uitvoering gegeven met de vaststelling van het uitwerkingsplan "Goese Diep Noord" op 14 februari 2017. Het uitwerkingsplan, dat op 20 april 2017 in werking is getreden en onherroepelijk is geworden, heeft betrekking op het deel van het Goese Diep dat door de gemeente Goes wordt ontwikkeld. Nadat het plan onherroepelijk was geworden is aan de hand van een enigszins aangepast stedenbouwkundig ontwerp een definitieve verkaveling van het gebied gemaakt. In juni 2017 is vervolgens een start gemaakt met de reserveringsprocedure van de eerste 53 bouwkavels. Het gaat daarbij om de kavels die aan het water grenzen. De vrije kavels worden uitgegeven door de gemeente, de kavels voor de appartementen worden naar verwachting uitgegeven door verschillende marktpartijen. Bij het vaststellen van de grenzen van de vrije kavels, die ook een strook water beslaan, is gebleken dat deze op ondergeschikte onderdelen niet samenvallen met de bouw- en bestemmingsgrenzen op grond van het uitwerkingsplan. Dit kan belemmerend werken voor toekomstige bouwers. Zo worden in een aantal gevallen kavels uitgegeven met een strook water die breder is dan de strook die op de verbeelding van het uitwerkingsplan een functieaanduiding "aanlegsteiger" heeft gekregen. De mee te verkopen strook kan in die gevallen niet ten volle worden benut voor een steiger.

Daar komt bij dat voor de acht bouwkavels die aan de uiterste oostzijde van het Goese Diep Noord zijn gelegen een afwijkende planologische regeling bestaat. Aan deze kavels, die buiten het gebied van het uitwerkingsplan vallen, is in het bestemmingsplan "Havengebied Goes" een rechtsteekse bestemming "Wonen" toegekend. De daarbij behorende bouwregels wijken op diverse onderdelen af van de bouwregels die gelden voor de woningen in het overige deel van het Goese Diep Noord. Ook is in de bestemming "Water" ten noorden van deze bouwkavels geen aanduiding voor het bouwen van aanlegsteigers op de verbeelding opgenomen. Het is wenselijk dat het onderscheid in bouwmogelijkheden tussen de acht oostelijke kavels en het overige deel van het Goese Diep Noord wordt weggenomen. De voorliggende herziening voorziet daarin. Aan alle bouwkavels in dit gebied wordt dezelfde bestemming "Wonen-2" toegekend (het bestemmingsplan "Havengebied Goes" kent al de bestemmingen "Wonen" en "Wonen-1") met uniforme bouw- en gebruiksregels. Ook krijgen in deze herziening de acht oostelijke kavels, evenals de overige kavels, de mogelijkheid om een aanlegsteiger te bouwen in het bij de kavel behorende water door de weergave van een toepasselijke aanduiding op de verbeelding. Omdat het plangebied van het uitwerkingsplan integraal in voorliggende herziening wordt overgenomen, vervangt deze herziening na haar inwerkingtreding het uitwerkingsplan "Goese Diep Noord" volledig.

#### **Ketelhavengebied**

Op de gronden van het Ketelhavengebied rust ingevolge het bestemmingsplan "Havengebied Goes" een bestemming "Gemengd-2". Een grote diversiteit aan functies is op deze gronden rechtstreeks toegelaten. De regels van het bestemmingsplan bepalen dat ten dienste van deze functies onder meer gebouwen, waaronder bedrijfswoningen, mogen worden opgericht, met dien verstande dat deze gebouwen uitsluitend binnen het op de verbeelding aangeduide bouwvlak zijn toegestaan. Gebleken is echter dat op de verbeelding een bouwvlak abusievelijk in zijn geheel ontbreekt. Dit leidt ertoe dat er binnen het Ketelhavengebied op dit moment geen bouwmogelijkheden bestaan en dat bestaande gebouwen zijn wegbestemd. De ontwikkeling van het Ketelhavengebied die het bestemmingsplan "Havengebied Goes" beoogt, wordt door het ontbreken van een bouwvlak ernstig belemmerd. Deze omissie is in de voorliggende herziening hersteld door op de verbeelding alsnog een bouwvlak weer te geven ter plaatse van het Ketelhavengebied.

De functieaanduiding "specifieke vorm van bedrijf - 3" is verwijderd van de verbeelding. Ter plaatse van deze aanduiding liet het bestemmingsplan "Havengebied Goes" tevens een zand- en grindhandel tot en met categorie 3.2 van de Staat van Bedrijfsactiviteiten toe. Het was aanvankelijk de bedoeling dat de in de noordwesthoek van het Ketelhavengebied gevestigde Zand- en Grindhandel De Houtkaai B.V. naar deze locatie zou verhuizen. Inmiddels heeft De Houtkaai haar activiteiten echter verplaatst naar het perceel Houtkade 18. Aan de functieaanduiding komt daarom geen betekenis meer toe.

#### **Houtkade 7**

Voor het perceel Houtkade 7 geldt min of meer hetzelfde als voor het Ketelhavengebied. Ook hier ontbreekt een bouwvlak op de verbeelding van het bestemmingsplan "Havengebied Goes". Dit betekent dat de bestaande bebouwing aan de Houtkade 7 feitelijk is wegbestemd en er geen mogelijkheden aanwezig zijn om op deze locatie nieuwe gebouwen te realiseren. Deze constatering strookt niet met de bedoeling van het bestemmingsplan "Havengebied Goes", aangezien in de regels die van toepassing zijn op de gronden die voor "Gemengd-3" zijn aangewezen, waaronder het perceel Houtkade 7, uitgebreide bouwmogelijkheden zijn opgenomen. Voorliggende herziening brengt het ten onrechte ontbrekende bouwvlak terug op de verbeelding.

#### **Westhavendijk 1**

Aan de Westhavendijk 1 is de Goese Roeivereniging Scaldis gevestigd. Op deze gronden rust ingevolge het bestemmingsplan "Havengebied Goes" een bestemming "Sport" met functieaanduiding "specifieke vorm van sport - roeivereniging". De planregels bepalen dat gebouwen en overkappingen worden gebouwd in het bouwvlak en dat de maximale bouwhoogte de op de verbeelding aangegeven maat bedraagt. Een bouwhoogtemaat ontbreekt echter op de verbeelding. Dit betekent dat, zolang de bouwverordening haar aanvullende werking behoudt, op deze locatie in beginsel maximaal 15 meter hoog mag worden gebouwd. Dat is ongewenst. Daarom wordt in voorliggende herziening de verbeelding aangepast door in beide bouwvlakken op het terrein van de roeivereniging alsnog een maximale bouwhoogtemaat op te nemen.

#### **Verkeersbestemming bij Ringbrug**

De verkeerssituatie rondom de Ringbrug zal veranderen als gevolg van de ontwikkeling van de Westerschans en de daarmee samenhangende verplaatsing van de Westhavendijk. De kruising Westhavendijk - Ringbaan West schuift op in westelijke richting en ter plaatse van de huidige kruising komt een fietstunnel. Verder wordt de Ringbrug voorzien van een extra rijstrook en worden de toeleidende wegen ten westen en ten oosten van de brug verbreed, zodat ook hier - met het oog op een verbetering van de verkeersafwikkeling - een extra rijstrook kan worden aangelegd. Nu inmiddels het civieltechnische ontwerp van de herinrichting van de wegenstructuur gereed is, is gebleken dat de te verbreden wegen aan weerszijden van de Ringbrug enkele meters buiten de ingevolge het bestemmingsplan "Havengebied Goes" voor "Verkeer" aangewezen gronden zijn gesitueerd op gronden met een bestemming "Groen". Binnen deze bestemming is de aanleg van voet- en fietspaden rechtstreeks toegestaan, maar de aanleg van wegen niet. Hetzelfde geldt ook voor de te verleggen Westhavendijk, die op enkele plaatsen de bestemming "Verkeer" beperkt overschrijdt en daarmee deels in de bestemmingen "Groen" en "Bedrijf" is gelegen. Om te voorkomen dat de beoogde reconstructie van de verkeerssituatie rondom de Ringbrug wordt belemmerd door bestemmingsgrenzen, hebben in voorliggende herziening delen van de vlakken met bestemming "Groen" aan de west- en oostzijde van de Ringbrug en een deel van de bestemming "Bedrijf" ter plaatse van de gemeentewerf aan het Geldeloozepad 1 een bestemming "Verkeer" gekregen. Hierdoor kunnen de te verbreden en verleggen wegen volledig binnen de juiste bestemming worden aangelegd. Overigens zijn de betreffende kadastrale percelen alle eigendom van de gemeente Goes.

### **2.2 Regels**

#### **Gemengd-2**

Ten opzichte van het bestemmingsplan "Havengebied Goes" zijn in voorliggende herziening enkele wijzigingen aangebracht in de regels van de bestemming "Gemengd-2". Deze wijzigingen hebben hoofdzakelijk te maken met het verwijderen van de functieaanduiding "specifieke vorm van bedrijf - 3" van de verbeelding in verband met de verplaatsing van Zand- en Grindhandel De Houtkaai B.V., zoals hiervoor al is toegelicht. De bouw- en gebruiksregels, waaronder ook de voorwaardelijke verplichting, die op deze functieaanduiding betrekking hadden zijn verwijderd. Deze voorwaardelijke verplichting had betrekking op de aanleg en instandhouding van een geluidswerende voorziening bij een gebruik van gronden en bouwwerken als zand- en grindhandel. Verder is van de gelegenheid gebruik gemaakt om bepaalde onderdelen van het artikel te herformuleren, waarbij onder meer onjuiste verwijzingen in de tekst zijn verbeterd. De bouwmogelijkheden ter plaatse van de bestemming "Gemengd-2" blijven verder ongewijzigd.

#### **Gemengd-3**

De belangrijkste reden om de regels van de bestemming "Gemengd-3" aan te passen, is de bestaande onduidelijke bepaling over bedrijfswoningen. In het bestemmingsplan "Havengebied Goes" is weliswaar opgenomen dat op voor "Gemengd-3" aangewezen gronden bedrijfswoningen mogen worden gebouwd, maar vervolgens ontbreken bouwregels hiervoor. Wel is bepaald dat burgemeester en wethouders bevoegd zijn om af te wijken van een specifiek artikellid voor het realiseren van een bedrijfswoning. Betreffend artikellid bevat echter geen regels waarvan kan worden afgeweken, zodat het onmogelijk is toepassing te geven aan de afwijkingsbevoegdheid. Consequentie is dat voor de bestaande, op de verbeelding nader aangeduide bedrijfswoningen geen regeling is getroffen en dat ook nieuwe bedrijfswoningen niet via de binnenplanse afwijkingsbevoegdheid kunnen worden toegestaan. Dit is in strijd met met de bedoeling van het bestemmingsplan, dat naar een groter aantal bedrijfswoningen op het zogeheten Eiland streeft. In voorliggende herziening wordt de problematiek omtrent de bedrijfswoningen opgelost door rechtstreeks geldende bouwregels op te nemen voor de bestaande bedrijfswoningen, waarvan binnenplans onder voorwaarden kan worden afgeweken voor het bouwen van nieuwe. Voor het overige veranderen de regels van de bestemming "Gemengd-3" inhoudelijk niet of nauwelijks.

#### **Water**

In de regels van het bestemmingsplan "Havengebied Goes" die betrekking hebben op de voor "Water" aangewezen gronden is bepaald dat deze ter plaatse van de aanduidingen "aanlegsteiger 1" en "aanlegsteiger 2" tevens zijn bestemd voor aanlegsteigers. Bouwregels voor aanlegsteigers ontbreken echter. Uitsluitend is bepaald dat de bouwhoogte van overige bouwwerken, geen gebouwen zijnde, maximaal 2 meter bedraagt. Dit betekent dat eigenaren van woningen binnen het plangebied die beschikken over een strook water, deze strook in theorie volledig kunnen bebouwen met een bouwwerk van 2 meter hoog. Dat is onwenselijk. Daarom worden de regels van de bestemming "Water" herzien in die zin dat daarin specifieke bouwbepalingen worden opgenomen voor het bouwen van aanlegsteigers. Voor wat betreft de steigers ter plaatse van de aanduiding "aanlegsteiger 1", de steigers aan de noordzijde van het gebied, zijn deze identiek aan de bouwbepalingen die gelden voor steigers in het Goese Meer. Voor de steigers ter plaatse van de aanduiding "aanlegsteiger 2" gelden afwijkende bouwregels. Het gaat in het laatste geval om aanlegsteigers die direct grenzen aan de achtergevels van de te realiseren kadewoningen aan de zuidzijde van het woongebied.

#### **Wonen-1**

Op de verbeelding die behoort bij het bestemmingsplan "Havengebied Goes" is ter plaatse van een groot deel van de gronden die voor "Wonen-1" zijn aangewezen een functieaanduiding "erf" opgenomen. Deze aanduiding komt echter niet terug in de regels van de bestemming "Wonen-1", waarin uitsluitend is bepaald dat binnen een bouwvlak hoofdgebouwen met de daarbij behorende aanen uitbouwen, bijgebouwen en bouwwerken, geen gebouwen zijnde, mogen worden gebouwd. Over bouwen op gronden ter plaatse van de aanduiding "erf" is niets opgenomen. Dit levert problemen op bij het verlenen van omgevingsvergunningen voor het bouwen van bijbehorende bouwwerken op het achtererf bij woningen. In voorliggende herziening is deze omissie hersteld. Ook is het gehele artikel herschreven, waarbij overige onvolkomenheden en onjuiste verwijzingen zijn gerepareerd. De bouwmogelijkheden ter plaatse van de bestemming "Wonen-1" blijven verder ongewijzigd.

De voorwaardelijke verplichting die was opgenomen in de regels van de bestemming "Wonen-1" is verwijderd. Deze had betrekking op het treffen van geluidswerende maatregelen dan wel het aanleggen van geluidswerende voorzieningen in verband met de aanwezigheid van Zand- en Grindhandel De Houtkaai B.V. (een bedrijf in milieucategorie 3.2) op korte afstand van de te bouwen woningen in het Goese Diep. Zoals hiervoor in paragraaf 2.1 al is uiteengezet, is de zand- en grindhandel inmiddels verplaatst naar een andere locatie aan de Houtkade. Dit betekent dat geen overschrijding van maximaal toegestane grenswaarden bij of krachtens de Wet geluidhinder op de gevels van woningen in het Goese Diep meer kan plaatsvinden, nu uitsluitend bedrijven die voorkomen in categorie 1 en 2 van de Staat van Bedrijfsactiviteiten zich op de voormalige locatie van de zand- en grindhandel kunnen vestigen. Aan de voorwaardelijke verplichting is zodoende betekenis komen te ontvallen.

#### **Wonen-2**

Zoals hiervoor al is toegelicht wordt het plangebied van het uitwerkingsplan "Goese Diep Noord" integraal in voorliggende herziening overgenomen. De regels van de bestemming "Wonen" uit het uitwerkingsplan wijken af van de regels van de bestemmingen "Wonen" en "Wonen-1" uit het bestemmingsplan "Havengebied Goes". Om dit onderscheid te handhaven wordt in deze herziening de bestemming "Wonen-2" geÃ¯ntroduceerd, die de regels van de bestemming "Wonen" uit het uitwerkingsplan bevat. De bestemming "Wonen-2" wordt ook van toepassing verklaard op de acht bouwkavels die aan de uiterste oostzijde van het Goese Diep Noord zijn gelegen en die afwijkende bouwregels kennen ten opzichte van de overige kavels in het Goese Diep Noord. Extra bouwmogelijkheden worden verder niet gecreÃ«erd.

#### **Waterstaat - Waterstaatkundige functie**

Op mede voor "Waterstaat - Waterstaatkundige functie" aangewezen gronden mag in verband met de waterkerende functie ingevolge het bestemmingsplan "Havengebied Goes" slechts beperkt worden gebouwd. Ten behoeve van de andere voor deze gronden geldende bestemmingen is het uitsluitend mogelijk te bouwen, indien het bouwplan betrekking heeft op vervanging, vernieuwing of verandering van bestaande bouwwerken, waarbij de oppervlakte niet wordt uitgebreid en gebruik wordt gemaakt van de bestaande fundering. Nieuwbouw is dus niet toegestaan. De binnenplanse afwijkingsbevoegdheid maakt het wel mogelijk om de oppervlakte van bestaande bouwwerken met 20% uit te breiden, maar niet om nieuwe bouwwerken te realiseren. Met het oog op de herontwikkeling van (braakliggende) percelen aan de Westhavendijk en van de locatie Houtkade 7 is het wenselijk de afwijkingsbevoegdheid uit te breiden in die zin dat onder voorwaarden ook nieuwbouw kan plaatsvinden. Voorliggende herziening voorziet daarin. Bij toepassing van deze bevoegdheid is het, evenals bij toepassing van de bestaande afwijkingsbevoegdheden, vereist dat de beheerder van de waterkering advies uitbrengt over de vraag of door het verlenen van een omgevingsvergunning de waterstaatkundige belangen niet onevenredig worden geschaad.

#### **Algemene bouwregels**

Het bestemmingsplan "Havengebied Goes" bevat in de bestemmingen "Gemengd-2", "Gemengd-3" en "Wonen-1" een verwijzing naar de parkeerkencijfers die zijn opgenomen in de bij de regels van dit plan behorende bijlage 3. Bijlage 3 betreft het Parkeerbeleidsplan 2009-2020, waarin op de pagina's 40 en 41 de Goese parkeernormen zijn weergegeven. In het bestemmingsplan is niet voorzien in een bevoegdheid waarmee op enigerlei wijze kan worden afgeweken van deze parkeernormen. Dit heeft tot gevolg dat, indien om wat voor reden dan ook op het terrein bij een aangevraagd bouwwerk niet het volgens de parkeernormen vereiste aantal parkeerplaatsen kan worden gerealiseerd, de omgevingsvergunning in beginsel moet worden geweigerd. Dat is niet in alle gevallen wenselijk. Het realiseren van parkeergelegenheid op eigen terrein wordt in voorliggende herziening zodanig geregeld in de algemene bouwregels, dat maatwerk mogelijk is door middel van de mogelijkheid toepassing te geven aan een binnenplanse afwijkingsbevoegdheid. Voor het geval het Parkeerbeleidsplan gedurende de planperiode wordt gewijzigd, wordt in deze herziening rekening gehouden met die wijziging (een zogeheten dynamische verwijzing, die artikel 3.1.2, tweede lid, van het Besluit ruimtelijke ordening mogelijk maakt). Overigens is de opgenomen regeling omtrent parkeren identiek aan de regeling in het uitwerkingsplan "Goese Diep Noord".

#### **Algemene aanduidingsregels**

De beoogde nieuwbouw van een supermarkt en appartementen aan de Westhavendijk is grotendeels gelegen binnen de voor 'vrijwaringszone - molenbiotoop' aangewezen gronden. In het uitwerkingsplan "Westerschans Goes" is bepaald dat op deze gronden ter plaatse van de maatvoeringsaanduiding 'maximumbouwhoogte (m) 28' een bouwhoogte van 28 meter is toegestaan. Inmiddels is gebleken dat het appartementengebouw 28,5 meter hoog wordt. In voorliggende herziening wordt een regeling getroffen om op deze locatie ook een gebouw met een hoogte van 28,5 meter mogelijk te maken.

#### **Staat van Bedrijfsactiviteiten**

De Staat van Bedrijfsactiviteiten die behoort bij het bestemmingsplan "Havengebied Goes" kent een zeer uitgebreid scala aan bedrijfsactiviteiten, waarvan bij nader inzien moet worden vastgesteld dat deze niet alle als even passend binnen het gemengde gebied zijn te beschouwen. Onder meer is van belang dat het bestemmingsplan enerzijds beoogt detailhandel en kantoren in diverse bestemmingen slechts als ondergeschikte nevenactiviteit bij de ter plaatse uitgeoefende bedrijfsactiviteiten toe te laten, terwijl anderzijds de Staat van Bedrijfsactiviteiten diverse vormen van detailhandel en kantoren rechtstreeks in volle omvang mogelijk maakt. Deze tegenstrijdigheid tussen regels en Staat van Bedrijfsactiviteiten wordt in voorliggende herziening hersteld door een groot aantal categorieÃ«n bedrijfsactiviteiten die betrekking hebben op detailhandel en kantoren te schrappen. Omdat het bedrijfsmatig houden van dieren binnen de bebouwde kom mede in verband met geurhinder in beginsel onwenselijk is, worden ook de categorieÃ«n bedrijfsactiviteiten geschrapt die verband houden met het houden, fokken, trainen en berijden van dieren. Tenslotte worden de toegestane horeca-activiteiten uit de Staat van Bedrijfsactiviteiten verwijderd, omdat het gegeven dat

horecabedrijven zich zonder meer in vrijwel het gehele plangebied kunnen vestigen zich niet verdraagt met het bepaalde in de op 15 oktober 2015 door de gemeenteraad vastgestelde Horecavisie. De in categorie 4.2 voorkomende betonmortelcentrale (SBI-code 2363, 2364), reeds aanwezig binnen het plangebied en overeenkomstig het bestemmingsplan "Havengebied Goes" ook rechtstreeks toegelaten, was abusievelijk niet in de Staat van Bedrijfsactiviteiten van het ontwerpbestemmingsplan opgenomen. Deze omissie is bij de vaststelling van voorliggende herziening hersteld.

# **HOOFDSTUK 3 Beleidskaders**

In de toelichting op het bestemmingsplan "Havengebied Goes" uit 2016 is gemotiveerd uiteengezet dat het Rijksbeleid, het provinciaal beleid en het regionaal en gemeentelijk beleid zich niet verzetten tegen de voorziene ontwikkelingen binnen het plangebied. De onderwerpen die in deze herziening worden geregeld hebben geen invloed op de toetsing aan de beleidskaders die reeds ten behoeve van het oorspronkelijke bestemmingsplan heeft plaatsgevonden. Van een onderbouwing hoe voorliggende herziening zich verhoudt tot Rijks-, provinciaal en (boven)gemeentelijk beleid kan daarom worden afgezien.

### **HOOFDSTUK 4 Sectorale aspecten**

In hoofdstuk 2 is voor zowel de verbeelding als de regels beschreven waar deze herziening in hoofdzaak betrekking op heeft. Deze onderwerpen hebben geen invloed op de sectorale onderzoeken die zijn gedaan voor het bestemmingsplan "Havengebied Goes" uit 2016. Aanpassing van de sectorale paragrafen die zijn geschreven voor dat bestemmingsplan is dan ook niet nodig.

# **HOOFDSTUK 5 Economische uitvoerbaarheid**

De onderwerpen uit deze herziening hebben geen invloed op de financiÃ«le haalbaarheid van het oorspronkelijke bestemmingsplan "Havengebied Goes" uit 2016. De herziening is dan ook economisch uitvoerbaar. Om die reden is het opstellen van een exploitatieberekening achterwege gelaten. De financiÃ«le betrokkenheid van de gemeente zal bij mogelijke investeringen per geval worden afgewogen. Bij die percelen waarvoor een wijzigings- dan wel een afwijkingsbevoegdheid is opgenomen, zal medewerking slechts worden verleend nadat de financiÃ«le haalbaarheid hiervan bij dat concrete verzoek vooraf is aangetoond.

# **HOOFDSTUK 6 Maatschappelijke toetsing**

### **6.1 Ontwerpbestemmingsplan**

Het ontwerpbestemmingsplan is, met in achtneming van het bepaalde in artikel 3.8 van de Wet ruimtelijke ordening (Wro), gedurende zes weken ter inzage gelegd in het stadskantoor en beschikbaar gesteld op www.ruimtelijkeplannen.nl en www.goes.nl/bestemmingsplannen. Gedurende deze termijn konden door een ieder zowel mondeling als schriftelijk zienswijzen naar voren worden gebracht. Tijdens de termijn van terinzagelegging is Ã©Ã©n zienswijze ontvangen. In de bijlage bij deze toelichting is een zienswijzenrapport opgenomen, waarin de zienswijze is samengevat en voorzien van een reactie. De zienswijze heeft niet geleid tot aanpassing van het bestemmingsplan.

Het bestemmingsplan is tevens verzonden naar:

- 1. provincie Zeeland;
- 2. waterschap Scheldestromen.

Beide instanties hebben laten weten dat het plan geen aanleiding heeft gegeven om opmerkingen te maken.

# **HOOFDSTUK 7 Bijlagen bij toelichting**

### **Beantwoording zienswijze**

Het ontwerpbestemmingsplan "Havengebied Goes 1e herziening" heeft met ingang van 14 december 2017 gedurende zes weken ter inzage gelegen. Tijdens de termijn van terinzagelegging is Ã©Ã©n zienswijze ontvangen, afkomstig van de heer C.F. Maas en mevrouw M.G. Oosterbaan, Kattendijksedijk 5, 4463 AL Goes, ingediend bij e-mail van 21 januari 2018.

#### **Samenvatting**

De heer Maas en mevrouw Oosterbaan (hierna: indieners) merken in hun zienswijze het volgende op:

- a. Indieners ondervinden dagelijks de gevolgen van de bedrijvigheid in het havengebied, met name voor wat betreft geluid. Sinds vorig jaar wordt geluidsoverlast ervaren die afkomstig is van een nieuw ingericht bedrijfsterrein aan de zuidzijde van het industriegebied, tegenover de Praxis. Deze nieuwe bedrijvigheid is mogelijk gemaakt door middel van het nieuwe bestemmingsplan "Havengebied Goes", waarin ook hogere waarden op de woning van indieners zijn vastgesteld, hetgeen het woongenot aanmerkelijk aantast. De gemeente heeft geen aanleiding gezien om de direct belanghebbenden tijdig te informeren over dit nieuwe bestemmingsplan en stelt in het bijbehorende geluidrapport dat het allemaal wel meevalt; er zijn niet eerder geluidklachten geweest (blz. 59 doc. VG99). Inmiddels zijn er wel klachten. Uit de akoestische berekeningen volgt dat op de woning van indieners een overschrijding van LAmax zal optreden van 1,5 dB (blz. 6 akoestisch rapport). Uit de kaart met de geluidbronnen die bij het geluidrapport zit, ontbreken de geluidbronnen die de overlast veroorzaken. Zo het nu lijkt is de overschrijding een stuk hoger. De overlast gevende bronnen ontbreken in het geluidmodel en er zijn geen afschermende maatregelen tussen de bronnen en de woning van indieners.
- b. In de 1e herziening wordt volgens de gemeente een foutje uit het bestemmingsplan hersteld. Indieners constateren dat aan de Houtkade nu nog een asbestloods staat, die wel de nodige geluidafscherming biedt. Zonder deze afscherming zouden indieners meer last ondervinden van de betoncentrale en de toegenomen activiteiten op het terrein tegenover hun woning. En dit is meer dan in het geluidrapport is berekend. Indieners zien daarom graag in het bestemmingsplan opgenomen dat er te allen tijde een geluidafschermende voorziening aanwezig dient te zijn. Dit middels het voorschrijven een verplichte bouwhoogte, gelijk aan de huidige loods. Uiteraard zijn ook andere geluidafschermende middelen toegestaan die tot een soortgelijk geluidwerend resultaat leiden, bijvoorbeeld op het bedrijfsterrein zelf.
- c. Indieners verzoeken om aan de 1e herziening voorschriften toe te voegen die tot een blijvende geluidafscherming van hun woning leiden en voorts, nu het geldige bestemmingsplan op de verkeerde akoestische gegevens is gebaseerd, ook deze omissie middels een herziening te wijzigen.

#### **Beantwoording**

Wij reageren op de zienswijze als volgt:

- a. Het bestemmingsplan "Havengebied Goes" is op 26 mei 2016 vastgesteld door de gemeenteraad en op 21 juli 2016 in werking getreden en tevens onherroepelijk geworden. Het bestemmingsplan heeft het industrieterrein verkleind en daarmee ook de geluidzone van het industrieterrein gewijzigd. De woning van indieners aan de Kattendijksedijk 5 was niet alleen in de tot 21 juli 2016 geldende situatie gelegen binnen de 50 dB(A)-geluidzone van het industrieterrein, maar is ook gelegen binnen de gewijzigde (verkleinde) contour van de geluidzone op grond van het bestemmingsplan "Havengebied Goes". Als gevolg van het industrieterrein is er sprake van een bepaalde geluidbelasting op woningen binnen de geluidzone, zo ook op de woning Kattendijksedijk 5. Bekend is dat Zand- en Grindhandel De Houtkaai B.V. vorig jaar haar activiteiten heeft verplaatst naar het deel van het industrieterrein tegenover de Praxis. Ook heeft het bedrijf MegaMix Zeeland B.V. (opslag bouwmaterialen) zich vorig jaar aldaar gevestigd. De door indieners ondervonden geluidsoverlast zou door de aanwezigheid van deze bedrijven naast Haringman Betonwaren B.V. kunnen worden verklaard. Onjuist is echter de stelling van indieners
dat het bestemmingsplan "Havengebied Goes" deze bedrijvigheid ter plaatse mogelijk heeft gemaakt. Ook het voorheen geldende bestemmingsplan "Havenindustrieterrein" uit 1974 liet het immers rechtstreeks toe industriÃ«le bedrijven op deze locatie te vestigen.

Terecht stellen indieners dat hogere waarden op hun woning zijn vastgesteld. Op 8 juni 2016 is door middel van een publicatie in de Bevelandse Bode en de Staatscourant bekendgemaakt dat de gemeenteraad het bestemmingsplan "Havengebied Goes" op 26 mei 2016 heeft vastgesteld en voorts dat wij op grond van de Wet geluidhinder op 3 mei 2016 hebben besloten tot vaststelling van hogere grenswaarden voor het bestemmingsplan ten behoeve van onder meer het perceel Kattendijksedijk 5. Voor de woning van indieners is daarbij een hogere waarde van 54 dB(A) vastgesteld. Wij stellen vast dat met deze publicatie is voldaan aan de wettelijke informatieplicht. Overigens bedroeg de hogere waarde die de minister van VROM op 29 februari 1996 voor de woning Kattendijksedijk 5 heeft vastgesteld in verband met de geluidbelasting vanwege het gezoneerde industrieterrein 55 dB(A).

In het 'Akoestisch onderzoek geluidsbelasting vanwege industrieterrein Houthaven', dat als bijlage 3 onderdeel uitmaakt van de toelichting op het bestemmingsplan "Havengebied Goes", is de geluidbelasting op de woningen binnen de nieuwe geluidzone bepaald aan de hand van de op dat moment aanwezige geluidbronnen op het gezoneerde industrieterrein. Aangezien het bestemmingsplan inmiddels onherroepelijk is, kunnen de uitgangpunten die daaraan ten grondslag hebben gelegen, zoals een akoestisch onderzoek, thans niet meer ter discussie worden gesteld. Na de vaststelling van het bestemmingsplan is de situatie gewijzigd in die zin dat, zoals hiervoor reeds is vermeld, naast Haringman nog enkele andere bedrijven zich op het gezoneerde industrieterrein hebben gevestigd. Van belang is dat bedrijven die voorkomen in de categorieÃ«n 1, 2, 3.1, 3.2 en 4.1 van de bij de bestemmingsplanregels behorende Staat van Bedrijfsactiviteiten planologisch zonder meer zijn toegestaan op het gezoneerde industrieterrein. Daarbij is wel relevant dat als gevolg van de bedrijfsactiviteiten geen overschrijding van de norm voor de etmaalwaarde voor het langtijdgemiddeld beoordelingsniveau plaatsvindt. De wijzigingen die zich na de vaststelling van het bestemmingsplan hebben voorgedaan zijn getoetst aan de geluidzone en aan de vastgestelde hogere waarden voor de woningen en daarbij is gebleken dat de geluidbelasting binnen de normen blijft. Voor individuele bedrijven die niet-vergunningplichtig zijn (Haringman beschikt over een omgevingsvergunning milieu) geldt dat deze dienen te voldoen aan de geluidsnormen voor het langtijdgemiddelde beoordelingsniveau (LAr,LT) en het maximaal geluidsniveau (LAmax) die zijn opgenomen in het Activiteitenbesluit milieubeheer. Bij overschrijding van de geluidsnormen uit het Activiteitenbesluit zijn wij bevoegd handhavend op te treden. Dat indieners aangeven geluidklachten te hebben betekent echter nog niet dat geluidsnormen worden overschreden.

- b. Indieners constateren terecht dat in de eerste herziening enkele fouten in het oorspronkelijke bestemmingsplan "Havengebied Goes" worden hersteld. Ter plaatse van het perceel Houtkade 7, dat tussen de woning van indieners en het gezoneerde industrieterrein ligt, ontbreekt een bouwvlak op de verbeelding van het bestemmingsplan "Havengebied Goes". Dit betekent dat de bestaande bebouwing aan de Houtkade 7 feitelijk is wegbestemd en er geen mogelijkheden aanwezig zijn om op deze locatie nieuwe gebouwen te realiseren. De herziening brengt het ten onrechte ontbrekende bouwvlak terug op de verbeelding. Dit is in het belang van indieners; reeds aanwezige bebouwing kan dan immers worden vervangen. Niet ontkend wordt dat de bestaande loods aan de Houtkade 7 voor de nodige geluidafscherming zorgt en dat indieners zonder deze afscherming meer hinder zouden ondervinden van de activiteiten op het industrieterrein. Aan de orde is evenwel niet de vraag of indieners meer hinder zouden ondervinden indien deze loods zou worden gesloopt. Wel is relevant of de woning van indieners als gevolg van de berekende emissies van de bedrijven op het gezoneerde industrieterrein een geluidbelasting ondervindt die hoger is dan de voor deze woning vastgestelde hogere grenswaarde van 54 dB(A). Dat is niet het geval en dat zou ook niet het geval zijn indien de loods aan de Houtkade 7 wordt gesloopt. Bij het bepalen van de geluidbelasting op de omliggende woningen is alle bebouwing rond het industrieterrein uit het rekenmodel verwijderd (worst case scenario). Zo is voorkomen dat bij sloop van Ã©Ã©n van deze gebouwen een nog hogere geluidbelasting ontstaat, die niet is meegewogen in de procedure van het bestemmingsplan "Havengebied Goes". Aanleiding om in
de eerste herziening een verplichting op te nemen dat bestaande hoge gebouwen in stand worden gehouden of dat er een andersoortige geluidafschermende voorziening wordt gerealiseerd, is er dan ook niet.

- c. Zoals hiervoor al is toegelicht bedraagt de gevelbelasting van de woning van indieners aan de Kattendijksedijk 5, berekend in een situatie zonder tussenliggende bebouwing, 54 dB(A) en is voor deze woning een hogere waarde van 54 dB(A) vastgesteld. Niet is gebleken, noch is aangetoond door indieners, dat als gevolg van de sinds de vaststelling van het bestemmingsplan "Havengebied Goes" gewijzigde bedrijfsactiviteiten op het gezoneerde industrieterrein een overschrijding plaatsvindt van deze norm. Wij zullen de gemeenteraad daarom niet voorstellen de eerste herziening van het bestemmingsplan gewijzigd vast te stellen voor wat betreft een verplichting dat een permanente geluidafscherming van de woning van indieners aanwezig is. Voor zover indieners stellen dat het bestemmingsplan "Havengebied Goes" op de verkeerde akoestische gegevens is gebaseerd, wat daar verder ook van zij, merken wij op dat zij hun argumenten hieromtrent naar voren hadden kunnen brengen in een beroep tegen dit bestemmingsplan. Omdat de eerste herziening geen betrekking heeft op en geen gevolgen heeft voor de geluidzone van het industrieterrein, bestaat er ook geen aanleiding in het kader van deze herziening opnieuw een akoestisch onderzoek uit te voeren.
#### **Conclusie**

De zienswijze leidt niet tot aanpassing van het bestemmingsplan.