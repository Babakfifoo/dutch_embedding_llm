xml version\="1\.0" encoding\="UTF\-8"?

De Beljaart, fase 4: Toelichting

direct naar inhoud van Toelichting

De Beljaart, fase 4

===================

Toelichting

-----------

| Plan: | De Beljaart, fase 4 |

| --- | --- |

| Status: | vastgesteld |

| Plantype: | uitwerkingsplan |

| IMRO\-idn: | NL.IMRO.0766\.BPU201700012\-VG01 |

* Vaststellingsbesluit

* Toelichting

* Bijlagen toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Relatie bestemmingsplan De Beljaart en het plangebied

+ 1\.3 Vigerend bestemmingsplan

+ 1\.4 Doel

* Hoofdstuk 2 Gebiedsbeschrijving

+ 2\.1 Inleiding

+ 2\.2 Ruimtelijke visie

+ 2\.3 Stedenbouwkundige Hoofdstructuur

+ 2\.4 Beeldkwaliteitsaspecten

+ 2\.5 Fasering

+ 2\.6 Beschrijving ontwikkeling

* Hoofdstuk 3 Realiserings\- en uitvoeringsaspecten

+ 3\.1 Inleiding

+ 3\.2 Ladder voor duurzame verstedelijking

+ 3\.3 Geluid

+ 3\.4 Wateradvies

* Hoofdstuk 4 Juridische regelgeving

+ 4\.1 Algemeen

+ 4\.2 Planvorm

+ 4\.3 Toelichting op de regels

* Hoofdstuk 5 Uitvoerbaarheid

+ 5\.1 Economische uitvoerbaarheid

+ 5\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

De gemeente Dongen ontwikkelt het gebied De Beljaart als woningbouwlocatie. Op deze locatie wordt ruimte gemaakt voor circa 850 woningen en een aantal wijkvoorzieningen. Om deze ontwikkeling mogelijk te maken is in eerste instantie het bestemmingsplan De Beljaart opgesteld. Hierin is fase 1 direct bestemd en inmiddels grotendeels opgeleverd. Daarnaast zijn in bestemmingplan De Beljaart verschillende uit te werken bestemmingen opgenomen. Zodoende kan het gebied gefaseerd en met enige vorm van flexibiliteit worden ontwikkeld. Binnen de uit te werken bestemmingen is de uitwerking van circa 700 woningen en een aantal maatschappelijke voorzieningen opgenomen. Voor fase 2, 2a, en 3, het gezondheidscentrum en de Beljaartlaan inclusief een deel van de interne ontsluitingsstructuur en een vrije kavel uit fase 5 zijn inmiddels al uitwerkingsplannen opgesteld.

Het onderhavige uitwerkingsplan vormt voor fase 4 de uitwerking van het juridisch planologisch kader waarbinnen de ontwikkelingen mogelijk gemaakt worden.

#### 1\.2 Relatie bestemmingsplan De Beljaart en het plangebied

De locatie De Beljaart is gelegen aan de noordzijde van de kern Dongen. Aan de oostzijde grenst de locatie aan de Bolkensteeg en de zuidelijke begrenzing wordt gevormd door de Hoge Ham en de Lage Ham. Aan de noordzijde is de Onkelsloot gelegen en de westgrens is ter hoogte van de Beljaartlaan gesitueerd. Op onderstaande afbeelding staat de globale begrenzing van de locatie aangegeven. Eveneens is globaal aangegeven waar het plangebied van het uitwerkingsplan voor fase 4 zich bevindt.

![afbeelding "i_NL.IMRO.0766.BPU201700012-VG01_0001.png"](i_NL.IMRO.0766.BPU201700012-VG01_0001.png)

*Overzicht locatie De Beljaart met plangebied uitwerkingsplan fase 4*

#### 1\.3 Vigerend bestemmingsplan

Voor het plangebied is bestemmingsplan De Beljaart, vastgesteld op 13 november 2008 en goedgekeurd op 24 februari 2009 vigerend, het moederplan. In bestemmingsplan De Beljaart heeft het plangebied van fase 4 de bestemmingen 'Uit te werken wonen I' (WI\-U), 'Uit te werken wonen III (WIII\-U) en 'Uit te werken groen (G\-U). De onderstaande afbeelding geeft het vigerende bestemmingsplan in twee afbeeldingen (noord en zuid) weer.

![afbeelding "i_NL.IMRO.0766.BPU201700012-VG01_0002.png"](i_NL.IMRO.0766.BPU201700012-VG01_0002.png)

*Uitsnede vigerend bestemmingsplan De Beljaart met ligging noordelijk deel van*

*plangebied*

![afbeelding "i_NL.IMRO.0766.BPU201700012-VG01_0003.png"](i_NL.IMRO.0766.BPU201700012-VG01_0003.png)

*Uitsnede vigerend bestemmingsplan De Beljaart met ligging zuidelijk deel van*

*plangebied*

#### 1\.4 Doel

Het doel van het onderhavige uitwerkingsplan is het juridisch planologisch kader scheppen voor de uitwerking en ontwikkeling van fase 4 van De Beljaart, hierna te noemen het plangebied.

### Hoofdstuk 2 Gebiedsbeschrijving

#### 2\.1 Inleiding

Fase 4 van De Beljaart is een onderdeel van de locatie De Beljaart. Op dit moment bestaat het plangebied grotendeels uit akkerland voor de teelt van gewassen. In het noordoostelijk deel van het plangebied is momenteel een opslaglocatie voor bouwmateriaal ten behoeve van de nieuwbouw aanwezig. Aan de zuidoostkant grenst het plangebied aan fase 3 van de nieuwbouwontwikkeling. Aan de noordwestkant grenst het plangebied aan de Beljaartlaan met aan de overzijde agrarisch gebied. Aan de zuidwestkant vormt de Veenmos de begrenzing en aan de noordoostkant de Veenbies. In de toekomstige situatie zullen er binnen het plangebied van fase 4 maximaal 200 woningen worden gebouwd. Op onderstaande kaart is de globale begrenzing aangegeven van het plangebied voor fase 4\.

![afbeelding "i_NL.IMRO.0766.BPU201700012-VG01_0004.png"](i_NL.IMRO.0766.BPU201700012-VG01_0004.png)

*Plangebied uitwerkingsplan (bron: https://globespotter.cyclomedia.nl/application)*

Voor het ontwikkelen van de locatie De Beljaart tot een woningbouwlocatie is een traject gestart waarin een Programma van Eisen, een Ruimtelijke Visie, een Stedenbouwkundige Hoofdstructuur en een bestemmingsplan ('De Beljaart') zijn opgesteld. Deze beleidskaders zijn reeds afgerond en bestuurlijk vastgesteld. De uit te werken bestemmingen uit het bestemmingsplan De Beljaart bevatten nog een bouwverbod en vereisen nog nader uitgewerkt te worden om de voorgenomen ontwikkelingen mogelijk te maken. Het onderhavige uitwerkingsplan vormt daarvoor het juridische kader.

#### 2\.2 Ruimtelijke visie

De Ruimtelijke Visie vormt de aanzet voor de planontwikkeling, waarbij aandacht is voor de ontwikkelingsgeschiedenis en de cultuurhistorie binnen het plangebied en de directe omgeving ervan. De hoofdbebouwingsstructuur, voorzieningenstructuur, hoofdwaterstructuur, hoofdgroenstructuur en de verkeersstructuur staan beschreven in de Ruimtelijke Visie. De Ruimtelijke Visie is opgenomen in onderstaande afbeelding.

![afbeelding "i_NL.IMRO.0766.BPU201700012-VG01_0005.png"](i_NL.IMRO.0766.BPU201700012-VG01_0005.png)

*Ruimtelijke visie De Beljaart*

#### 2\.3 Stedenbouwkundige Hoofdstructuur

De Ruimtelijke Visie welke voor de locatie De Beljaart is opgesteld, vormt samen met het Programma van Eisen het kader voor de Stedenbouwkundige Hoofdstructuur. In de Stedenbouwkundige Hoofdstructuur zijn de hoofdstructuren van het plan vastgelegd. Het betreft (het principe van) de wegenstructuur, de locatie(s) van de voorzieningen en de typering van de verschillende buurten c.q. deelgebieden van het plan. De Stedenbouwkundige Hoofdstructuur wordt per planfase uitgewerkt tot de uiteindelijke verkaveling.

![afbeelding "i_NL.IMRO.0766.BPU201700012-VG01_0006.png"](i_NL.IMRO.0766.BPU201700012-VG01_0006.png)

*Stedenbouwkundige Hoofdstructuur voor De Beljaart*

#### 2\.4 Beeldkwaliteitsaspecten

Voor De Beljaart is op 16 december 2014 een visiedocument beeldkwaliteit vastgesteld. Tevens wordt een uitwerking van het visiedocument voor fase 4 vastgesteld. De visie geeft inzicht in de gewenste verschijningsvorm van de gebouwde en de onbebouwde omgeving van de Beljaart. Het geeft op verschillende niveaus in woord en beeld de uitgangspunten voor de architectonische uitwerking. De visie stelt kaders en biedt inspiratie aan de architecten. De visie vervult ook een rol als toetsingskader. Het welstandstoezicht is vervangen door een supervisor die het plan beoordeelt op redelijke eisen van welstand.

#### 2\.5 Fasering

De Beljaart wordt gefaseerd ontwikkeld. Het onderhavige plan is het zesde uitwerkingsplan en vormt de uitwerking van het betreffende deelgebied van fase 4\. Op navolgende afbeelding is de fasering weergegeven.

![afbeelding "i_NL.IMRO.0766.BPU201700012-VG01_0007.png"](i_NL.IMRO.0766.BPU201700012-VG01_0007.png)

*Fasering voor De Beljaart*

#### 2\.6 Beschrijving ontwikkeling

Voor de ontwikkeling is op basis van de in voorgaande paragrafen beschreven beleidskaders een stedenbouwkundige uitwerking gemaakt. Deze is opgenomen in onderstaande afbeelding.

![afbeelding "i_NL.IMRO.0766.BPU201700012-VG01_0008.png"](i_NL.IMRO.0766.BPU201700012-VG01_0008.png)

*Stedenbouwkundige uitwerking fase 4 (indicatief)*

Fase 4 vormt centraal binnen De Beljaart de overgang naar het ten noordwesten gelegen buitengebied van Dongen. In het plangebied worden in totaal maximaal 200 woningen gerealiseerd. De bebouwing bestaat uit diverse woningtypen, namelijk vrijstaande woningen, twee\-onder\-een\-kapwoningen, patiowoningen en rijwoningen. Het is wenselijk het gebied afhankelijk van de woningmarkt flexibel in te richten. De uitwerking zoals opgenomen in voorgaande figuur kan dan ook niet worden gezien als definitieve inrichting van het plangebied. Om het plangebied zo flexibel mogelijk te bestemmen, zijn de maximaal te realiseren wooneenheden in bouwvlakken vastgelegd waarbij alle typologieÃ«n zijn toegestaan, met uitzondering van gestapelde woningen.

Voor alle woningen geldt een maximale bouwhoogte van 11 meter. De maximale goothoogte is voor alle woningen 6 meter.

In de openbare ruimte worden groene elementen en parkeerplaatsen gerealiseerd conform de geldende parkeernorm. Hiervoor is een parkeerbalans opgesteld. Deze is als bijlage 1 opgenomen bij deze toelichting.

### Hoofdstuk 3 Realiserings\- en uitvoeringsaspecten

#### 3\.1 Inleiding

De uitwerking van fase 4 maakt deel uit van de grootschalige woningbouwlocatie De Beljaart. Voor het plangebied van de gehele Beljaart zijn alle gebiedsspecifieke onderzoeken reeds uitgevoerd. In het kader van de uitwerking van fase 4 kan derhalve worden volstaan met de conclusies van de onderzoeken die voor de locatie De Beljaart zijn uitgevoerd. Voor de uitkomsten van de uitgevoerde gebiedsonderzoeken wordt verwezen naar het moederplan.

Wel moet worden opgemerkt dat het watersysteem in de loop van de planontwikkeling binnen de gehele Beljaart op diverse punten is gewijzigd. Op basis van het oorspronkelijke waterhuishoudingsplan is destijds een watervergunning verkregen voor de gehele ontwikkeling van de Beljaart. Door de wijzigingen in de waterhuishouding is een nieuwe vergunning aangevraagd en verkregen op 12 januari 2012\.

#### 3\.2 Ladder voor duurzame verstedelijking

Op grond van art. 3\.1\.6 Besluit ruimtelijke ordening (hierna Bro) zijn provincies en gemeenten verplicht om in de toelichting van een ruimtelijk besluit de zogenoemde 'ladder voor duurzame verstedelijking' op te nemen wanneer een nieuwe stedelijke ontwikkeling mogelijk wordt gemaakt.

Art. 1\.1\.1\. Bro definieert stedelijke ontwikkeling als een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

Overheden dienen op grond van art. 3\.1\.6 Bro nieuwe stedelijke ontwikkelingen standaard te motiveren met behulp van drie opeenvolgende stappen. Deze stappen borgen dat tot een zorgvuldige ruimtelijke afweging en inpassing van die nieuwe ontwikkelingen wordt gekomen.

Deze stappen zijn in onderstaande afbeelding weergegeven.

![afbeelding "i_NL.IMRO.0766.BPU201700012-VG01_0009.png"](i_NL.IMRO.0766.BPU201700012-VG01_0009.png)

Met dit uitwerkingsplan wordt woningbouw mogelijk gemaakt, hetgeen een stedelijke ontwikkeling is in de zin van de artikel 3\.1\.6 Bro. Hierna worden de bovenstaande stappen doorlopen voor dit plan.

*Trede 1: Is er een regionale behoefte?*

De ladder voor duurzame verstedelijking beoogt dat in regionaal verband de gezamenlijke ontwikkelingsbehoefte wordt bepaald. Als meerdere locaties aangewezen worden om in die behoefte te voorzien, is het aan de regio om de behoefte te verdelen over die locaties. Als de regionale behoefte voldoende is om een beoogde locatie te ondersteunen en in regionaal verband tevens deze locatie wordt geselecteerd om in de behoefte te voorzien, dan kan dit afdoende motivering vormen in de toelichting bij het bestemmingsplan.

**Conclusie: regionale afspraken**

Binnen de regio Midden\-Brabant is op basis van de regionale afspraken, de woningbouwopgave voor de gemeente Dongen vastgesteld op 960 woningen in de periode 2014 t/m 2023\. De plancapaciteit van dit uitwerkingsplan past binnen deze opgave en daarmee binnen de regionale afspraken.

*Trede 2: Is (een deel van) de regionale behoefte op te vangen binnen het bestaand*

*stedelijk gebied?*

Het plangebied is in de geconsolideerde versie (1 januari 2016\) van de provinciale Verordening ruimte aangewezen als 'bestaand stedelijk gebied, stedelijk concentratiegebied'. Binnen dit bestaand stedelijk gebied is nieuwbouw mogelijk mits over de plancapaciteit in aantal woningen afspraken zijn gemaakt in het regionaal ruimtelijk overleg (zie onder trede 1\).

**Conclusie: bestaand stedelijk gebied**

Het plangebied van voorliggend uitwerkingsplan is gelegen binnen het bestaand stedelijk gebied. Gelet op deze conclusie is trede 3 van de ladder niet aan de orde.

#### 3\.3 Geluid

In uitwerkingsplan Beljaart fase 4 worden woningen gerealiseerd aan de Beljaartlaan. Ten behoeve van het bestemmingsplan zijn in 2008 geluidberekeningen uitgevoerd om te bepalen waar de 48 dB\-contour van de voorkeursgrenswaarde is gelegen. Er was in 2008 nog geen concreet bouwplan. In het plan is vastgelegd dat de nieuwe woningen zodanig worden gesitueerd, dat aan de voorkeursgrenswaarde wordt voldaan. Er zijn geen hogere waardes voor de nieuwe woningen vastgesteld.

Door Antea Group is in juli 2016 een memo opgesteld waarbij onderzocht is of bij de woningen in het bouwplan inderdaad wordt voldaan aan de voorkeursgrenswaarde van 48 dB. Onderstaand zijn de belangrijkste conclusies van de memo weergegeven. De complete memo is als bijlage 2 bij de toelichting gevoegd.

*Geluidbelasting resultaten Beljaartlaan*

Uit de berekeningsresultaten blijkt dat de geluidbelasting vanwege het wegverkeer op de Beljaartlaan ten hoogste 53 dB inclusief aftrek ex artikel 110g Wgh bedraagt. De voorkeursgrenswaarde van 48 dB wordt overschreden bij 19 woningen die aan de Beljaartlaan zijn gelegen. Bij 18 woningen bedraagt de overschrijding 1 dB op de achtergevel (richting de Beljaartlaan). Bij de afwijkende woning (dwars op de Beljaartlaan) bedraagt de geluidbelasting 53 dB op de zijgevel. Bij deze woning voldoet de geluidbelasting op de voor\- en achtergevel aan de voorkeursgrenswaarde.

![afbeelding "i_NL.IMRO.0766.BPU201700012-VG01_0010.png"](i_NL.IMRO.0766.BPU201700012-VG01_0010.png)

*Woningen (gevels) met overschrijding voorkeursgrenswaarde (rode driehoek)*

*Bronmaatregelen*

Om de geluidbelasting ten gevolge van het wegverkeer op de Beljaartlaan te reduceren, kan een geluidarm wegdek worden toegepast. Daarom is in het rekenmodel over een lengte van circa 300 meter, op de geschikte weggedeeltes tussen de rotonde Veenmos en de rotonde Veenbies het stillere asfalttype âdunne deklaag type aâ toegepast.

De locatie waar het geluidarme wegdek dient te worden toegepast, is weergegeven in navolgende afbeelding.

![afbeelding "i_NL.IMRO.0766.BPU201700012-VG01_0011.png"](i_NL.IMRO.0766.BPU201700012-VG01_0011.png)

*Locatie wegvak met geluidarm wegdek (paarse lijn)*

Indien een geluidarm wegdek wordt toegepast (Dunne geluidreducerende deklaag type A) wordt alleen op de zijgevel van woning 8 de voorkeursgrenswaarde overschreden (ten hoogste 50 dB inclusief aftrek ex art. 110g Wgh). Indien deze gevel wordt uitgevoerd als âdove gevelâ, dan hoeft de geluidbelasting op deze gevel niet te worden getoetst.

**Conclusie**

De geluidbelasting ten gevolge van het wegverkeer op de Beljaartlaan bij de nieuwe woningen in Beljaart fase 4 is berekend. Uit de berekeningen komt naar voren dat de (voorkeurs)grenswaarde van 48 dB wordt overschreden bij 19 woningen.

Met toepassing van het geluidarm wegdek âDunne deklagen type Aâ wordt bij alle woningen voldaan aan de voorkeursgrenswaarde behalve de hoekwoning dwars op de Beljaartlaan. Indien de zijgevel van woning 8 als dove gevel wordt uitgevoerd voldoet deze woning ook aan de voorkeursgrenswaarde.

#### 3\.4 Wateradvies

***Beleid***

Het waterschap Brabantse Delta is verantwoordelijk voor het waterbeheer in de gemeente op basis van de volgende wettelijke kerntaken: het zuiveringsbeheer, watersysteembeheer, beheer van dijken en beheer van vaarwegen.

Het watersysteembeheer \-waaronder grondwater\- heeft daarbij twee doelen: zowel de zorg voor gezond water als de zorg voor voldoende water van voldoende kwaliteit.

Het beleid en de daarmee samenhangende doelen van het waterschap zijn opgenomen in het waterbeheerplan 2016\-2021, wat tot stand is gekomen in samenspraak met de waterpartners.

Zo zijn bijvoorbeeld relevante waterthema's gekoppeld aan de belangrijkste ruimtelijke ontwikkelingen in de regio.

Daarnaast heeft het waterschap waar nodig nog toegespitst beleid en beleidsregels op de verschillende thema's/speerpunten uit het waterbeheersplan en heeft het waterschap een eigen verordening; De Keur en de Legger.

De Keur bevat gebods\- en verbodsbepalingen met betrekking tot ingrepen die consequenties hebben voor de waterhuishouding en het waterbeheer. De legger geeft aan waar de waterstaatswerken plus bijbehorende beschermingszones liggen, aan welke afmetingen en vorm die moeten voldoen en wie onderhoudsplichtig is. Veelal is voor deze ingrepen een watervergunning van het waterschap benodigd. In sommige gevallen vallen de werkzaamheden onder een Algemene regel. Dan kan er onder voorwaarden sprake zijn van vrijstelling van de vergunningsplicht. De Keur en de Algemene regels zijn te raadplegen via de site van waterschap Brabantse Delta.

Het waterschap hanteert bij nieuwe ontwikkelingen het principe van waterneutraal bouwen, waarbij gestreefd wordt naar het behoud of herstel van de 'natuurlijke' waterhuishoudkundige situatie. Vanwege dit principe wordt bij uitbreiding van verhard oppervlak voor de omgang met hemelwater uitgegaan van de voorkeursvolgorde infiltreren, bergen, afvoeren.

De technische eisen en uitgangspunten voor het ontwerp van watersystemen zijn opgenomen in de 'beleidsregel Afvoer hemelwater door toename en afkoppelen van verhard oppervlak en de hydrologische uitgangspunten bij de keurregels voor afvoeren van hemelwater, Brabantse waterschappen'.

***Onderzoek en conclusie***

Het dagelijks bestuur van het waterschap Brabantse Delta heeft op grond van het vooroverleg ex artikel 3\.1\.1 Besluit ruimtelijke ordening (Bro) een advies uitgebracht over het uitwerkingsplan voor fase 4\.

Momenteel wordt door de gemeente Dongen onderzoek gedaan naar het huidige functioneren van en interactie tussen het aan te leggen en bestaande rioolstelsel en retentiesysteem van zowel wijk de Beljaart als wijk De Biezen. Hiermee is de kans aanwezig dat er nieuwe inzichten naar voren komen hoe zowel de riolering als het retentiesysteem duurzaam kan worden ingericht. Indien er wijzigingen plaatsvinden ten opzichte van de huidige Watervergunning dan moet er een wijziging op de verleende vergunning (met kenmerk 11UT021365 van 12 januari 2012\) worden aangevraagd.

Het waterschap geeft aan dat de uitkomsten van dit onderzoek opgenomen moeten worden in het uitwerkingsplan. De uitkomsten van het onderzoek zijn thans nog niet beschikbaar en zullen derhalve, indien nodig, bij de vaststelling van het uitwerkingsplan worden verwerkt. Daarnaast is de gemeente in overleg met het Waterschap om invulling te geven aan het bergingstekort. De uitkomst van dit overleg wordt bij vaststelling van het bestemmingsplan opgenomen.

Daarnaast wordt er in het nieuwbouwplan gebruik gemaakt van milieuvriendelijke bouwmaterialen en zullen er geen uitlogende bouwmaterialen, zoals lood, koper, zink en zacht PVC worden gebruikt.

### Hoofdstuk 4 Juridische regelgeving

#### 4\.1 Algemeen

Het onderhavige uitwerkingsplan is een uitwerking van een deel van Ã©Ã©n van de grote ontwikkelingsplannen voor het grondgebied van de gemeente Dongen. Het plan is opgesteld ten behoeve van de ontwikkeling van de locatie De Beljaart, waar een grote uitbreidingslocatie gerealiseerd wordt.

Overeenkomstig het bepaalde in de Wet ruimtelijke ordening (Wro) worden de in het plan begrepen gronden voor bepaalde functies aangewezen. Daarbij worden regels gegeven voor het bouwen van bouwwerken en voor het gebruik van de bouwwerken en onbebouwde gronden.

Bij het opstellen van het uitwerkingsplan is aangesloten bij de SVBP2012\-standaarden (Standaard Vergelijkbare BestemmingsPlannen 2012\).

#### 4\.2 Planvorm

Voor een groot gedeelte van de toekomstige woningbouw in de Beljaart is in het moederplan gekozen voor een bestemmingsplan met uitwerkingsplicht. Dit houdt in dat er per bouwfase een uitwerkingsplan opgesteld wordt, waarin de betreffende fase gedetailleerd wordt uitgewerkt. Deze keuze vindt zijn grondslag in het per fase kunnen aansluiten bij de op dat moment meest wenselijke uitbreidingsvorm en woningbouwvorm. Zo kan er op een flexibele wijze worden aangesloten bij een veranderende woningmarkt en veranderende woonwensen.

Het onderhavige uitwerkingsplan vormt voor fase 4 de uitwerking van de uit te werken bestemmingen uit het bestemmingsplan De Beljaart.

#### 4\.3 Toelichting op de regels

Voor de regels van het uitwerkingsplan is ervoor gekozen alle relevante regels uit het moederplan over te nemen. Wel zijn op basis van de meest recente wet\- en regelgeving een aantal termen uit het moederplan gewijzigd. Bijvoorbeeld 'ontheffingsbevoegdheid' in 'afwijkingsbevoegdheid'. Daarnaast is de uit te werken woonbestemming vertaald naar een directe woonbestemming.

Hoofdstuk 1 Inleidende regels

In hoofdstuk 1 zijn artikel 1 'Begrippen' en artikel 2 'Wijze van meten' Ã©Ã©n op Ã©Ã©n over genomen. Wel is daar een aantal begrippen aan toegevoegd en gewijzigd naar aanleiding van uitwerking van de uitwerkingsregels en aansluiting bij SVBP2012\.

Hoofdstuk 2 Bestemmingsregels

In de in het moederplan opgenomen uit te werken bestemmingen zijn naast woondoeleinden ook nog doeleinden voor verkeersvoorzieningen, groenvoorzieningen, water e.d. opgenomen. Wat betreft de uitwerking van deze doeleinden, wordt direct aansluiting gezocht bij de bestemmingen 'Verkeer' en 'Groen' uit het moederplan. Deze zijn dan ook als zodanig op de verbeelding opgenomen, waarbij de naam van de bestemming Verkeer is aangevuld met 'verblijfsgebied'. De wegen binnen het plangebied zijn namelijk geen doorgaande wegen, maar bedoeld voor de ontsluiting van de woonpercelen of worden ingericht als verblijfsgebied.

De in het uitwerkingsplan voorkomende bestemmingen 'Groen', 'Verkeer \- Verblijfsgebied' en 'Wonen' zijn opgenomen in de artikelen 3, 4 en 5\. Deze artikelen zijn opgenomen in hoofdstuk 2 'Bestemmingsregels'.

Binnen de bestemming Wonen zijn diverse woningtypologieÃ«n toegestaan. De hoofdgebouwen dienen binnen het bouwvlak te worden gerealiseerd. Daar waar een gevellijn is opgenomen dient de voorgevel van het hoofdgebouw in de gevel danwel maximaal 1,5 meter achter de gevellijn gerealiseerd te worden. Daarnaast zijn bij alle woningen aan\- en uitbouwen en bijgebouwen toegestaan op hetzelfde bouwperceel tot 60 % van dat bouwperceel met een maximum van 100 mÂ².

Er zijn maximaal 200 nieuwe woningen mogelijk binnen het plangebied.

De bouwhoogte van hoofdgebouwen betreft maximaal 11 meter en de goothoogte maximaal 6 meter. Voor bijgebouwen geldt een bouwhoogte van maximaal 7 meter en een goothoogte van maximaal 3,3 meter.

Hoofdstuk 3 Algemene regels

In hoofdstuk 3 zijn alle algemene regels zoals in het moederplan zijn opgenomen overgenomen. Met uitzondering van de procedureregels. Deze zijn geschrapt omdat deze nu in de wet zijn geregeld. (Wabo en Wro). Daarnaast zijn in dit hoofdstuk bepaalde termen aangepast aan de laatste wet\- en regelgeving.

Hoofdstuk 4 Overgangs\- en slotregels

In hoofdstuk 4 zijn de Overgangs en slotregels opgenomen. Ook deze zijn overeenkomstig het moederplan overgenomen.

### Hoofdstuk 5 Uitvoerbaarheid

#### 5\.1 Economische uitvoerbaarheid

De economische uitvoerbaarheid van het onderhavige uitwerkingsplan en het moederplan is gewaarborgd in de grondexploitatie welke ten behoeve van het project is opgesteld. Hieruit volgt dat het plan economisch uitvoerbaar is.

#### 5\.2 Maatschappelijke uitvoerbaarheid

**Inspraak en vooroverleg**

Het voorontwerp uitwerkingsplan âDe Beljaart, fase 4â bevat de bestemmingen, bouw\- en gebruiksregels en ontwikkelingsmogelijkheden voor een deel van het stedelijk gebied van de gemeente Dongen.

Het voorontwerp uitwerkingsplan heeft van 24 februari 2017 tot en met 6 april 2017 ter inzage gelegen. De inwoners zijn via de Informatiekrant Dongen (huis\-aan\-huis blad) en de internetsite van de gemeente alsmede via een bewonersbrief geÃ¯nformeerd. Het voorontwerp uitwerkingsplan was ook digitaal in te zien via de gemeentelijke website. Op 8 maart 2017 heeft in het gemeentehuis een informatieavond voor bewoners van het plangebied en de wijkraad plaatsgevonden. Het verslag van de informatieavond is als bijlage bij deze nota gevoegd.

De ontvangen overlegreactie en zienswijzen zijn verwerkt in de 'Notitie Inspraak en Overleg'. Deze notitie is als bijlage 3 bij de toelichting opgenomen.

**Zienswijzen**

Het ontwerpbesluit, het ontwerp uitwerkingsplan en de daarop betrekking hebbende stukken hebben vanaf 14 juli 2017 gedurende een periode van zes weken ter inzage gelegen. Tijdens deze periode is een zienswijze ontvangen. De zienswijze heeft niet geleid tot aanpassing van het uitwerkingsplan.