xml version\="1\.0" encoding\="UTF\-8"?

Burgemeester Sloblaan 15a: Toelichting

direct naar inhoud van Toelichting

Burgemeester Sloblaan 15a

=========================

Toelichting

-----------

| Plan: | Burgemeester Sloblaan 15a |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0707\.BPMKKBgmSlobln15a\-VA01 |

* Toelichting

* Bijlagen bij de toelichting

* Regels

* vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding voor het bestemmingsplan

+ 1\.2 Ligging plangebied

+ 1\.3 Opbouw bestemmingsplan

+ 1\.4 Leeswijzer

* Hoofdstuk 2 Het initiatief

+ 2\.1 Huidige situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Uitvoerbaarheid

+ 4\.1 Milieu

+ 4\.2 Water

+ 4\.3 Verkeer

+ 4\.4 Ecologie

+ 4\.5 Cultuurhistorie en archeologie

+ 4\.6 Economische uitvoerbaarheid

* Hoofdstuk 5 Juridische planbeschrijving

+ 5\.1 Algemeen

+ 5\.2 Verbeelding

+ 5\.3 Planregels

+ 5\.4 Wijze van bestemmen

* Hoofdstuk 6 Procedure

+ 6\.1 Algemeen

+ 6\.2 Verslag artikel 3\.1\.1 Bro overleg

+ 6\.3 Verslag inspraak

+ 6\.4 Verslag zienswijzen

### Hoofdstuk 1 Inleiding

#### 1\.1 Aanleiding voor het bestemmingsplan

De heer van Leeuwen is voornemens om op de percelen behorende bij de Burgemeester Sloblaan 15a en Blommendaal 2 in Meerkerk woningbouw te realiseren op de plek van het voormalige Fysiocentrum Meerkerk. Omdat woningbouw strijdig is met het geldende bestemmingsplan en omdat het initiatief past op de locatie en gewenst is wordt medewerking verleend. Via voorliggend document wordt gemotiveerd waarom medewerking wordt verleend en waarom dat kan volgens de Wet ruimtelijke ordening (Wro).

#### 1\.2 Ligging plangebied

Het plangebied is gelegen op de hoek van de Blommendaal en de Burgemeester Sloblaan in de kern Meerkerk. Aan de overzijde van het plangebied ligt het gemeentehuis van Zederik. Verder wordt het plangebied omgeven door woningen, een school en een kerk. Onderstaande afbeelding toont globaal de ligging van het plangebied in de omgeving.

| afbeelding "i_NL.IMRO.0707.BPMKKBgmSlobln15a-VA01_0002.png" *Ligging plangebied; bron: google maps*   Â | |

| --- | --- |

#### 1\.3 Opbouw bestemmingsplan

Het bestemmingsplan is een bindend plan voor zowel overheid als burgers. In een bestemmingsplan wordt de bestemming, ofwel de functie van de grond aangewezen. Ook geeft het bestemmingsplan regels over het gebruik van de grond en wat daarop gebouwd mag worden. Omgevingsvergunningen moeten worden getoetst aan het bestemmingsplan. Een bestemmingsplan bestaat uit een toelichting, een verbeelding en planregels.

**Toelichting**

De toelichting wordt opgesteld overeenkomstig artikel 3\.1\.6 van het Besluit ruimtelijke ordening (Bro). In de toelichting is opgenomen:

* een verantwoording van de in het plan gemaakte keuze van bestemmingen;

* een beschrijving van de wijze waarop in het plan rekening is gehouden met de gevolgen voor de waterhuishouding;

* de uitkomsten van het in artikel 3\.1\.1 Bro bedoelde overleg;

* de uitkomsten van het met toepassing van artikel 3\.2 van de Algemene wet bestuursrecht verrichte onderzoek;

* een beschrijving van de wijze waarop burgers en maatschappelijke organisaties bij de voorbereiding van het bestemmingsplan zijn betrokken;

* de inzichten over de uitvoerbaarheid van het plan.

Omdat bij de voorbereiding van het bestemmingsplan geen milieueffectrapport als bedoeld in hoofdstuk 7 van de Wet milieubeheer is opgesteld, worden in de toelichting, conform artikel 3\.1\.6 lid 2 Bro, ten minste neergelegd:

* een beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden;

* voor zover nodig een beschrijving van de wijze waarop rekening is gehouden met overige waarden van de in het plan begrepen gronden en de verhouding tot het aangrenzende gebied;

* een beschrijving van de wijze waarop krachtens hoofdstuk 5 van de Wet milieubeheer vastgestelde milieukwaliteitseisen bij het plan zijn betrokken.

**Verbeelding**

De verbeelding, een kaart, geeft de bestemming van de grond aan met daarbij eventuele aanduidingen zoals bouwvlakken. Door op de verbeelding te kijken is te zien welke bestemmingen en mogelijke aanduidingen er gelden. De verbeelding omvat de laatste afspraken over InformatieModel Ruimtelijke Ordening (IMRO) en Standaard Vergelijkbare BestemmingsPlannen (SVBP) 2012\.

**Planregels**

De planregels geven de gebruiksmogelijkheden aan van de grond en vaak ook op welke wijze de gronden bebouwd mogen worden. In het vormgeven van de planregels wordt aangesloten bij de SVBP 2012\.

#### 1\.4 Leeswijzer

Na dit inleidende hoofdstuk wordt in hoofdstuk 2 het initiatief beschreven. In hoofdstuk 3 is een beschrijving van het relevante Rijks\-, provinciale\-, en gemeentelijke beleid en de relevante wetgeving opgenomen. In hoofdstuk 4 wordt het project inhoudelijk op haalbaarheid getoetst aan de hand van het geldende beleid en (milieu)wetgeving. Tevens wordt in dit hoofdstuk ingegaan op de economische haalbaarheid van het plan. In hoofdstuk 5 wordt vervolgens een juridische planbeschrijving gegeven. Tot slot bevat hoofdstuk 6 de maatschappelijke uitvoerbaarheid van het plan, waarbij de uitkomsten van de inspraak en overlegmomenten zijn opgenomen.

### Hoofdstuk 2 Het initiatief

In dit hoofdstuk komt het initiatief aan bod. Daartoe wordt eerst inzicht gegeven in de huidige functie(s) en bebouwing in het plangebied. Daarbij wordt mede de relatie met de omgeving betrokken. Daarna wordt ingezoomd op het beoogde initiatief.

#### 2\.1 Huidige situatie

In de bestaande situatie is in het plangebied bebouwing aanwezig van het voormalige Fysiocentrum Meerkerk. Het betreft laagbouw die toegankelijk is vanaf de Burgemeester Sloblaan en de Blommendaal. Aan de Burgemeester Sloblaan bevindt zich een inrit met parkeerplaatsen voor auto's en fietsers, aan de Blommendaal uitsluitend voor fietsers. Rondom de bebouwing is een tuin aanwezig. Aan de achterzijde wordt het plangebied begrenst door een watergang, die doorloopt richting de Elzensingel. Onderstaande afbeeldingen geven de bestaande situatie weer.

![afbeelding "i_NL.IMRO.0707.BPMKKBgmSlobln15a-VA01_0003.jpg"](i_NL.IMRO.0707.BPMKKBgmSlobln15a-VA01_0003.jpg)

*Huidige situatie gezien vanaf de Burgemeester Sloblaan*

![afbeelding "i_NL.IMRO.0707.BPMKKBgmSlobln15a-VA01_0004.png"](i_NL.IMRO.0707.BPMKKBgmSlobln15a-VA01_0004.png)

*Huidige situatie gezien vanaf de Blommendaal*

#### 2\.2 Toekomstige situatie

Voorliggend initiatief voorziet in de ontwikkeling van 4 woningen voor de doelgroep jonge senioren, ook wel de verzilveraars genoemd. Voor het plangebied is een kavelpaspoort opgesteld, waarin de verschillende mogelijkheden voor invulling van het plangebied worden beschreven. Het kavelpaspoort is als bijlage 1 bij de toelichting opgenomen.

Voor de percelen behorende bij Burgemeester Sloblaan 15a en Blommendaal 2 is een nieuwe ontwikkeling gewenst. Het voormalige fysiocentrum is niet meer in gebruik. Gezien de bestaande functies in de nabije omgeving van het plangebied is een woonfunctie passend in de omgeving.

De bestaande bebouwing aan de Burgemeester Sloblaan bestaat uit vrijstaande woningen, geschakelde woningen en twee\-onder\-Ã©Ã©n\-kap woningen met een plat dak (geen kap) en maximaal 2 bouwlagen. De beoogde ontwikkeling voorziet in de bouw van 4 woningen, die op deze bouwstijl zal aansluiten. Op onderstaande afbeeldingen is een mogelijke uitwerking van de nieuwe bebouwing in het plangebied weergegeven, het definitieve bouwkundige ontwerp staat nog niet vast.

![afbeelding "i_NL.IMRO.0707.BPMKKBgmSlobln15a-VA01_0005.png"](i_NL.IMRO.0707.BPMKKBgmSlobln15a-VA01_0005.png)

![afbeelding "i_NL.IMRO.0707.BPMKKBgmSlobln15a-VA01_0006.png"](i_NL.IMRO.0707.BPMKKBgmSlobln15a-VA01_0006.png)

![afbeelding "i_NL.IMRO.0707.BPMKKBgmSlobln15a-VA01_0007.png"](i_NL.IMRO.0707.BPMKKBgmSlobln15a-VA01_0007.png)

Hert parkeren vondt plaats op eigen terrein. Dit wordt ook via de regels geborgd. Voor meer informatie over parkeren wordt naar paragraaf 4\.3 verwezen.

### Hoofdstuk 3 Beleidskader

#### 3\.1 Rijksbeleid

**Structuurvisie Infrastructuur en Ruimte (SVIR) en Besluit algemene regels ruimtelijke ordening (Barro)**

*Gebiedsgericht*

De SVIR benoemt een aantal aspecten van nationaal ruimtelijk belang. Het betreft de bescherming van de waterveiligheid aan de kust en rond de grote rivieren, bescherming en behoud van de Waddenzee en enkele werelderfgoederen, de uitoefening van defensietaken, de ecologische hoofdstructuur, de elektriciteitsvoorziening, de toekomstige uitbreiding van het hoofd(spoor)wegennet en de veiligheid rond rijksvaarwegen. Voorts betreft het enkele specifieke gebieden zoals de mainportontwikkeling van Rotterdam en Schiphol.

In het Barro heeft het Rijk voor deze onderwerpen regels opgesteld waarmee de SVIR juridisch verankerd is richting lagere overheden. Via het Besluit ruimtelijke ordening en het Besluit omgevingsrecht zijn deze regels aanvullend vastgelegd.

In de structuurvisie worden, naast de onderwerpen van nationaal belang, accenten geplaatst op het gebied van bestuurlijke verantwoordelijkheden. Het beleid betekent een decentralisatie van rijkstaken en bevoegdheden. Het Rijk gaat zo min mogelijk op de stoel van provincies en gemeenten zitten en lagere overheden, burgers en bedrijven krijgen, zolang het nationaal belang niet in het geding is, de ruimte om oplossingen te creÃ«ren.

*Ladder duurzame verstedelijking*

Een meer algemeen onderwerp uit de SVIR is "duurzame verstedelijking". Via de 'ladder voor duurzame verstedelijking' wordt een zorgvuldige afweging en besluitvorming geborgd bij ruimtelijke vraagstukken in stedelijk gebied. Het gebruik van deze ladder is opgenomen in het Bro (artikel 3\.1\.6 onder 2\).

De ladder richt zich op nieuwe stedelijke ontwikkelingen. De ladder bestaat uit drie 'treden' die doorlopen moeten worden om te bezien of een ontwikkeling bijdraagt aan duurzame verstedelijking. De treden zijn:

* 1\. de voorgenomen stedelijke ontwikkeling dient te voorzien in een actuele regionale behoefte;

* 2\. indien uit stap 1 volgt dat de ontwikkeling voorziet in een actuele regionale behoefte moet beschreven worden in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins;

* 3\. indien uit stap 2 blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.

Het Bro beschrijft wat een stedelijke ontwikkeling is. Daar wordt het volgende onder verstaan: 'een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen'. Onder 'bestaand stedelijk gebied' wordt het volgende verstaan: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

Door het ministerie van Infrastructuur en Milieu is een handreiking gemaakt. Deze 'handreiking ladder voor duurzame verstedelijking' werkt verder uit hoe met de ladder omgegaan moet worden. Voor een verdere uitleg van de ladder duurzame verstedelijking wordt naar die handreiking verwezen.

**Planspecifiek**

In de toekomstvisie voor Zederikse dorpen geeft de gemeente aan in te zetten op een realisatie van circa 50 woningen per jaar tot 2030\. Deze woningen moeten passen bij de leefstijl en de woonwensen van de bewoners. De ontwikkeling voorziet in de ontwikkeling van 4 woningen voor jonge senioren, en speelt hiermee in op de vergrijzing binnen de gemeente en de groeiende behoefte naar levensloopbestedige woningen voor deze doelgroep. Daarnaast is het plangebied gelegen binnen het bestaand stads\- en dorpsgebied (BSD). De provincie verstaat daaronder: âhet bestaand stedenbouwkundig stelsel van bebouwing, met inbegrip van daartoe bouwrijp gemaakte terreinen, ten behoeve van wonen, dienstverlening, bedrijvigheid (uitgezonderd glastuinbouw), detailhandel of horeca, alsmede de daarbij behorende openbare of sociaal\-culturele voorzieningen, stedelijk groen en infrastructuurâ.

Bij het voorliggend initiatief is sprake van realisatie van vier nieuwe woningen. Er is sprake van kleinschalige woningbouw waardoor het initiatief niet valt onder een woningbouwlocatie als bedoeld in artikel 1\.1\.1, eerste lid, aanhef en onder i, van het Bro. De ontwikkeling kan dus niet als stedelijke ontwikkeling aangemerkt worden. Verdere toetsing aan de ladder kan hiermee achterwege blijven.

#### 3\.2 Provinciaal beleid

In juli 2010 zijn de Provinciale Structuurvisie, de Verordening Ruimte en de Uitvoeringsagenda vastgesteld door Provinciale Staten van de Provincie Zuid\-Holland. Samen vormen deze drie documenten de 'Visie op Zuid\-Holland'. Visie op Zuid\-Holland is in de plaats gekomen van de vier streekplannen en de Nota Regels voor Ruimte. In de 'Visie op Zuid\-Holland' beschrijft de provincie haar doelstellingen en provinciale belangen (structuurvisie), stelt zij regels aan ruimtelijke ontwikkelingen (verordening) en geeft zij aan wat nodig is om dit te realiseren (uitvoeringsagenda).

##### 3\.2\.1 Visie Ruimte en Mobiliteit

Provinciale Staten hebben op 9 juli 2014 de Visie Ruimte en Mobiliteit vast (VRM) vastgesteld. De provincie heeft de taak om op (boven)regionaal niveau te sturen op de inrichting en de ruimtelijke kwaliteit van de schaarse ruimte in Zuid\-Holland. Hiermee werkt zij aan een aantrekkelijke leefomgeving en een goede internationale concurrentiepositie. De provincie streeft naar een betere benutting van zowel de ruimte als het mobiliteitsnetwerk. Door wonen, werken en voorzieningen zoveel mogelijk in bestaand stads\- en dorpsgebied te concentreren, houden we het landelijk gebied open, ontstaan schaalvoordelen en is het rendabeler om openbaar vervoer tussen knooppunten te laten rijden.

**Planspecifiek**

De volgende afbeelding toont een uitsnede van de overzichtskaart van de VRM.

![afbeelding "i_NL.IMRO.0707.BPMKKBgmSlobln15a-VA01_0008.jpg"](i_NL.IMRO.0707.BPMKKBgmSlobln15a-VA01_0008.jpg)

De gronden van het plangebied worden in de VRM gekenmerkt door de ligging in bestaande bebouwde ruimte en het veenlandschap. De geplande ontwikkeling voldoet aan de wens om ontwikkelingen plaats te laten vinden in het bestaande stedelijk gebied.

In het veenlandschap zet de provincie in op behoud en versterking van het waterrijke en open karakter. Daarnaast is behoud van de kenmerkende afwisseling van veenweidelandschap, rivieren, boezems, plassen en droogmakerijen van groot belang. De veenlandschappen combineren een agrarische economie met cultuurhistorische en ecologische waarden. Deze combinatie maakt de landschappen ook aantrekkelijk als recreatief en toeristisch gebied. Ter hoogte van het plangebied is het veenlandschap niet zichtbaar aanwezig. Bestaande structuren en waarden zullen door de ontwikkeling niet worden aangetast.

##### 3\.2\.2 Verordening Ruimte

In lijn met de VRM heeft de provincie Zuid\-Holland de Verordening Ruimte op 9 juli 2014 vastgesteld. De verordening draagt bij aan het realiseren van de provinciaal ruimtelijke belangen en doelen zoals die benoemd zijn in de provinciale structuurvisie 'ontwikkelen met schaarse ruimte'. De verordening bevat hiertoe instructieregels die van belang zijn voor gemeenten bij het opstellen van hun ruimtelijke plannen. Een verordening omvat in aanvulling op de structuurvisie toetsbare criteria, van provinciaal belang, waaraan planvorming moet voldoen. De verordening heeft slechts betrekking op een beperkt aantal onderwerpen.

**Planspecifiek**

In de Verordening Ruimte staan regels opgesteld met betrekking tot de realisatie van nieuwe ontwikkelingen. Bij nieuwe ontwikkelingen is het van belang dat het initiatief getoetst wordt aan de provinciale ladder voor duurzame verstedelijking. Voor de toetsing wordt verwezen naar paragraaf 3\.1.

#### 3\.3 Gemeentelijk beleid

##### 3\.3\.1 Geldend bestemmingsplan

Het plangebied is gelegen in het planologische regime van het bestemmingsplan 'Kernen Zederik'. dit bestemmingsplan is op 27 mei 2013 vastgesteld door de gemeenteraad van de gemeente Zederik. De volgende afbeelding toont een uitsnede van de verbeelding van het geldende bestemmingsplan.

![afbeelding "i_NL.IMRO.0707.BPMKKBgmSlobln15a-VA01_0009.png"](i_NL.IMRO.0707.BPMKKBgmSlobln15a-VA01_0009.png)

*Uitsnede vigerende bestemmingsplan 'Kernen Zederik' (plangebied in blauwe vlak)*

In het geldende bestemmingsplan heeft het plangebied de bestemming 'Maatschappelijk' met voor een gedeelte gebiedsaanduiding wro\-zone wijzigingsgebied 7\. Burgemeester en wethouders kunnen de gehele bestemming wijzigen in de bestemmingen Wonen, Tuin, Groen, Water en Verkeer voor het gebied nader aangeduid met Wro\-wijzigingsgebied\-7 met in acht name van het volgende:

* 1\. het aantal woningen mag ten hoogste 2 grondgebonden woningen;

* 2\. de goot\- en nokhoogte van de hoofdgebouwen mag ten hoogste 6 m en 10 m bedragen;

* 3\. het aantal parkeerplaatsen dient ten minste 2 per woning te bedragen met dien verstanden dat:

+ a. een parkeerterrein op eigen terrein voor 80% wordt meegerekend;

+ b. parkeerplaatsen binnen het wijzigingsgebied worden gerealiseerd;

* 4\. uit nader onder naar bodemgesteldheid, archeologie, geluid en ecologie blijkt dat het wijzigingsplan uitvoerbaar is;

* 5\. voor het overige zijn de bepalingen van de artikelen die betrekking hebben op Wonen en daarmee samenhangende voorzieningen, mede van toepassing.

Binnen het wijzigingsgebied is de voorgenomen ontwikkeling mogelijk, maar om de twee andere woningen mogelijk te maken op het perceel aan de Blommendaal 2, moet worden afgeweken van het bestemmingsplan. Om de ontwikkelingen binnen het plangebied mogelijk te maken wordt derhalve voorliggend bestemmingsplan opgesteld.

##### 3\.3\.2 Woonvisie gemeente Zederik 2015 \- 2018

In mei 2015 is de Woonvisie 2015 \- 2018 vastgesteld door de gemeenteraad van Zederik. De gemeente Zederik wil een goede woonkwaliteit bieden voor haar inwoners en aantrekkelijk zijn voor vestigers. Het realiseren van de juiste woningen â woningtypes die aansluiten bij de behoefte van bewoners â en het realiseren van voldoende van deze woningen staat daarbij centraal. Met de gemeentelijke woonvisie worden de uitgangspunten beleidsmatig vastgelegd.

Belangrijke opgaven in Zederik rond het wonen hebben betrekking op het op gang brengen van de woningproductie, het voorzien in de woningbehoefte van verschillende groepen, het waarborgen van de kwaliteit van woon\- en leefomgeving in de kernen, het werken aan een levensloopbestendige gemeente en levensloopbestendige kernen met een passend aanbod van welzijns\- en zorgvoorzieningen. Deze doelstellingen komen onder andere naar voren in het bewaken van het dorpse karakter en leefmilieu, de bouw van woonzorgcomplexen en een bereikbare en kwalitatief goede woningvoorraad. De hoofdmoot van de nieuwbouw gaat zich richten op starters / jonge gezinnen en senioren. De nieuwbouwopgave voor deze doelgroepen richt zich op woningen van een relatief beperkte omvang en een bijbehorend prijsniveau. Dit sluit aan bij de analyse van de bestaande voorraad, waaruit blijkt dat deze segmenten ondervertegenwoordigd zijn.

Omdat niet precies te voorspellen is hoe de demografische trends en de marktsituatie zich de aankomende jaren zullen ontwikkelen, is bij het opstellen van het gemeentelijk woningbouwprogramma een aantal scenario's uitgewerkt. 'Wind mee' gaat daarbij uit van het scenario uit het woonwensenonderzoek. 'Wind tegen' en 'wind stil' gaan uit van de voorspellingen uit de regionale woonvisie. Van belang is om bij nieuwe ontwikkelingen het initiatief af te stemming in relatie tot het gemeentelijk en regionaal woningbouwprogramma.

![afbeelding "i_NL.IMRO.0707.BPMKKBgmSlobln15a-VA01_0010.png"](i_NL.IMRO.0707.BPMKKBgmSlobln15a-VA01_0010.png)

**Planspecifiek**

De ontwikkeling voorziet in de ontwikkeling van 4 woningen voor jonge senioren, en speelt hiermee in op de vergrijzing binnen de gemeente en de groeiende behoefte naar levensloopbestendige woningen voor deze doelgroep. Daarnaast blijft het dorpse karakter en leefmilieu behouden.

Het initiatief is eind 2015 regionaal afgestemd met de regio Alblasserwaard\-Vijfheerenlanden (regio A\-V).

Hiermee kan worden geconcludeerd dat de ontwikkeling passend is binnen de woonvisie.

### Hoofdstuk 4 Uitvoerbaarheid

De uitvoerbaarheid van een bestemmingsplan moet als gevolg van het Besluit ruimtelijke ordening (Bro) aangetoond worden (artikel 3\.1\.6 van het Bro). Daaronder valt zowel de onderzoeksverplichting naar verschillende ruimtelijk relevante aspecten (geluid, bodem, etc.) als ook de economische uitvoerbaarheid van het plan.

#### 4\.1 Milieu

##### 4\.1\.1 Bodem

In het kader van een bestemmingsplan dient aangetoond te worden dat de kwaliteit van de bodem en het grondwater in het plangebied in overeenstemming zijn met het beoogde gebruik. Dit is geregeld in de Wet Bodembescherming. De bodemkwaliteit kan namelijk van invloed zijn op de beoogde functie van het plangebied. Indien sprake is van een functiewijziging zal er in veel gevallen een bodemonderzoek moeten worden uitgevoerd op de planlocatie. Middels dit onderzoek kan in beeld worden gebracht of de bodemkwaliteit en de beoogde functie van het plangebied bij elkaar passen.

**Planspecifiek**

Voorliggend initiatief voorziet in een functiewijziging van een maatschappelijke bestemming naar een woonbestemming. In het kader van de herontwikkeling van de locatie is zowel voor het perceel aan de Burgemeester Sloblaan 15a als voor het perceel aan de Blommendaal 2 een verkennend bodemonderzoek uitgevoerd. De bodemonderzoeken zijn als bijlage 2 en 3 bij de toelichting ingevoegd. In navolgende alinea's worden de conclusies van deze onderzoeken weergegeven.

*Burgemeester Sloblaan 15a*

Op basis van het veld\- en laboratoriumonderzoek kan worden geconcludeerd dat zowel de boven als ondergrond ter plaatse van de Burgemeester Sloblaan 15a hooguit licht is verontreinigd met zware metalen en minerale olie. Het grondwater is licht verontreinigd met minerale olie en barium. De lichte verhogingen aan zware metalen in de grond en het grondwater worden beschouwd als een verhoogde achtergrondconcentratie. Op basis van de gegevens is geen verklaring te geven voor de lichte verhoging aan minerale olie in de grond en het grondwater. De gemeten gehalten geven echter geen aanleiding tot het instellen van een vervolgonderzoek. Op de locatie is zintuiglijk op of in de bodem geen asbest waargenomen. De resultaten van dit bodemonderzoek hoeven geen belemmering te vormen bij de voorgenomen eigendomsoverdracht. Uit milieuhygiÃ«nisch oogpunt bestaan er geen risicoâs ten aanzien van het gebruik van de locatie.

*Blommendaal 2*

Op basis van het veld\- en laboratoriumonderzoek kan worden geconcludeerd dat de bovengrond en zintuiglijk puinhoudende ondergrond ter plaatse van de Blommendaal 2 licht verontreinigd is met zware metalen en PAK. De zintuiglijk schone ondergrond blijkt ook analytisch schoon. In het grondwater zijn licht verhoogde concentraties aan barium en benzeen gemeten. De lichte verhogingen aan zware metalen in de grond en het grondwater worden beschouwd als een verhoogde achtergrondconcentratie. Op basis van de gegevens van het vooronderzoek is geen verklaring te geven voor de lichte verhoging aan benzeen in het grondwater. De gemeten concentratie geeft echter geen aanleiding tot het instellen van een vervolgonderzoek. Op de locatie is zintuiglijk of in de bodem geen asbest waargenomen. De resultaten van van dit bodemonderzoek hoeven geen belemmering te vormen bij de voorgenomen eigendomsoverdracht. Uit milieuhygiÃ«nisch oogpunt bestaan er geen risicoâs ten aanzien van het gebruik van de locatie.

##### 4\.1\.2 Lucht

In het kader van het opstellen van een bestemmingsplan moeten twee aspecten in beeld gebracht worden met betrekking tot 'lucht'. Ten eerste of de luchtkwaliteit de nieuwe functie toelaat (de gevoeligheid van de bestemming) en ten tweede wat de bijdrage is van het plan aan die luchtkwaliteit.

*Gevoelige bestemmingen*

Op 16 januari 2009 is het Besluit gevoelige bestemmingen in werking getreden. Het Besluit gevoelige bestemmingen is gebaseerd op artikel 5\.16a van de Wet milieubeheer. Met het Besluit wordt de vestiging van zogeheten 'gevoelige bestemmingen' in de nabijheid van wegen beperkt. Het Besluit is gericht op bescherming van mensen met een verhoogde gevoeligheid voor fijn stof (PM10) en stikstofdioxide (NO2), in het bijzonder kinderen, ouderen en zieken. Indien een project betrekking heeft op een gevoelige bestemming en geheel of gedeeltelijk is gelegen op een afstand van 300 meter aan weerszijden van rijkswegen en 50 meter langs provinciale wegen (gemeten vanaf de rand van de weg) mag het totaal aantal mensen dat hoort bij een gevoelige bestemming niet toenemen als overschrijding van de grenswaarden voor PM10 of NO2Â dreigt/plaatsvindt. De volgende gebouwen met de bijbehorende terreinen zijn aangemerkt als gevoelige bestemming:

* scholen;

* kinderdagverblijven;

* verzorgings\-, verpleeg\- en bejaardentehuizen.

Het gaat hierbij niet om bestemmingen in de meest enge zin van het woord, maar om alle vergelijkbare functies, ongeacht de exacte aanduiding ervan in bestemmingsplannen en andere besluiten.

*Bijdrage aan luchtkwaliteit*

In de Wet Milieubeheer gaat paragraaf 5\.2 over luchtkwaliteit. Deze paragraaf vervangt het Besluit Luchtkwaliteit 2005 en staat ook wel bekend als de Wet luchtkwaliteit. De Wet luchtkwaliteit introduceert het onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan de verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in de algemene maatregel van bestuur "Niet in betekenende mate bijdragen" (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 procent bijdragen aan de jaargemiddelde norm voor fijn stof en stikstofdioxide (1,2 microgram per m3) een 'betekenend' negatief effect hebben op de luchtkwaliteit. 'Kleine' projecten die minder dan 3 procent bijdragen, kunnen doorgaan zonder toetsing. Dat betekent bijvoorbeeld dat lokale overheden een toevoeging van minder dan 1\.500 huizen niet hoeven te toetsen aan de normen voor luchtkwaliteit, omdat een dergelijk project per definitie niet boven de 3%\-norm komt. Deze kwantitatieve vertaling naar verschillende functies is neergelegd in de Regeling 'niet in betekenende mate bijdragen'.

**Planspecifiek**

*Gevoelige bestemming*

Via de NSL Monitoringstool (www.nsl\-monitoring.nl) is gekeken naar de aanwezige waarden ter plaatse. In onderstaande tabel zijn de concentraties ter hoogte van rekenpunt 175237 (ter hoogte van Burgemeester Sloblaan 19\) weergegeven met in de regel daaronder de grenswaarden. Hieruit volgt dat ter plaatse voldaan wordt aan de normen en een goed woon\- en leefklimaat aanwezig is.

| Â | NO2 (stikstofdioxide)   Â | PM10 (Fijn stof)   Â |

| --- | --- | --- |

| Gemeten totale concentratie jaargemiddelde 2013 (Âµg/m3 )   Â | 22,3 Âµg/m3   Â | 22,1 Âµg/m3   Â |

| Grenswaarde concentratie (Âµg/m3 )   Â | 40 Âµg/m3   Â | 40 Âµg/m3   Â |

*Bijdrage aan luchtkwaliteit*

De ontwikkeling van de locatie kan, gezien de beperkte omvang van 4 woningen, aangemerkt worden als een project van 'niet in betekenende mate bijdragen'. Het project heeft 'niet in betekenende mate' invloed op de luchtkwaliteit ter plaatse.

Met betrekking tot de luchtkwaliteit zijn geen belemmeringen voor onderhavig initiatief.

##### 4\.1\.3 Geluid

De mate waarin het geluid, het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd (artikel 1 Wgh):

* woningen;

* geluidsgevoelige terreinen (terreinen die behoren bij andere gezondheidszorggebouwen dan categorale en academische ziekenhuizen, verpleeghuizen, woonwagenstandplaatsen);

* andere geluidsgevoelige gebouwen, waaronder onderwijsgebouwen, ziekenhuizen en verpleeghuizen, andere gezondheidszorggebouwen dan ziekenhuizen en verpleeghuizen die zijn aangegeven in artikel 1\.2 van het Besluit geluidhinder (Bgh):

+ 1\. een verzorgingstehuis;

+ 2\. een psychiatrische inrichting;

+ 3\. een kinderdagverblijf.

Het beschermen van deze geluidsgevoelige objecten gebeurt aan de hand van vastgestelde zoneringen. De belangrijkste geluidsbronnen die in de Wet geluidhinder worden geregeld, zijn: industrielawaai, wegverkeerslawaai en spoorweglawaai. Verder gaat deze wet onder meer ook in op geluidwerende voorzieningen en geluidbelastingkaarten en actieplannen.

**Planspecifiek**

Voor voorliggend document is het van belang te kijken naar de mogelijke gevolgen van wegverkeerslawaai. In onderhavig plan wordt de bestemming gewijzigd naar de geluidgevoelige bestemming wonen. Omdat de wegen rond het plangebied onderdeel uitmaken van een 30 km/u zone is nader onderzoek naar het aspect verkeerslawaai niet noodzakelijk in het kader van de wet Geluidhinder. De Burgmeester Sloblaan is voor een 30 km/u weg relatief druk. Daarom is in het kader van een goede ruimtelijke ordening (in het kader van de Wro) tÃ³ch een akoestisch onderzoek uitgevoerd (zie bijlage 4).

Uit dit onderzoek is naar voren gekomen dat de maximale berekende geluidsbelasting ten gevolge van wegverkeer op de Burgemeester Sloblaan 46 dB bedraagt. De voorkeursgrenswaarde van 48 dB wordt niet overschreden.

De maximale berekende geluidsbelasting ten gevolge van wegverkeer op de Blommendaal bedraagt 49 dB. De voorkeursgrenswaarde van 48 dB wordt overschreden. Omdat dit onderzoek niet in het kader van de Wet geluidhinder is uitgevoerd, maar in het kader van een goede ruimtelijke ordening, is het niet mogelijk een hogere grenswaarde aan te vragen.

Omdat in dit geval sprake is van een ontwikkeling in het centrum van de kern Meerkerk is een geluidbelasting boven de voorkeursgrenswaarde geen bijzonderheid. Een inbreiding in de kern in het algemeen, en aan deze straat in het bijzonder, is nauwelijks mogelijk indien de geluidsbelasting onder deze voorkeursgrenswaarde dient te blijven. Daarnaast zijn er voldoende geluidsreducerende mogelijkheden om de geluidsbelasting in de woning te verminderen.

Het ruimtelijke belang om de locatie op een passende wijzen te herbestemmen (met de invulling van woningbouw) weegt in dit geval zwaarder dan de overschrijding van de voorkeursgrenswaarde. Het plan is hierdoor uitvoerbaar in het kader van een goede ruimtelijke ordening.

##### 4\.1\.4 Milieuzonering

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Bij een ruimtelijke ontwikkeling kan sprake zijn van al aanwezige bedrijvigheid en van nieuwe bedrijvigheid. Milieuzonering zorgt er voor dat nieuwe bedrijven een juiste plek in de nabijheid van de gevoelige functies krijgen en dat de (nieuwe) gevoelige functie op een verantwoorde afstand van bedrijven komen te staan. Doel hiervan is het waarborgen van de veiligheid en het garanderen van de continuÃ¯teit van de bedrijven als ook een goed klimaat voor de gevoelige functie.

Milieuzonering beperkt zich tot milieuaspecten met een ruimtelijke dimensie zoals: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten' (VNG) geeft sinds 1986 de publicatie 'Bedrijven en Milieuzonering' uit. In deze publicatie is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie gegeven te worden waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen:

* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van voldoende zekerheid aan de milieubelastende activiteiten (bijvoorbeeld bedrijven) zodat zij de activiteiten duurzaam, en binnen aanvaardbare voorwaarden, kunnen uitoefenen.

**Planspecifiek**

Dit bestemmingsplan voorziet in de realisatie van woningen op de locatie van een bestaande maatschappelijke voorziening. Hiermee wordt een milieugevoelige bestemming toegevoegd, die gevolgen kan hebben voor omliggende bedrijven.

De dichtstbijzijnde bedrijven bevinden zich op circa 200 meter van het plangebied. Deze bedrijven zullen als gevolg van de ontwikkeling niet beperkt worden in hun bedrijfsactiviteiten en de woningen zullen andersom ook geen hinder ondervinden van de bedrijven.

Direct ten zuiden, grenzend aan het plangebied, is een school gelegen. De omgeving van het plangebied kan worden gekenmerkt als "gemengd gebied''. De schoolfunctie valt onder de milieucategorie 2 (school). Op basis van voornoemde VNG\-brochure is voor een school het aspect geluid maatgevend met een richtafstand van 10 meter vanaf het schoolgebouw (binnen gemengd gebied). Het nieuwe bouwvlak bevindt zich binnen 10 meter van het schoolgebouw. Het schoolplein (de geluidsproducerende factor) is echter op grotere afstand gelegen (circa 25 meter). Daarnaast geldt voor een schoolfunctie dat het geluid van spelende kinderen sinds 1 januari 2010 niet langer beschouwd wordt als geluidsoverlast.

In het kader van een goede ruimtelijke ordening dient echter wel een akoestische afweging gemaakt te worden. Stemgeluid van spelende kinderen is op bepaalde momenten aanwezig en dat kan als overlast ervaren worden. Aangezien in dit geval sprake is van een gemengd gebied met meerdere (geluidsproducerende) functies, is enige (stem)geluid geen reden om van een onaanvaardbare situatie te spreken met betrekking tot het woon\- en leefklimaat ter plaatse. Daarnaast is het ruimtelijk gezien van groot belang om de vrijgekomen locatie binnen de kern goed te benutten ten behoeve van nieuwe functies zoals, in deze, woningbouw. De situatie ter plaatse wordt als ruimtelijk aanvaardbaar beschouwd. Met het oog op milieuzonering zijn er geen belemmeringen voor de voorgenomen ontwikkeling.

##### 4\.1\.5 Externe veiligheid

Sommige activiteiten brengen risico's op zware ongevallen met mogelijk grote gevolgen voor de omgeving met zich mee. Externe veiligheid richt zich op het beheersen van deze risico's. Het gaat daarbij om onder meer de productie, opslag, transport en het gebruik van gevaarlijke stoffen. Dergelijke activiteiten kunnen een beperking opleggen aan de omgeving. Door voldoende afstand tot de risicovolle activiteiten aan te houden kan voldaan worden aan de normen. Aan de andere kant is de ruimte schaars en het rijksbeleid erop gericht de schaarse ruimte zo efficiÃ«nt mogelijk te benutten. Het ruimtelijk beleid en het externe veiligheidsbeleid moeten dus goed worden afgestemd. De wetgeving rond externe veiligheid richt zich op de volgende risico's:

* inrichtingen vallende onder het Besluit externe veiligheid inrichtingen (Bevi);

* vervoer gevaarlijke stoffen door buisleidingen;

* vervoer gevaarlijke stoffen over weg, water of spoor.

Daarnaast wordt er in de wetgeving onderscheid gemaakt tussen de begrippen kwetsbaar en beperkt kwetsbaar en plaatsgebonden risico en groepsrisico.

*Kwetsbaar en beperkt kwetsbaar*

Kwetsbaar zijn onder meer woningen, onderwijs\- en gezondheidsinstellingen, en kinderopvang\- en dagverblijven, en grote kantoorgebouwen (\>1500 mÂ²). Beperkt kwetsbaar zijn onder meer kleine kantoren, winkels, horeca en parkeerterreinen. De volledige lijst wat onder (beperkt) kwetsbaar wordt verstaan is in het Besluit externe veiligheid inrichtingen (Bevi) opgenomen.

*Plaatsgebonden risico en groepsrisico*

Het plaatsgebonden risico (voorheen individueel risico) wordt uitgedrukt in een contour van 10\-6 als grenswaarde. Het realiseren van kwetsbare objecten binnen deze contour is niet toegestaan. Het realiseren van beperkt kwetsbare objecten binnen deze contour is in principe ook niet toegestaan. Echter, voor beperkte kwetsbare objecten is deze 10\-6 contour een richtwaarde. Mits goed gemotiveerd kan worden afgeweken van deze waarde tot de 10\-5 contour.

Bij groepsrisico is niet een contour bepalend, maar het aantal mensen dat zich gedurende een bepaalde periode binnen de effectafstand van een risicovolle activiteit ophoudt. Bij groepsrisico wordt gewerkt met een oriÃ«ntatiewaarde en niet met een grenswaarde. Hoe meer mensen dicht op de bron zijn bij een bepaalde calamiteit, hoe groter het effect. Hierbij is de 1% letaliteit belangrijk. Zolang deze oriÃ«ntatiewaarde niet overschreden wordt is er geen specifieke motivatie noodzakelijk (let wel: er is dus wel een risico!). Indien de 1% letaliteit wel overschreden wordt dient in de ruimtelijke planvorming dit risicoaspect bewust geaccepteerd te worden met daarbij de motivatie waarom dat acceptabel gevonden wordt. Via inrichtingsmaatregelen (op basis van de gebruiksvergunning en de bouwverordening) en rampenplannen e.a. kan het effect bij een calamiteit beperkt worden.

*(Bevi\-)inrichtingen*

De regelgeving omtrent externe veiligheid bij inrichtingen (bedrijven) is geregeld in het Bevi. Het Bevi legt veiligheidsnormen op aan bedrijven die een risico vormen voor mensen buiten de inrichting. Het Bevi is opgesteld om de risico's waaraan burgers in hun leefomgeving worden blootgesteld vanwege risicovolle bedrijven te beperken. Het besluit heeft tot doel zowel individuele als groepen burgers een minimaal (aanvaard) beschermingsniveau te bieden. Via een bijhorende ministeriÃ«le regeling (Revi) worden diverse veiligheidsafstanden tot kwetsbare en beperkt kwetsbare objecten gegeven.

*Vervoer gevaarlijke stoffen door buisleidingen*

Het huidige ruimtelijke beleid is beschreven in het Structuurschema buisleidingen (1985\) en in twee circulaires (voor hoge druk aardgasleidingen in 1984 en voor brandbare vloeistoffen in 1991\). Er is een nota Buisleidingen ontwikkeld ter vervanging van het Structuurschema buisleidingen en een AMvB ter vervanging van de circulaires.

De wet\- en regelgeving omtrent buisleidingen schoot volgens het rijk op veel gebieden tekort. Op 9 februari 2007 heeft het kabinet ingestemd met een nieuwe aanpak voor buisleidingen in Nederland. De nieuwe aanpak moet zicht met name richten op de veiligheidsafstand rond buisleidingen, het beheer en toezicht en de registratie van de ligging van buisleidingen. In de nieuwe AMvB wordt de regelgeving verder uitgewerkt en worden regels gesteld ten aanzien van risico's en zonering langs buisleidingen, het opnemen van regels in bestemmingsplannen, technische eisen, het aanwijzen van een toezichthouder, melding van incidenten en beschikbaarheid van noodplannen.

*Vervoer gevaarlijke stoffen over weg, water en spoor*

Het externe veiligheidsbeleid voor het vervoer van gevaarlijke stoffen is door het ministerie van Verkeer en Waterstaat vastgelegd in de nota Risiconormering vervoer gevaarlijke stoffen (nota Rnvgs). Er wordt gewerkt aan een nieuw besluit: het Besluit transportroutes externe veiligheid (Btev). Dit is bij het schrijven van dit stuk nog een concept, maar in het in het kader van een goede ruimtelijke ordening is het verstandig er al rekening mee te houden. Volgens het Btev mag op grond van een ruimtelijke besluit geen kwetsbaar object in de veiligheidszone worden gebouwd. Nieuwe beperkt kwetsbare objecten mogen alleen in uitzonderlijke gevallen in de veiligheidszone worden toegestaan. Het Btev gaat ook in op de hoogte van het groepsrisico. Ten opzichte van de Circulaire risiconormering vervoer gevaarlijke stoffen is een verantwoording van het groepsrisico niet meer verplicht als het aannemelijk is dat het groepsrisico ver beneden de oriÃ«ntatiewaarde blijft of nauwelijks toeneemt.

**Planspecifiek**

Voor de beoordeling of in de omgeving van het plangebied risicovolle inrichtingen en/of transportroutes gevaarlijke stoffen aanwezig zijn is de risicokaart geraadpleegd. De volgende afbeelding toont een uitsnede van deze kaart.

![afbeelding "i_NL.IMRO.0707.BPMKKBgmSlobln15a-VA01_0011.jpg"](i_NL.IMRO.0707.BPMKKBgmSlobln15a-VA01_0011.jpg)

*Uitsnede risicokaart*

De risicokaart toont aan dat er in de omgeving van het plangebied (zwarte cirkel) geen risicovolle (Bevi)\-inrichtingen, transportroutes gevaarlijke stoffen door buisleidingen of transportroutes van gevaarlijke stoffen over water en spoor aanwezig zijn die een risicocontour hebben die over het plangebied ligt.

Daarnaast zullen er in de toekomstige situatie in het plangebied zelf ook geen risicovolle activiteiten worden uitgevoerd die de externe veiligheid van omliggende (beperkt) kwetsbare objecten in gevaar kunnen brengen. Derhalve vormt het aspect externe veiligheid geen belemmering voor de uitvoering van onderhavig plan.

#### 4\.2 Water

Het aspect water is van groot belang binnen de ruimtelijke ordening. Door verstandig om te gaan met het water kan verdroging en wateroverlast (waaronder ook risico van overstromingen e.d.) voorkomen worden en de kwaliteit van het water hoog gehouden worden.

***Algemeen beleid***

Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijkste hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw*

De Commissie Waterbeheer 21ste eeuw heeft in augustus 2000 advies uitgebracht over het toekomstige waterbeleid in Nederland. De adviezen van de commissie staan in het rapport 'Anders omgaan met water, Waterbeleid voor de 21ste eeuw' (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd:

* vasthouden, bergen en afvoeren: dit houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan het bod.

*Waterwet*

De Waterwet regelt het beheer van oppervlaktewater en grondwater, en verbetert ook de samenhang tussen waterbeleid en ruimtelijke ordening. Daarnaast levert de Waterwet een flinke bijdrage aan kabinetsdoelstellingen zoals vermindering van regels, vergunningstelsels en administratieve lasten. Een belangrijk gevolg van de Waterwet is dat de aloude vergunningstelsels uit de voorheen afzonderlijke waterbeheerwetten zijn gebundeld. Dit resulteert in Ã©Ã©n vergunning, de watervergunning.

*Nationaal Waterplan*

Op basis van de Waterwet is het Nationaal Waterplan vastgesteld door het kabinet. Het Nationaal Waterplan geeft op hoofdlijnen aan welk beleid het Rijk in de periode 2009 \- 2015 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2009\-2015 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten.

*Stedelijk Waterplan Gemeente Zederik*

Het Stedelijk Waterplan Gemeente Zederik is een gezamenlijk plan van de gemeente Zederik en het Waterschap Rivierenland. Het waterplan verwoord de visie van gemeente en waterschap op waterbeheer in het stedelijk gebied tot 2025\. Het hoofddoel van het waterplan is het creÃ«ren van een duurzaam, veilig en robuust watersysteem. Om dit te bereiken wordt de werking van watersysteem en waterketen verbeterd. Kwantitatief betekent dit het vasthouden en bergen van water en het voorkomen van afwenteling aan water naar het landelijk gebied. Het water wordt dus gericht gestuurd om wateroverlast te voorkomen en uitdroging tegen te gaan. Kwalitatief betekent dit het schoon houden, scheiden en zuiveren van water. Het watersysteem heeft een voldoende ecologische kwaliteit en de belevingswaarde van de watergangen is goed.

*Duurzaam stedelijk waterbeheer*

Bij ruimtelijke ontwikkelingen binnen de kernen streeft de gemeente een duurzaam en kwalitatief hoogwaardig woon\- en leefmilieu na. Aandacht voor duurzaam stedelijk waterbeheer maakt hier onderdeel van uit. Dat betekent onder meer dat bij de diverse herstructurerings en beperkte uit\- en inbreidingsplannen voor woningbouw en bedrijventerreinen in de kernen wordt aangesloten bij de principes van duurzaam stedelijk waterbeheer. Uitgangspunt hierbij is dat de ontwikkelingen minimaal waterneutraal worden uitgevoerd. Dit houdt in dat de ontwikkeling het watersysteem niet nadelig mag beÃ¯nvloeden en waar mogelijk een positief effect heeft op het watersysteem. Gedacht kan worden aan compensatie van extra verharding, afkoppelen van schoon regenwater van de riolering, aanleg van een verbeterd gescheiden rioolstelsel, toepassen van niet\-uitloogbare bouwmaterialen en natuurvriendelijke oeverinrichting.

**Planspecifiek**

*Watertoets*

Met de herontwikkeling van de percelen aan de Burgemeester Sloblaan 15a en de Blommendaal 2 wordt de bestaande bebouwing van het fysiocentrum vervangen door nieuwe bebouwing in de vorm van woningen. De bestaande watergang achter het plangebied blijft behouden. In onderhavig geval is geen sprake van een toename aan verharding. Compenserende maatregelen zijn derhalve niet vereist.

*Waterafvoer*

De vuilwaterafvoer van het plan zal aangesloten worden op het openbaar riool grenzend aan het plangebied. Het hemelwater vanaf de nieuwbouw zal zoveel mogelijk afgekoppeld worden van het riool.

#### 4\.3 Verkeer

Onderdeel van goede ruimtelijke ordening is het effect van een beoogd nieuw project op de verkeersstructuur. Het plangebied wordt ontsloten via de Burgemeester Sloblaan en de Blommendaal. Gezien de relatief kleine schaal van onderhavig plan en de ligging nabij de ontsluitingswegen zal de invloed van het plan op de verkeersstructuur van Meerkerk nihil zijn. Het aanwezige 30 km/u regime is geschikt voor een veilig woon\- en leefklimaat.

De parkeerbehoefte van de woningen zal worden opgevangen op eigen terrein, ter hoogte van de voortuin. Bij iedere woning zijn twee parkeerplaatsen voorzien conform het aantal parkeerplaatsen uit het gemeentelijke parkeerbeleid. Via de regels van voorliggend plan wordt dit juridisch verankerd. Gesteld kan worden dat het initiatief op het gebied van verkeer en parkeren uitvoerbaar is.

#### 4\.4 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Daarbij wordt onderscheid gemaakt tussen gebiedsbescherming en soortenbescherming. Gebiedsbescherming kan volgen uit de aanwijzing van een gebied. Wat betreft soortenbescherming is de Flora\- en faunawet van toepassing. Hier wordt onder andere de bescherming van plant\- en diersoorten geregeld. Bij ruimtelijke ontwikkelingen dient te worden getoetst of er sprake is van negatieve effecten op de aanwezige natuurwaarden. Indien hiervan sprake is, moet ontheffing of vrijstelling worden aangevraagd.

*Gebiedsbescherming*

De Natuurbeschermingswet richt zich op de bescherming van gebieden. In de Natuurbeschermingswet zijn de volgende gronden aangewezen en beschermd:

* Natura 2000\-gebieden (Habitat\- en Vogelrichtlijngebieden);

* beschermde Natuurmonumenten;

* wetlands.

Naast deze drie soorten gebieden is het Natuurnetwerk Nederland (NNN, voorheen EHS) in het kader van de gebiedsbescherming van belang. Het NNN is een samenhangend netwerk van belangrijke natuurgebieden in Nederland. Zij bestaat uit bestaande natuurgebieden, nieuwe natuurgebieden en ecologische verbindingszones. Het NNN draagt bij aan het bereiken van de hoofddoelstelling van het Nederlandse natuurbeleid, namelijk: 'Natuur en landschap behouden, versterken en ontwikkelen, als bijdrage aan een leefbaar Nederland en een duurzame samenleving'. Hiertoe zijn de volgende uitgangspunten van belang:

* vergroten: het areaal natuur uitbreiden en zorgen voor grotere aaneengesloten gebieden;

* verbinden: natuurgebieden zoveel mogelijk met elkaar verbinden;

* verbeteren: de omgeving zo beÃ¯nvloeden dat in natuurgebieden een zo hoog mogelijke natuurkwaliteit haalbaar is.

*Soortenbescherming*

De Flora\- en faunawet regelt de bescherming van de in het wild voorkomende inheemse planten en dieren: de soortenbescherming. De wet richt zich vooral op het in stand houden van populaties van soorten die bescherming behoeven. In de wet zijn algemene en specifieke verboden vastgelegd ten aanzien van beschermde dier\- en plantensoorten. Naast een aantal in de wet (en daarop gebaseerde besluiten) vermelde specifieke mogelijkheden om ontheffing te verlenen van in de wet genoemde verboden, geeft de wet een algemene ontheffingsbevoegdheid aan de minister van EZ (artikel 75, lid 3\). Bekeken moet worden in hoeverre ruimtelijke plannen negatieve gevolgen hebben op beschermde dier\- en plantensoorten en of er compenserende of mitigerende maatregelen genomen moeten worden.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menig soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek**

*Gebiedsbescherming*

De volgende afbeelding toont de ligging van beschermde natuurgebied in de nabije omgeving van het plangebied.

![afbeelding "i_NL.IMRO.0707.BPMKKBgmSlobln15a-VA01_0012.jpg"](i_NL.IMRO.0707.BPMKKBgmSlobln15a-VA01_0012.jpg)

Op een afstand van circa 300 meter van het plangebied is een deel van het NNN gelegen. Het betreft een zone met bestaande en nieuwe natuur. Het plangebied is gelegen binnen de bestaande kern Meerkerk en maakt geen onderdeel uit van het beschermd natuurgebied. De ontwikkeling zal, gezien de kleinschaligheid en de grote afstand, geen negatieve effecten veroorzaken voor de beschermde natuurgebieden.

*Soortenbescherming*

Onderdeel van het initiatief is de sloop van het bestaande bebouwing. Sloop is ook vandaag al mogelijk, zonder herziening van het bestemmingsplan. Er is geen reden aan te nemen dat sloop omwille van het ecologisch aspect leidt tot een onuitvoerbaar bestemmingsplan. Uiteraard dient t.z.t. bij de sloop voldaan te worden aan de Flora\- en faunawet w.o. werken volgens de zorgplicht. Dit staat de uitvoerbaarheid van voorliggend plan niet in de weg.

#### 4\.5 Cultuurhistorie en archeologie

In elk bestemmingsplan moet een beschrijving worden opgenomen van de wijze waarop met de in het gebied aanwezige cultuurhistorische waarden wordt omgegaan. Denk aan aanwezige monumenten, historische gebieden, kenmerkende (straat)beelden en landschapselementen. Bij het maken van plannen kan ook (weer) rekening gehouden worden met al deze elementen die er vroeger wel waren maar nu niet meer. Een bijzonder onderdeel van cultuurhistorie is archeologie.

*Cultuurhistorie*

Onder de noemer Modernisering Monumentenzorg (MoMo) heeft het Rijk in 2009 een aanzet gegeven voor een goede afweging van het belang van de cultuurhistorie in de ruimtelijke ordening. Gepleit wordt voor een verantwoorde verankering van de integrale cultuurhistorie in structuurvisies, bestemmingsplannen en milieueffectrapportages. Het voornaamste doel hiervan is om het cultuurhistorische karakter van Nederland op gebiedsniveau te behouden en te versterken. De aandacht voor cultuurhistorie is ook wettelijk vastgelegd in het Besluit ruimtelijke ordening. Artikel 3\.1\.6 onder 2 van dit Besluit geeft aan dat âeen beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehoudenâ in het bestemmingsplan opgenomen moet worden.

*Archeologie*

Archeologie gaat over de (verwachte) cultuurhistorische waarde in de bodem. Op 16 januari 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Nederlandse parlement heeft dit verdrag in 1998 goedgekeurd. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Deze bescherming is in Nederland wettelijk verankerd in de Monumentenwet 1988\. Op basis van deze wet zijn mogelijke (toevals)vondsten bij het verrichten van werkzaamheden in de bodem altijd beschermd. Er geldt een meldingsplicht bij het vinden van (mogelijke) waardevolle zaken. Dat melden dient terstond te gebeuren. In het kader van een goede ruimtelijke ordening in relatie tot de Monumentenwet kan vooronderzoek naar mogelijke waarden nodig zijn zodat waar nodig die waarden veiliggesteld kunnen worden en / of het initiatief aangepast kan worden.

Ook de Wet op de archeologische monumentenzorg (WAMZ) uit 2007 is in dit kader van belang. De verantwoordelijkheid voor cultuurhistorische waarden ligt bij de gemeente en dit moet bij vaststelling van bestemmingsplannen (en andere ruimtelijke besluiten) meegenomen worden.

**Planspecifiek**

Om een inschatting te maken van de archeologische verwachtingswaarde van het plangebied is de cultuurhistorische atlas van de provincie Zuid\-Holland geraadpleegd. Op onderstaande afbeelding is de overzichtskaart te zien.

![afbeelding "i_NL.IMRO.0707.BPMKKBgmSlobln15a-VA01_0013.jpg"](i_NL.IMRO.0707.BPMKKBgmSlobln15a-VA01_0013.jpg)

*Uitsnede cultuurhistorische atlas Zuid\-Holland*

Het plangebied is gelegen in een zone met een kleine kans op het aanwezig zijn van archeologische sporen. Gezien de kleine trefkans op archeologische sporen ter hoogte van het plangebied is nader onderzoek niet noodzakelijk.

Het initiatief op het gebied van cultuurhistorie en archeologie uitvoerbaar.

#### 4\.6 Economische uitvoerbaarheid

Bij de voorbereiding van een bestemmingsplan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van 'afdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien:

* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**

Het project wordt op particulier initiatief gerealiseerd. De kosten in verband met de realisatie van het plan zijn dan ook voor rekening van de initiatiefnemer. De kosten voor het volgen van de procedure zullen via de gemeentelijke legesverordening aan de initiatiefnemer worden doorberekend. Het project wordt op verzoek van en gefinancierd uit eigen middelen van de initiatiefnemer. Voor de gemeente zijn er verder geen kosten aan de ontwikkeling verbonden. Hiermee kan afgezien worden van het vaststellen van een exploitatieplan.

### Hoofdstuk 5 Juridische planbeschrijving

#### 5\.1 Algemeen

Voor het bestemmingsplan is gebruik gemaakt van de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\).

Dit bestemmingsplan bestaat uit een verbeelding, planregels en een toelichting. De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan het bestemmingsplan ten grondslag liggen. Ook is de toelichting van wezenlijk belang voor een juiste interpretatie en toepassing van het bestemmingsplan. Tot slot maakt een eventuele bijlage onlosmakelijk onderdeel uit van het bestemmingsplan.

#### 5\.2 Verbeelding

Op de verbeelding worden de bestemmingen weergegeven met daarbij andere bepalingen als gebiedsaanduidingen, bouwaanduidingen, bouwvlakken, etc. Voor de analoge verbeelding is gebruik gemaakt van een digitale ondergrond (Grootschalige Basiskaart en/of kadastrale kaart).

#### 5\.3 Planregels

De planregels zijn onderverdeeld in vier hoofdstukken. Hoofdstuk I bevat de inleidende regels voor het hele plangebied. Hoofdstuk II geeft de bestemmingsregels. Hoofdstuk III geeft vervolgens de algemene regels waaronder (mogelijke) flexibiliteitsbepalingen in de vorm van wijzigings\- en afwijkingsbevoegdheden. In dit derde hoofdstuk kunnen belangrijke algemene bepalingen zijn opgenomen die van invloed zijn op het bepaalde in hoofdstuk II. Ten slotte regelt Hoofdstuk IV de overgangs\- en slotbepalingen. In de volgende paragraaf worden de afzonderlijke bestemmingen behandeld.

Voor de planregels is de gestandaardiseerde opbouw uit de Standaard Vergelijkbare Bestemmingsplannen 2012 gebruikt. In de planregels is een standaard hoofdstukindeling aangehouden die begint met 'Inleidende regels' (begrippen en wijze van meten), vervolgens met de 'Bestemmingsregels', de 'Algemene regels' (de regels die voor alle bestemmingen gelden) en de 'Overgangs\- en slotregels'. In het tweede hoofdstuk, de Bestemmingsregels, staan de verschillende bestemmingen op alfabetische volgorde.

Ook de regels van een bestemming kennen een standaardopbouw en worden als volgt benoemd:

* Bestemmingsomschrijving (in elk bestemmingsplan);

* Bouwregels (bestemmingsplanafhankelijk);

* Nadere eisen (bestemmingsplanafhankelijk);

* Afwijken van de bouwregels (bestemmingsplanafhankelijk);

* Specifieke gebruiksregels (bestemmingsplanafhankelijk);

* Afwijken van de gebruiksregels (bestemmingsplanafhankelijk);

* Omgevingsvergunning voor het uitvoeren van een werk, geen bouwwerk zijnde, of van werkzaamheden (bestemmingsplanafhankelijk).

#### 5\.4 Wijze van bestemmen

Op de verbeelding is de grens van het bestemmingsplangebied aangegeven. De gronden binnen het plangebied zijn bestemd voor âWonenâ, en "Tuin". Voorts zijn bouw\- en maatvoeringsaanduidingen opgenomen, waarmee de hoogtes en maximale aantallen woningen worden geregeld. De regels zijn opgebouwd volgens de systematiek van het bestemmingsplan "Kernen Zederik". De bestemmingen bevatten verder geen bijzonderheden.

### Hoofdstuk 6 Procedure

#### 6\.1 Algemeen

Bij de voorbereiding van een (voor)ontwerp bestemmingsplan dient overleg te worden gevoerd als bedoeld in artikel 3\.1\.1 Bro. Op basis van het eerste lid van dit artikel wordt overleg gevoerd met waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg.

Een ontwerpbestemmingsplan dient conform afdeling 3\.4 Awb gedurende 6 weken ter inzage gelegd worden. Hierbij is er de mogelijkheid voor een ieder om zienswijzen in te dienen op het plan Na vaststelling door de Raad wordt het vaststellingsbesluit bekend gemaakt. Het bestemmingsplan ligt na bekendmaking 6 weken ter inzage. Gedurende deze termijn is er de mogelijkheid beroep in te dienen bij de Afdeling bestuursrechtspraak Raad van State. Het bestemmingsplan treedt vervolgens daags na afloop van de tervisielegging in werking als er geen beroep is ingesteld. Is er wel beroep ingesteld dan treedt het bestemmingsplan ook in werking, tenzij naast het indienen van een beroepschrift ook om een voorlopige voorziening is gevraagd. De schorsing van de inwerkingtreding eindigt indien de voorlopige voorziening wordt afgewezen. De procedure eindigt met het besluit van de Afdeling bestuursrechtspraak van de Raad van State.

#### 6\.2 Verslag artikel 3\.1\.1 Bro overleg

Dit bestemmingsplan is in het kader van het wettelijk overleg ex artikel 3\.1\.1 Bro toegezonden aan de provincie en het Waterschap. Zowel de provincie als het Waterschap hebben aangegeven geen opmerkingen op het plan te hebben. De reactie van het Waterschap is als bijlage 5 bij het plan opgenomen.

#### 6\.3 Verslag inspraak

Op 21 december heeft een inspraakavond over het initiatief plaatsgevonden. Het verslag van deze avond is als bijlage 6 bij het plan opgenomen.

#### 6\.4 Verslag zienswijzen

Op het ontwerp\-bestemmingsplan zijn geen zienswijzen ingekomen.