xml version\="1\.0" encoding\="UTF\-8"?

Bestemmingsplan Kloosterhaar, Groenedijk 11a Kloosterhaar: Toelichting

direct naar inhoud van Toelichting

Bestemmingsplan Kloosterhaar, Groenedijk 11a Kloosterhaar

=========================================================

Toelichting

-----------

| Plan: | Bestemmingsplan Kloosterhaar, Groenedijk 11a Kloosterhaar |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0160\.0000BP00331\-VG01 |

* Toelichting

* Bijlagen bij de toelichting

* Regels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging van het plangebied

+ 1\.3 De bij het plan behorende stukken

+ 1\.4 Huidig planologisch regime

* Hoofdstuk 2 De huidige situatie en gewenste situatie

+ 2\.1 Huidige situatie

+ 2\.2 Gewenste situatie

+ 2\.3 Verkeer en parkeren

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Milieu\- en omgevingsaspecten

+ 4\.1 Geluid

+ 4\.2 Bodemkwaliteit

+ 4\.3 Luchtkwaliteit

+ 4\.4 Externe veiligheid

+ 4\.5 Milieuzonering

+ 4\.6 Geur

+ 4\.7 Ecologie

+ 4\.8 Archeologie \& cultuurhistorie

+ 4\.9 Besluit milieueffectrapportage

* Hoofdstuk 5 Wateraspecten

+ 5\.1 Vigerend beleid

+ 5\.2 Waterparagraaf

* Hoofdstuk 6 Juridische aspecten en planverantwoording

+ 6\.1 Inleiding

+ 6\.2 Opzet van de regels

+ 6\.3 Verantwoording van de regels

* Hoofdstuk 7 Economische uitvoerbaarheid

* Hoofdstuk 8 Vooroverleg, inspraak en zienswijzen

+ 8\.1 Vooroverleg

+ 8\.2 Inspraak

+ 8\.3 Zienswijzen

### Hoofdstuk 1 Inleiding

#### 1\.1 Aanleiding

Initiatiefnemers willen een woning bouwen aan de Groenedijk 11a te Kloosterhaar. Daarnaast bestaat bij de buren (Groenedijk 9\) de wens een deel van de agrarische cultuurgrond, naast het bestaande woonerf, te gebruiken als tuin bij de woning. Voor het bouwen van de woning wordt een oude kippenschuur ter plaatse gesloopt. De locatie is gelegen binnen de bebouwde kom van Kloosterhaar.

De gemeente Hardenberg staat in beginsel positief tegenover het initiatief, omdat er geen ruimtelijke bezwaren zijn en het verzoek past in het beleid op het gebied van volkshuisvesting. De gemeente stelt wel de volgende voorwaarden:

- Er wordt gebruik gemaakt van dezelfde inrit als de bestaande woning (Groenedijk 9\);

- De inhoud van de woning bedraagt maximaal 750 m3;

- De kippenschuur word gesloopt;

- Er wordt een ruimtelijk kwaliteitsplan met inrichtingstekening opgesteld.

Op basis van het geldende beheersverordening 'Kloosterhaar' is de bouw van een woning en het gebruiken van agrarische grond voor tuin niet toegestaan. Een herziening van het geldende beheersverordening is hierdoor noodzakelijk. Voorliggend bestemmingsplan voorziet hierin. Aangetoond wordt dat de in dit bestemmingsplan besloten ontwikkeling in overeenstemming is met 'een goede ruimtelijke ordening'.

#### 1\.2 Ligging van het plangebied

Het plangebied is gelegen aan de Groenedijk 11a, binnen de bebouwde kom van Kloosterhaar in de gemeente Hardenberg. De ligging van het plangebied ten opzichte van Westerhaar en Langeveen en de directe omgeving wordt weergegeven in de afbeeldingen 1\.1 en 1\.2\. In afbeelding 1\.1 is het plangebied met een rode ster indicatief aangegeven. Voor de exacte begrenzing wordt verwezen naar de verbeelding.

| afbeelding "i_NL.IMRO.0160.0000BP00331-VG01_0001.png"      Â |

| --- |

| *Afbeelding 1\.1: Ligging van het plangebied ten opzichte van de dorpen Langeveen en Westerhaar (Bron: Arcgis)*   Â |

| afbeelding "i_NL.IMRO.0160.0000BP00331-VG01_0002.png"      Â |

| *Afbeelding 1\.2 Ligging van het plangebied ten opzichte van de directe omgeving (Bron: Arcgis*)   Â |

#### 1\.3 De bij het plan behorende stukken

Het bestemmingsplan ''Bestemmingsplan Kloosterhaar, Groenedijk 11a Kloosterhaarâ bestaat uit de volgende stukken:

* verbeelding (tek.nr NL.IMRO.0160\.0000BP00331\-VG01\) en een renvooi;

* regels (met bijbehorende bijlagen).

Op de verbeelding zijn de bestemmingen van de in het plan begrepen gronden weergegeven. In de regels zijn bepalingen opgenomen om de uitgangspunten van het plan zeker te stellen. Het plan gaat vergezeld van een toelichting. De toelichting geeft een duidelijk beeld van het bestemmingsplan en van de daaraan ten grondslag liggende gedachten maar maakt geen deel uit van het juridisch bindende deel van het bestemmingsplan.

#### 1\.4 Huidig planologisch regime

##### 1\.4\.1 Algemeen

Het plangebied is gelegen in de beheersverordening 'Kloosterhaar'. De beheersverordening is door de gemeenteraad van Hardenberg vastgesteld op 28 februari 2017\. Veder geldt voor het plangebied het facetbestemmingsplan parkeren Hardenberg vastgesteld op 17 juli 2018\. In afbeelding 1\.3 is de verbeelding van het geldende beheersverordening weergegeven. De rode stippenlijn geeft de gronden die onderdeel uitmaken van het plangebied indicatief weer.

| afbeelding "i_NL.IMRO.0160.0000BP00331-VG01_0003.png"      Â |

| --- |

| *Afbeelding 1\.3: Uitsnede van de beheersverordening"Kloosterhaar" met projectgebied rode stippenlijn (Bron: Ruimtelijkeplannen.nl)*   Â |

##### 1\.4\.2 Bestemmingen

Voor het plangebied geldt in de beheersverordening het besluitvlak 'Agrarisch met waarden â Besloten heideontginningslandschap' en het besluitvlak 'Woongebied'. Voor de ter plaatse aanwezige kippenschuur is een bouwvlak opgenomen.

De voor 'Agrarisch met waarden â besloten heideontginningslandschap' aangewezen gronden zijn bestemd voor agrarische cultuurgrond en de instandhouding van de sterke gebiedskenmerken van het besloten heideontginningslandschap.

De voor 'Woongebied' aangewezen gronden zijn bestemd voor het bestaand aantal woningen en aan huis gebonden beroepen.

##### 1\.4\.3 Strijdigheid

Het bouwen van een woning op de agrarische gronden en het gebruiken van de gronden als tuin is conform de geldende beheersverordening niet toegestaan. Een herziening van de beheersverordening is daarom noodzakelijk. Het voorliggend bestemmingsplan voorziet in het gewenste juridisch\-planologisch kader op basis waarvan de voorgenomen ontwikkeling mogelijk wordt gemaakt.

##### 1\.4\.4 Leeswijzer

Na deze inleiding wordt in hoofdstuk 2 een weergave van de huidige situatie en de gewenste situatie gegeven.

In hoofdstuk 3 wordt ingegaan op het beleidskader. Hierin wordt het beleid van het Rijk, provincie Overijssel en de gemeente Hardenberg beschreven.

In hoofdstuk 4 passeren alle relevante milieuthema's de revue.

Hoofdstuk 5 gaat in op de wateraspecten.

In de hoofdstukken 6 en 7 wordt respectievelijk ingegaan op de juridische aspecten/planverantwoording en de economische uitvoerbaarheid.

Hoofdstuk 8 gaat in op het vooroverleg en de inspraak.

### Hoofdstuk 2 De huidige situatie en gewenste situatie

#### 2\.1 Huidige situatie

Het plangebied is gelegen aan de Groenedijk 11a nog net binnen de bebouwde kom van Kloosterhaar in de gemeente Hardenberg. Het plangebied is bij de gemeente Hardenberg kadastraal bekend als: Ambt\-Hardenberg, sectie G, perceelnummer: 3036, 3035 en gedeeltelijk 2807\. Ten noorden en noord\-oosten liggen voornamelijk agrarische gronden. Ten oosten en westen van het projectgebied zijn woningen aanwezig. Aan de overzijde van de weg zijn eveneens een drietal woningen gelegen. Deze woningen bevinden zich in de naburige gemeente Twenterand.

Aan de oostzijde binnen het plangebied staat de voormalige kippenschuur welke gesloopt wordt. Hiervoor in de plaats komt de nieuw te bouwen woning. Het overgrote deel van het plangebied is momenteel in gebruik als weiland. Langs de oostzijde van het plangebied komt gedeeltijk beplanting voor. Daarnaast zijn aan de wegzijde bomen aanwezig. In afbeelding 2\.1 is een luchtfoto van het plangebied opgenomen. In afbeelding 2\.2 is een straatbeeld van de huidige situatie weergegeven.

| afbeelding "i_NL.IMRO.0160.0000BP00331-VG01_0004.png"      Â |

| --- |

| *Afbeelding 2\.1 Huidige situatie (Bron luchtfoto: Provincie Overijssel)*   Â |

| afbeelding "i_NL.IMRO.0160.0000BP00331-VG01_0005.png"      Â |

| *Afbeelding 2\.2 Straatbeeld huidige situatie (Bron: Google Streetview)*   Â |

#### 2\.2 Gewenste situatie

##### 2\.2\.1 Gewenste ontwikkeling

Zoals reeds aangegeven word de voormalige kippenschuur gesloopt. Hiervoor in de plaats wordt een vrijstaande woning gebouwd, passend binnen de gebiedseigen kenmerken. De opzet van het nieuwe erf heeft een landelijke uitstraling. Daarnaast wordt de kavelrichting (haaks op de weg) bij de situering van de nieuwe bebouwing gevolgd. Het parkeren vindt plaats op het eigen erf achter de woning. Het erf is daarnaast ontsloten met een eigen inrit op de provinciale weg. Een aansluiting via de bestaande inrit van huisnummer 9 is niet mogelijk gebleken. Om het nieuwe woonerf in te passen in de omgeving wordt streekeigen beplanting gebruikt en worden er bomen en hagen aan de erfranden van het perceel geplaatst. Door de Erfontwikkelaar is voor het nieuwe woonerf Groenedijk 11a een erfinrichtingstekening opgesteld. Dit erfinrichtingsplan wordt als voorwaardelijke verplichting opgenomen in de regels van dit bestemmingplan. De erfinrichtingstekening is in afbeelding 2\.3 en Bijlage 1 opgenomen. Gelet op het vorenstaande zal het voornemen geen negatieve uitwerkingen hebben op de aanwezige ruimtelijke kwaliteit van de omgeving.

| afbeelding "i_NL.IMRO.0160.0000BP00331-VG01_0006.png"      Â |

| --- |

| *Afbeelding 2\.3 Erfinrichting nieuwe woonerf Groenedijk 11a (bron: De Erfontwikkelaar)*   Â |

#### 2\.3 Verkeer en parkeren

##### 2\.3\.1 Algemeen

Bij het opstellen van bestemmingsplannen moet rekening worden gehouden met de parkeerbehoefte die ontstaat door een nieuwe ontwikkeling, evenals een eventuele toename van de verkeersgeneratie. Hiervoor worden de gemeentelijke 'Parkeernormennota Hardenberg' en de publicatie 'Toekomstbestendig parkeren, publicatie 318 (december 2018\)' van het CROW aangehouden.

In het kader van de voorgenomen ontwikkeling wordt uitgegaan van de volgende uitgangspunten:

* Stedelijke zone: buitengebied;

* Verstedelijkingsgraad: weinig stedelijk;

* Gewenste functie: koop, huis, vrijstaand.

##### 2\.3\.2 Parkeren

Bij nieuwe ontwikkelingen moet rekening worden gehouden met de parkeerbehoefte die ontstaat door de nieuwe ontwikkeling. Voor wat betreft de parkeernormering wordt aangesloten bij de Nota parkeernormering van de gemeente Hardenberg. De parkeernormering is vastgelegd in de regels van het bestemmingsplan facetherziening parkeren Hardenberg.

De woning moet, op basis van de uitgangspunten van het gemeentelijk beleid, beschikken over 2,4 parkeerplaatsen per woning. In voorliggend geval wordt Ã©Ã©n woning gerealiseerd, waardoor sprake is van een parkeerbehoefte van afgerond 3 parkeerplaatsen. Het benodigde aantal parkeerplaatsen kan op het eigen erf worden gerealiseerd.

Geconcludeerd wordt dat het aspect 'parkeren' geen belemmering oplevert voor het voorliggend voornemen.

##### 2\.3\.3 Verkeersgeneratie

Het voornemen brengt op basis van bovenstaande uitgangspunten en gelet op de kengetallen uit de CROW publicatie 'toekomstbestendig parkeren' een beperkte toename van de verkeersgeneratie met zich mee, namelijk gemiddeld 8,2 verkeersbewegingen per weekdagetmaal. Het plangebied wordt net als in de huidige situatie ontsloten via de bestaande in\- en uitrit op de Groenedijk. De Groenedijk in voldoende mate ingericht om de verkeersbewegingen eenvoudig en veilig af te kunnen wikkelen.

Geconcludeerd wordt dat het aspect 'verkeersgeneratie' geen belemmering oplevert voor voorliggend voornemen.

### Hoofdstuk 3 Beleidskader

Dit hoofdstuk beschrijft, voor zover van belang, het rijks\-, provinciaal en gemeentelijk beleid. Naast de belangrijkste algemene uitgangspunten worden de specifieke voor dit plangebied geldende uitgangspunten weergegeven.

#### 3\.1 Rijksbeleid

##### 3\.1\.1 Structuurvisie Infrastructuur en Ruimte

###### 3\.1\.1\.1 Algemeen

De Structuurvisie Infrastructuur en Ruimte is op 13 maart 2012 vastgesteld. De Structuurvisie Infrastructuur en Ruimte (SVIR) geeft een totaalbeeld van het ruimtelijk\- en mobiliteitsbeleid op rijksniveau en vervangt de Nota Ruimte, de Structuurvisie Randstad 2040, de Nota Mobiliteit, de MobiliteitsAanpak en de Structuurvisie voor de Snelwegomgeving. Tevens vervangt het een aantal ruimtelijke doelen en uitspraken in onder andere de Agenda Landschap en de Agenda Vitaal Platteland. Daarmee wordt de SVIR het kader voor thematische of gebiedsgerichte uitwerkingen van rijksbeleid met ruimtelijke consequenties.

###### 3\.1\.1\.2 Rijksdoelen en regionale opgaven

In de SVIR heeft het Rijk drie rijksdoelen om Nederland concurrerend, bereikbaar, leefbaar en veilig te houden voor de middellange termijn (2028\):

* Het vergroten van de concurrentiekracht van Nederland door het versterken van de ruimtelijk\-economische structuur van Nederland;

* Het verbeteren, instandhouden en ruimtelijk zekerstellen van de bereikbaarheid waarbij de gebruiker voorop staat;

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Voor de drie rijksdoelen worden de 13 onderwerpen van nationaal belang benoemd. Hiermee geeft het Rijk aan waarvoor het verantwoordelijk is en waarop het resultaten wil boeken. Buiten deze nationale belangen hebben decentrale overheden beleidsvrijheid.

De drie hoofddoelen van het ruimtelijk en mobiliteitsbeleid kennen nationale opgaven die regionaal neerslaan. Opgaven van nationaal belang in Oost\-Nederland (de provincies Gelderland en Overijssel) zijn:

* Het waar nodig verbeteren van de internationale achterlandverbindingen (weg, spoor en vaarwegen) die door Oost Nederland lopen. Dit onder ander ten behoeve van de mainports Rotterdam en Schiphol;

* Het formuleren van een integrale strategie voor het totale revierengebied van Maas en Rijntakken (Waal, Nederrijn, Lek en de IJssel, deelprogramma rivieren van het Deltaprogramma) en de IJsselvechtdelta (deelprogramma's zoetwater en rivieren) voor waterveiligheid in combinatie met bereikbaarheid, ruimtelijke kwaliteit, natuur, economische ontwikkeling en woningbouw;

* Het tot stand brengen en beschermen van de (herijkte) NNN, inclusief de Natura 2000 gebieden (zoals de Veluwe);

* Het robuust en compleet maken van het hoofdenergienetwerk (380 kV), onder andere door het aanwijzen van het tracÃ© voor aansluiting op het Duitse hoogspanningsnet.

###### 3\.1\.1\.3 Ladder voor duurzame verstedelijking

In de SVIR is de ladder voor duurzame verstedelijking geÃ¯ntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3\.1\.6, lid 2\) opgenomen. Op 1 juli 2017 is de Ladder in het Besluit ruimtelijke ordening gewijzigd. Aanleiding voor de wijziging waren de in de praktijk gesignaleerde knelpunten bij de uitvoering van de Ladder en de wens om te komen tot een vereenvoudigt en geoptimaliseerd instrument.

Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij geldt een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt.

Teneinde een ontwikkeling adequaat te kunnen toetsen aan de ladder is het noodzakelijk inzicht te geven in de begrippen 'bestaand stedelijk gebied' en 'stedelijke ontwikkeling'. In de Bro zijn in artikel 1\.1\.1 definities opgenomen voor:

bestaand stedelijk gebied: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

stedelijke ontwikkeling: Â´ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.Â´

Bij het beschrijven van de behoefte dient te worden uitgegaan van het saldo van de aantoonbare vraag naar de voorgenomen ontwikkeling (de komende tien jaar, zijnde de looptijd van het bestemmingsplan) verminderd met het aanbod in planologische besluiten, ook als het feitelijk nog niet is gerealiseerd (harde plancapaciteit).

##### 3\.1\.2 Toetsing van het initiatief aan de uitgangspunten van het rijksbeleid

De Structuurvisie Infrastructuur en Ruimte laat zich niet specifiek uit over dergelijke lokale ontwikkelingen. De voorgenomen ontwikkeling raakt geen rijksbelangen als opgenomen in de structuurvisie. Wat betreft de 'Ladder voor duurzame verstedelijking' wordt opgemerkt dat toetsing noodzakelijk is bij 'nieuwe stedelijke ontwikkelingen' (3\.1\.6 Bro). Er zijn inmiddels meerdere gerechtelijke uitspraken geweest over deze begripsdefinitie.

Op het realiseren van woningen is ondermeer de uitspraak ABRvS 16 september 2015, ECLI:NL:RVS:2015:2921\) van toepassing. Uit deze uitspraak blijkt dat de realisatie van 11 woningen niet wordt gezien als stedelijke ontwikkeling als bedoeld in artikel 1\.1\.1, eerste lid, aanhef en onder i, Bro.

In voorliggend geval is de ladder voor duurzame verstedelijking niet van toepassing aangezien vanuit planologisch oogpunt slechts Ã©Ã©n woning wordt toegevoegd en daarnaast gelet op de sloop van de kippenschuur geen sprake is van extra beslag van ruimte. Toetsing aan de ladder kan daarom achterwege blijven. Geconcludeerd wordt dat er geen sprake is van strijd met het rijksbeleid.

#### 3\.2 Provinciaal beleid

Het provinciaal beleid is verwoord in tal van plannen. Het belangrijkste plan betreft de Omgevingsvisie Overijssel, welke is verankerd in de Omgevingsverordening. Op 12 april 2017 hebben Provinciale Staten van Overijssel de nieuwe Omgevingsvisie Overijssel 2017 'Beken Kleur' en bijbehorende Omgevingsverordening Overijssel 2017 vastgesteld. Op 1 mei 2017 zijn de nieuwe Omgevingsvisie en Omgevingsverordening in werking getreden.

##### 3\.2\.1 Omgevingsvisie Overijssel

De Omgevingsvisie Overijssel is het integrale provinciale beleidsplan voor de fysieke leefomgeving van Overijssel. De hoofdambitie van de Omgevingsvisie is een toekomstvaste groei van welvaart en welzijn met een verantwoord beslag op de beschikbare natuurlijke hulpbronnen en voorraden.

Leidende thema's voor de Omgevingsvisie zijn:

* Duurzaamheid;

* Ruimtelijke kwaliteit.

Enkele belangrijke beleidskeuzes waarmee de provincie haar ambities wil realiseren zijn:

* door meer aandacht voor herstructurering wordt ingezet op een breed spectrum aan woon\-, werk\- en mixmilieu's; dorpen en steden worden gestimuleerd hun eigen kleur te ontwikkelen;

* investeren in een hoofdinfrastructuur voor wegverkeer, trein, fiets en waarbij veiligheid en doorstroming centraal staan;

* zuinig en zorgvuldig ruimtegebruik; deze methode gaat ervan uit dat eerst het gebruik van de ruimte wordt geoptimaliseerd, dan de mogelijkheid van meervoudig ruimtegebruik wordt onderzocht en dan pas de mogelijkheid om het ruimtegebruik uit te breiden, wordt bekeken;

* ruimtelijke plannen ontwikkelen aan de hand van gebiedskenmerken en keuzes voor duurzaamheid.

##### 3\.2\.2 Omgevingsverordening Overijssel

De provincie beschikt over een palet aan instrumenten waarmee zij haar ambities realiseert. Het gaat er daarbij om steeds de meest optimale mix van instrumenten toe te passen, zodat effectief en efficiÃ«nt resultaat wordt geboekt voor alle ambities en doelstellingen van de Omgevingsvisie. De keuze voor inzet van deze instrumenten is bepaald aan de hand van een aantal criteria. In de Omgevingsvisie is bij elke beleidsambitie een realisatieschema opgenomen waarin is aangegeven welke instrumenten de provincie zal inzetten om de verschillende onderwerpen van provinciaal belang te realiseren.

EÃ©n van de instrumenten om het beleid uit de Omgevingsvisie te laten doorwerken is de Omgevingsverordening Overijssel. De Omgevingsverordening is het provinciaal juridisch instrument dat wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch geborgd is.

##### 3\.2\.3 Uitvoeringsmodel Omgevingsvisie Overijssel

Om te bepalen of een initiatief bijdraagt aan de provinciale ambities wordt gebruik gemaakt van het 'Uitvoeringsmodel Omgevingsvisie Overijssel'. In dit uitvoeringsmodel staan de stappen of, waar en hoe centraal. Bij een initiatief voor bijvoorbeeld woningbouw, een nieuwe bedrijfslocatie, toeristisch\-recreatieve voorzieningen, natuurontwikkeling, et cetera kan aan de hand van deze drie stappen bepaald worden of een initiatief binnen de geschetste visie voor Overijssel mogelijk is, waar het past en hoe het uitgevoerd kan worden.

De eerste stap, het bepalen van de of\-vraag, lijkt in strijd met de wens zoveel mogelijk ruimte te willen geven aan nieuwe initiatieven. Met het faciliteren van initiatieven moet echter wel gekeken worden naar de (wettelijke) verantwoordelijkheden zoals veiligheid of gezondheid. Het uitvoeringsmodel maakt helder wat kan en wat niet kan.

Om een goed evenwicht te vinden tussen het bieden van ruimte aan initiatieven en het waarborgen van publieke belangen, varieert de provinciale sturing: soms normstellend, maar meestal richtinggevend of inspirerend.

| afbeelding "i_NL.IMRO.0160.0000BP00331-VG01_0007.png"      Â |

| --- |

| A*fbeelding 3\.1 Uitvoeringsmodel Omgevingsvisie Overijssel (Bron: Provincie Overijssel)*    Â |

Hieronder worden de generieke beleidskeuzes, ontwikkelingsperspectieven en gebiedskenmerken nader toegelicht.

###### 3\.2\.3\.1 Of\- generieke beleidskeuzes

Maatschappelijke opgaven zijn leidend in het handelen van de provincie. Allereerst is het dan ook de vraag of er een maatschappelijke opgave is. Of een initiatief mogelijk is, wordt onder andere bepaald door generieke beleidskeuzes van EU, Rijk of provincie. Denk hierbij aan beleidskeuzes om basiskwaliteiten als schoon drinkwater en droge voeten te garanderen. Maar ook aan beleidskeuzes om overaanbod van bijvoorbeeld woningbouw\- en kantorenlocaties â en daarmee grote financiÃ«le en maatschappelijke kosten â te voorkomen. In de omgevingsvisie zijn de provinciale beleidskeuzes hieromtrent vastgelegd.

De generieke beleidskeuzes zijn vaak normstellend. Dit betekent dat ze opgevolgd moeten worden: het zijn randvoorwaarden waarmee iedereen rekening moet houden vanwege zwaarwegende publieke belangen. De normstellende beleidskeuzes zijn vastgelegd in de omgevingsverordening.

###### 3\.2\.3\.2 Waar\- ontwikkelingsperspectieven

Na het beantwoorden van de of\-vraag, is de vraag waar het initiatief past of ontwikkeld kan worden. In de omgevingsvisie op de toekomst van Overijssel onderscheid de provincie zes ontwikkelingsperspectieven. Deze ontwikkelingsperspectieven schetsen een ruimtelijk perspectief voor een combinatie van functies en geven aan welke beleids\- en kwaliteitsambities leidend zijn. De ontwikkelingsperspectieven geven zo richting aan waar wat ontwikkeld zou kunnen worden.

De ontwikkelingsperspectieven zijn richtinggevend. Dit betekent dat er ruimte is voor lokale afweging: een gemeente kan vanwege maatschappelijke en/of sociaal\-economische redenen in haar Omgevingsvisie en bestemmings\- of omgevingsplan een andere invulling kiezen. Die dient dan wel te passen binnen de â voor dat ontwikkelingsperspectief â geldende kwaliteitsambities. Daarbij dienen de nieuwe ontwikkelingen verbonden te worden met de bestaande kenmerken van het gebied, conform de Catalogus Gebiedskenmerken (de derde stap in het uitvoeringsmodel). Naast ruimte voor een lokale afweging t.a.v. functies en ruimtegebruik, is er ruimte voor een lokale invulling van de begrenzing: de grenzen van de ontwikkelingsperspectieven zijn signaleringsgrenzen.

###### 3\.2\.3\.3 Hoe\- gebiedskenmerken

Ten slotte is de vraag hoe het initiatief ingepast kan worden in het landschap. De gebiedskenmerken spelen een belangrijke rol bij deze vraag. Onder gebiedskenmerken worden verstaan de ruimtelijke kenmerken van een gebied of gebiedstype die bepalend zijn voor de karakteristiek en kwaliteit van dat gebied of gebiedstype. Voor alle gebiedstypen in Overijssel is in de Catalogus Gebiedskenmerken beschreven welke kwaliteiten en kenmerken van provinciaal zijn en behouden, versterkt of ontwikkeld moeten worden.

De gebiedskenmerken zijn soms normstellend, maar meestal richtinggevend of inspirerend. Voor de normerende uitspraken geldt dat deze opgevolgd dienen te worden; ze zijn dan ook in onze omgevingsverordening geregeld. De richtinggevende uitspraken zijn randvoorwaarden waarmee in principe rekening gehouden moet worden. Hier kan gemotiveerd van worden afgeweken mits aannemelijk is gemaakt dat met het alternatief de kwaliteitsambities even goed of zelfs beter gerealiseerd kunnen worden. De inspirerende uitspraken bieden een wenkend perspectief: het zijn voorbeelden van de wijze waarop ruimtelijke kwaliteitsambities ingevuld kunnen worden. Initiatiefnemers kunnen zich hierdoor laten inspireren, maar dit hoeft niet.

##### 3\.2\.4 Toetsing van het initiatief aan het Uitvoeringsmodel Omgevingsvisie Overijssel

Indien het concrete initiatief wordt getoetst aan het Uitvoeringsmodel Omgevingsvisie Overijssel ontstaat globaal het volgende beeld.

###### 3\.2\.4\.1 Of \- generieke beleidskeuzes

Bij de afweging in de eerste fase âgenerieke beleidskeuzesâ zijn met name artikel 2\.1\.3 en artikel 2\.2\.2 van de Omgevingsverordening Overijssel van belang. Op de artikelen wordt hierna nader ingegaan.

*Artikel 2\.1\.3: Zuinig en zorgvuldig ruimtegebruik*

Bestemmingsplannen voorzien uitsluitend in stedelijke ontwikkelingen die een extra ruimtebeslag door bouwen en verharden leggen op de groene omgeving wanneer aannemelijk is gemaakt:

* dat er voor deze opgave in redelijkheid geen ruimte beschikbaar is binnen het bestaande bebouwd gebied en de ruimte binnen het bestaand bebouwd gebied ook niet geschikt te maken is door herstructurering en/of transformatie;

* dat mogelijkheden voor meervoudig ruimtegebruik binnen het bestaand bebouwd gebied optimaal zijn benut.

In de Omgevingsverordening Overijssel is het begrip âgroene omgevingâ nader gedefinieerd als: de gronden die niet vallen onder bestaand bebouwd gebied.

In de Omgevingsverordening Overijssel is het begrip âbestaand bebouwd gebiedâ nader gedefinieerd als: *de gronden binnen steden en dorpen die benut kunnen worden voor stedelijke functies op grond van*

*geldende bestemmingsplannen en op grond van voorontwerp\-bestemmingsplannen voor zover de*

*provinciale diensten daarover schriftelijk een positief advies hebben uitgebracht in het kader van het*

*vooroverleg als bedoeld in artikel 3\.1\.1 Bro.*

*Toetsing van het initiatief aan artikel 2\.1\.3 van de Omgevingsverordening Overijssel*

Het plangebied is gelegen binnen het gebied dat gelet op de bestaande aanwezige bebouwing wordt gerekend tot het bestaand bebouwd gebied van de kern Kloosterhaar. Het betreft een dorpsuitloper en maakt deel uit van de bebouwde kom. Verder is op het plangebied hetontwikkelingsperspectief 'Woon\- en werklocaties buiten stedelijke netwerken' van toepassing en wordt de locatie aangemerkt aan bestaande bebouwd gebied in de stedelijke laag can de omgevingsvisie. De ontwikkeling is, vanwege haar ligging in de dorpsuitloper en omdat bestaande bebouwing wordt gesloopt, overeenkomstige de principes van zuinig en zorgvuldig ruimtegebruik. In verband hiermee is het voorliggende bestemmingsplan in overeenstemming met artikel 2\.1\.3 uit de Omgevingsverordening Overijssel.

*Artikel 2\.2\.2 Realisatie nieuwe woningen*

* 1\. Bestemmingsplannen en omgevingsvergunningen als bedoeld in artikel 2\.1 lid 1 onder c van de Wabo, voorzien uitsluitend in de mogelijkheid tot het realiseren van nieuwe woningen als de behoefte daaraan is aangetoond door middel van actueel onderzoek woningbouw.

* 2\. De behoefte aan nieuwe woningen zoals bedoeld in lid 1 wordt in ieder geval geacht te zijn aangetoond als realisatie daarvan past binnen de geldende woonafspraken zoals die zijn gemaakt tussen gemeente en provincie op basis van regionale afstemming.

*Toetsing van het initiatief aan artikel 2\.2\.2 van de Omgevingsvisie Overijssel*

De voorliggende ontwikkeling betreft het bouwen van Ã©Ã©n woning. Met het Plaatselijk Belang Kloosterhaar is voor het dorp in een convenant afgesproken dat er overleg wordt gevoerd over de stand van zaken op de lokale woningmarkt en de vertaling daarvan naar een bouwprogramma. Momenteel zijn zo goed als alle beschikbare kavels in Kloosterhaar uitverkocht. Er vindt daarom een verkenning plaats naar een eventuele extra kavels. Het tussentijds toevoegen van een enkele woning op particuliere gronden is een prima aanvulling op het woningbouwprogramma. Daarnaast heeft de initiatiefnemer van het voorliggend plan al een koper voor de te bouwen woning.

Geconcludeerd wordt dat het voorliggende bestemmingsplan in overeenstemming is met artikel 2\.2\.2 uit de Omgevingsverordening Overijssel.

###### 3\.2\.4\.2 Waar \- Ontwikkelingsperspectieven

In dit geval zijn de ontwikkelingsperspectieven voor de Groene Omgeving van belang. In de Groene Omgeving gaat het hoofdzakelijk om: behoud en versterking van de kwaliteit van het landschap, het realiseren van een samenhangend netwerk van gebieden met natuur\- en waterkwaliteit, ontwikkelingsmogelijkheden voor de landbouw, het toerisme en andere economische dragers, realisatie van waterkwaliteitsdoelen, het duurzaam beheer van drinkwatervoorraden Ã©n het opwekken van hernieuwbare energie. In de Groene Omeving onderscheidt de provincie de volgende drie ontwikkelingsperspectieven:

* de zone Ondernemen met Natuur en Water (ONW);

* agrarisch ondernemen in het grootschalige landschap;

* wonen en werken in het kleinschalige mixlandschap.

Het plangebied kent op basis van de ontwikkelingsperspectievenkaart van de provincie Overijssel het ontwikkelingsperspectief 'Woon\- en werklocaties buiten de stedelijke netwerken'. In afbeelding 3\.2 is een uitsnede van de perspectievenkaart behorende bij de Omgevingsvisie opgenomen waarbij het plangebied zich bij de zwarte omlijning zich bevind.

| afbeelding "i_NL.IMRO.0160.0000BP00331-VG01_0008.png"      Â |

| --- |

| *Afbeelding 3\.2: Uitsnede ontwikkelingsperspectievenkaart Omgevingsvisie Overijssel (Bron: Provincie Overijssel)*   Â |

**'Woon\- en werklocaties buiten de stedelijke netwerken'**

De steden en dorpen buiten de stedelijke netwerken mogen altijd bouwen voor de lokale behoefte aan wonen, werken en voorzieningen, inclusief lokaal gewortelde bedrijvigheid, mits onderbouwd en regionaal afgestemd. Herstructurering en transformatie van de woon\-, werk\-, voorzieningen\- en mixmilieus moeten deze vitaal en aantrekkelijk houden en de diversiteit aan milieus versterken. Herstructurering en transformatie bieden kansen om te anticiperen op klimaatverandering (bijvoorbeeld door ruimte voor groen, natuur e water te reserveren). Van belang is de stedelijke ontwikkeling altijd af te stemmen op de kenmerken van het watersysteem, bijvoorbeeld in laaggelegen gebieden bij bouw\- en evacuatieplannen rekening houden met risicoâs op overstroming of wateroverlast. Herstructurering en transformatie kunnen ook bijdragen aan de energietransitie (door het nemen van energie\-efficiÃ«nte maatregelen en/of het opwekken van duurzame energie door bijvoorbeeld het aanwezige dakoppervlak te benutten).

*Toetsing van het initiatief aan het 'Ontwikkelingsperspectief'*

Binnen gebieden met het ontwikkelingsperspectief 'Woon\- en werklocaties buiten de stedelijke netwerken' is ruimte voor herstructurering, inbreiding en transformatie. In voorliggend geval wordt binnen het plangebied de bestaande bebouwing gesloopt en komt er 1 woning voor terug. Door de ontwikkeling wordt binnen het bestaand stedelijk gebied voorzien in een klein deel van de woningbehoefte in de kern Kloosterhaar. Gesteld wordt dat het voornemen goed aansluit op de ambities binnen het perspectief en qua ontwerp goed aansluit op de stedenbouwkundige en functionele structuur van de omgeving.

Geconcludeerd wordt het initiatief in overeenstemming is met het ter plaatse geldende ontwikkelingsperspectief.

###### 3\.2\.4\.3 Hoe \- Gebiedskenmerken

Op basis van gebiedskenmerken in vier lagen (natuurlijke laag, laag van het agrarisch\-cultuurlandschap, stedelijke laag en laag van de beleving) gelden specifieke kwaliteitsvoorwaarden en âopgaven voor ruimtelijke ontwikkelingen.

1\. De âNatuurlijke laagâ

De natuurlijke laag is de laag van de bodem, het reliÃ«f, het watersysteem en de natuur die zich hier 'van nature' op vestigt. Deze natuurlijke laag is het resultaat van de wisselwerking tussen abiotische (fysische) en biotische factoren en processen. Zo zorgden ijs\-, wind\- en waterstromen in Overijssel voor het ontstaan van een afwisselend landschap van stuwwallen, dekzandgronden, beekdalen en natte laagtes en bepaalden de stroomsnelheden van IJssel, Vecht, Regge of Dinkel waar het fijne (komgronden) en waar het grovere sediment (oeverwallen) werd afgezet. En ontwikkelde veen zich daar, waar het water maar moeilijk weg kon. Overijssel bestaat uit een rijk en gevarieerd spectrum aan natuurlijke landschappen. Deze vormen de basis voor het gehele grondgebied van Overijssel. Het beter afstemmen van ruimtelijke ontwikkelingen op de natuurlijke laag kan ervoor zorgen dat de natuurlijke kwaliteiten van de provincie weer mede beeldbepalend worden. Ook in steden en dorpen bij voorbeeld in nieuwe waterrijke woonmilieus en nieuwe natuur in stad en dorp.

Het plangebied is op de gebiedskenmerkenkaart de 'Natuurlijke laag' aangeduid met het gebiedstype 'Hoogveengebieden (in cultuur gebracht)', zoals in afbeelding 3\.3 is te zien.

| afbeelding "i_NL.IMRO.0160.0000BP00331-VG01_0009.png"      Â |

| --- |

| *Afbeelding 3\.3 De 'Natuurlijke laag' (Bron: Provincie Overijssel)*   Â |

â*Hoogveengebieden*â

Op waterhuishoudkundig geÃ¯soleerde plekken (waar het regenwater wordt vastgehouden) ontwikkelde zich in het zandgebied op kleine en grote schaal hoogveen; onder invloed van regenwater ontstonden veenmoerassen. Deze groeiden als een dikke spons van veenmossen steeds verder omhoog, los van het grondwater. De extreme zure en voedselarme omstandigheden leidden tot natte, slecht toegankelijke moerasgebieden, waar vrijwel geen boom kon groeien. De hoogveenrestanten worden gekenmerkt door een hoge waterkwaliteit, een hoge waterstand en een hoge natuurkwaliteit. Lokaal is sprake van âleven hoogveenâ (veenaangroei).

Als ontwikkelingen plaats vinden in de nabijheid van hoogveenrestanten, dan dragen deze bij aan verbetering van de hydrologie om verdroging van het veenpakket tegen te gaan en, waar mogelijk, aan toename van natuurkwaliteit en het areaal levend hoogveen. Dit zijn uitgangspunten bij (her)inrichting.

*Toetsing van het initiatief aan de âNatuurlijke laagâ*

In het gebied zijn de kenmerken van het oorspronkelijke landschap nauwelijks meer waarneembaar. Dit komt hoofdzakelijk doordat het gebied in cultuur is gebracht ten behoeve van de landbouw. Hierna wordt nader ingegaan op het agrarisch cultuurlandschap. Hier wordt geconcludeerd dat de 'Natuurlijke laag' geen belemmering vormt voor de in dit bestemmingsplan besloten ontwikkeling.

2\. De âLaag van het agrarisch cultuurlandschapâ

In het agrarisch cultuurlandschap gaat het er altijd om dat de mens inspeelt op de natuurlijke omstandigheden en die ten nutte maakt. Hierbij hebben nooit ideeÃ«n over schoonheid een rol gespeeld. Wel zijn we ze in de loop van de tijd gaan waarderen om hun ruimtelijke kwaliteiten. Vooral herkenbaarheid, contrast en afwisseling worden gewaardeerd. De ambitie is gericht op het voortbouwen aan de kenmerkende structuren van de agrarische cultuurlandschappen door Ã³f versterking Ã³f behoud Ã³f ontwikkeling of een combinatie hiervan.

De locatie is op de gebiedskenmerkenkaart de 'Laag van het agrarisch cultuurlandschap' aangeduid met het gebiedstype '*Oude Hoevenlandschap*'. In afbeelding 3\.4 wordt dit weergegeven.

| afbeelding "i_NL.IMRO.0160.0000BP00331-VG01_0010.png"      Â |

| --- |

| *Afbeelding 3\.4 De Laag van het agrarisch cultuurlandschapâ (Bron: Provincie Overijssel)*   Â |

â*Oude Hoevenlandschap*â

Het Oude Hoevenlandschap betreft een landschap met verspreide erven. Het werd ontwikkeld nadat de complexen met de grote essen 'bezet' waren. Die vonden ze bij kleine dekzandkopjes die individueel werden ontgonnen. Dit leidde tot een landschap dat de zelfde opbouw kent als het essenlandschap, alleen in een meer kleinschalige, meer individuele en jongere variant. Deze kleinere maat en schaal is tevens de reflectie van de natuurlijke ondergrond. Het landschap is contrastrijk met veel variatie op de korte afstand. Als ontwikkelingen plaats vinden in het oude hoevenlandschap, dan dragen deze bij aan behoud en accentuering van de dragende structuren (groenstructuur en routes) van het oude hoevenlandschap, en aan de samenhang en de karakteristieke verschillen tussen de landschapselementen.

*Toetsing van het initiatief aan de âLaag van het agrarisch cultuurlandschapâ*

Om de locatie op een zorgvuldige wijze in te passen in het cultuurlandschap is door de Erfontwikkelaar een erfinrichtingsplan opgesteld. In hoofdstuk 2 is hier al nader op ingegaan. Bij het bepalen van de landschapsmaatregelen is onder meer aandacht besteed aan het landschappelijk inpassen van het nieuwe woonerf en bijbehorende bebouwing in overeenstemming met ter plaatse geldende gebiedskenmerken. Geconcludeerd wordt dat de voorgenomen ontwikkeling in overeenstemming is met de 'Laag van het agrarisch cultuurlandschap'.

3\. De "Stedelijke laag"

In de âStedelijke laagâ ontstaat de koppeling van de sociale en fysieke dynamiek van de stedelijke functies aan het verbindende netwerk van wegen, paden, spoorwegen en kanalen. Elke stad of dorp bezit zijn eigen karakteristieke ruimtelijke, sociale en functionele opbouw en kwaliteiten. Het plangebied is gelegen in het gebiedstype âWoonwijken 1955 \- nuâ, dit is in afbeelding 3\.5 weergegeven.

| afbeelding "i_NL.IMRO.0160.0000BP00331-VG01_0011.png"      Â |

| --- |

| *Afbeelding 3\.5 De stedelijke laag (Bron: Provincie Overijssel)*   Â |

âWoonwijken 1955 â nuâ

De woonwijken van 1955 tot nu zijn planmatig opgezette uitbreidingswijken op basis van een collectief idee en grotere bouwstromen. De functies (wonen, werken, voorzieningencentra) zijn uiteengelegd en de wijken zijn opgedeeld in buurten met een homogeen bebouwingskarakter: buurten met eengezinswoningen, flatwijken, villawijken, wijk(winkel)centra. Er is sprake van een tijdsgebonden verkavelingsstructuur op basis van verschillende ordeningsprincipes. Als ontwikkelingen plaats vinden de naoorlogse woonwijken, dan voegt nieuwe bebouwing zich in de aard, maat en het karakter van het grotere geheel (patroon van o.a. wooneenheden en parken), maar is als onderdeel daarvan wel herkenbaar. De groenstructuur is onderdeel van het wijkontwerp.

Toetsing van het initiatief aan de 'Stedelijke laagâ

De opzet van het nieuwe woonerf sluit aan op het bebouwingskarakter in de directe omgeving. De bebouwing zal worden ontworpen op basis van dezelfde bouwregels en welstandscriteria als geldt voor de omliggende bebouwing en hierdoor eveneens aansluiten. Tevens is in het erfontwerp rekening gehouden met de groenstructuur, zoals te zien in de impressie van het ontwerp in paragraaf 2\.1 van deze toelichting.

Geconcludeerd wordt dat de ontwikkeling aansluit op de kenmerken en uitgangspunten van de âStedelijke laagâ.

4\. De âLaag van de beleving''

In de laag van de beleving komen de natuurlijke, functionele en sociale processen bij elkaar. Dit is de laag die gaat over de beleefbaarheid van ruimtelijke kwaliteit, identiteit en tijdsdiepte, van recreatieve gebruiksmogelijkheden die een belangrijke rol spelen bij de waardering van de leefomgeving. De laag van de beleving is de laag van de verbinding en het netwerk; tussen het stedelijke en het landelijke, de cultuur en de natuur, snel en traag, oud en nieuw, tussen nut en schoonheid. De laag van de beleving benut vooral de kwaliteiten van de andere drie lagen, maar voegt ook eigen kenmerken toe, zoals landgoederen, recreatieparken en recreatieve routes. Het stelt kwaliteiten zoals de natuur, de productielandschappen en de steden in een ander daglicht en maakt ze beleefbaar en tot een belevenis.

De locatie is op de gebiedskenmerkenkaart de 'Laag van de beleving' aangeduid met het gebiedstype 'Donkerte'. In afbeelding 3\.6 wordt dit weergegeven.

| afbeelding "i_NL.IMRO.0160.0000BP00331-VG01_0012.png"      Â |

| --- |

| *Afbeelding 3\.6 De Laag van de beleving (Bron: Provincie Overijssel)*   Â |

âDonkerteâ

Lichte gebieden geven een beeld van de economische dynamiek van de provincie: de steden en dorpen, de autosnelwegen, de kassengebieden, de attractieparken, de grote bedrijventerreinen en de gebieden met veel bebouwing. De donkere gebieden geven een indicatie van de 'buitengebieden' van Overijssel. De natuurcomplexen en de grote landbouwgebieden. De donkere gebieden zijn de gebieden waar het 's nachts nog echt donker is, waar je de sterrenhemel kunt waarnemen. Het zijn de relatief 'luwe' dun bewoonde gebieden met een lage gebruiksdruk.

Donkerte wordt een te koesteren kwaliteit. De ambitie is de huidige 'donkere' gebieden, ten minste zo donker te houden, maar bij ontwikkelingen ze liever nog wat donkerder te maken. Dit betekent op praktisch niveau terughoudend zijn met verlichting van wegen, bedrijventerreinen e.d. en verkennen waar deze 's nachts uit kan of anders lichtbronnen selectiever richten. Structureel is het vrijwaren van donkere gebieden van verhoging van de dynamiek het perspectief. De ambitie is het rustige en onthaaste karakter te behouden, zodat passages van autosnelwegen en regionale wegen niet leiden tot stedelijke ontwikkeling aan eventuele op\- en afritten. Bundeling van stedelijke functies en infrastructuur in de 'lichte' gebieden.

*Toetsing van het initiatief aan de âLaag van de belevingâ*

De voorgenomen ontwikkeling doet geen afbreuk aan de beleving van de omgevingskwaliteit donkerte. De ontwikkeling vindt plaats in bestaand stedelijk gebied tussen bestaande bebouwing. Op het perceel waar de vrijstaande woning gerealiseerd wordt zal in de toekomstige situatie, het gebruik van onnodig kunstlicht zoveel mogelijk worden vermeden. Hiermee sluit de ontwikkeling goed aan op de ambities uit de laag van beleving.

##### 3\.2\.5 Conclusie toetsing aan het provinciaal beleid

Geconcludeerd kan worden dat de in dit voorliggende bestemmingsplan besloten ruimtelijke ontwikkeling in overeenstemming is met het provinciaal ruimtelijk beleid.

#### 3\.3 Gemeentelijk beleid

##### 3\.3\.1 Toekomstvisie gemeente Hardenberg 2013\-2023

###### 3\.3\.1\.1 Algemeen

De toekomstvisie voor de gemeente Hardenberg is vastgesteld door de gemeenteraad van Hardenberg op 23 april 2013\. Dit plan kent drie doelstellingen:

* samenhang in diverse gemeentelijke beleidsvelden ondersteunen;

* een helder profiel naar buiten toe creÃ«ren;

* strategische politieke keuzes maken.

Het resultaat is een visie met strategische keuzes die een duidelijke ontwikkelingsrichting geeft. De toekomstvisie is een levend document dat de gemeente geregeld zal bijstellen om in te kunnen spelen op nieuwe kansen en mogelijkheden. Het biedt houvast voor de lange termijnkoers van de gemeente.

###### 3\.3\.1\.2 Programmalijn: Wonen

De mensen waarderen de leefbare woonomgeving van de gemeente Hardenberg. Voorzieningen en de fysieke leefomgeving spelen daarbij een belangrijke rol. Om vitale kernen te houden, is het nodig dat alle leeftijdsgroepen kunnen blijven wonen. Vanwege demografische ontwikkelingen (kleinere huishoudens, vergrijzing) moet er anders gebouwd worden. Daarnaast zijn extra starterswoningen nodig. De gemeente wil naar behoefte bouwen, waarbij het zwaartepunt ligt op de kernen Hardenberg en Dedemsvaart.

Doel van de woningbouw in de grote kernen (Balkbrug, Bergentheim, Gramsbergen en Slagharen) is om door groei van het aantal woningen de bevolking op peil te houden. Ook in de grote kernen is het particulier initiatief en het draagvlak binnen de kern voor de gemeente het uitgangspunt om voorzieningen te ondersteunen. De gemeente levert hier een grote inspanning, omdat deze voorzieningen een functie hebben voor het omliggende gebied en daarmee een grote draagvlak hebben om kwaliteit te kunnen leveren. Bundeling en samenwerking zijn voor voorzieningen in de grote kernen van belang om kwaliteit en duurzaamheid te kunnen waarborgen. Niet alle grote kernen hoeven dezelfde voorzieningen te hebben.

Uitruil en samenwerking tussen kernen kan ook een hulpmiddel zijn om voorzieningen te behouden of te versterken. Een actieve bevolking is hierbij het uitgangspunt. De gemeente kan samenwerking tijdelijk ondersteunen en eventueel op gang brengen. Voor het publieke belang levert de gemeente een â niet financiÃ«le â inspanning om aanwezige voorzieningen met een ruim draagvlak in stand te houden.

Doelstellingen Programmalijn Wonen:

* Bouwen op basis van behoefte;

* Bouwen voor doelgroepen;

* Duurzaam bouwen;

* Bieden van een ontmoetingsplek op basis van draagvlak en versterken van sociale cohesie;

* Zorg voor kwetsbare groepen en onderlinge hulp;

* Verbeteren woon\- en ondernemersklimaat;

* Bevorderen van een veilige en leefbare woonomgeving;

* Bevorderen zelfredzaamheid van de samenleving;

* Verminderen regels en deze strikter handhaven.

###### 3\.3\.1\.3 Toetsing van het initiatief aan de 'Toekomstvisie gemeente Hardenberg 2013\-2023

Met de ontwikkeling wordt aangesloten op verschillende doelstellingen uit de Programmalijn Wonen. De woning wordt gebouwd op basis van de lokale behoefte. Daarnaast wordt de nieuwe woning gasloos gebouwd. De voormalige kippenschuur ter plaatse wordt daarbij gesloopt waardoor het perceel een kwaliteitsimpuls krijgt. Hiermee wordt bijgedragen aan een vitale buurtschap, in dit geval Kloosterhaar. Daarnaast is sprake van een leefbare woonomgeving, mede als gevolg van de landschapsmaatregelen (zie Ruimtelijk kwaliteitsplan bij deze toelichting). Geconcludeerd wordt dat het initiatief in overeenstemming is met de Toekomstvisie gemeente Hardenberg.

##### 3\.3\.2 Woonvisie Hardenberg 2013\-2020

###### 3\.3\.2\.1 Algemeen

De woonvisie van de gemeente Hardenberg is op 4 februari 2014 vastgesteld door de raad van de gemeente Hardenberg. In de woonvisie komt naar voren welke ambities de gemeente Hardenberg heeft op de korte termijn (komende twee jaren) en op de lange termijn (tot 2020\). In de woonvisie zijn de uitgangspunten van het voorgaande woonplan gehandhaafd: prioriteit, draagvlak en meerjarenbeleid. De woonvisie sluit aan bij de 'Toekomstvisie gemeente Hardenberg 2013\-2023' (zie paragraaf 3\.3\.1).

###### 3\.3\.2\.2 Visie

Op basis van de diverse trends in de woningmarkt heeft de gemeente haar vertrekpunt bepaald. Dit vertrekpunt is vastgelegd in de volgende woonmissie:

*âDe gemeente Hardenberg wil een landelijke en groene gemeente blijven waar het duurzaam en veilig*

*wonen is in een woonomgeving die heel, schoon, veilig en toegankelijk is. Zij vervult een belangrijke*

*regionale functie op het gebied van wonen, werken en voorzieningen. Zij biedt allereerst aan de eigen*

*inwoners voldoende woonmogelijkheden, waarbij de aandacht vooral uitgaat naar jongeren,*

*hulpbehoevenden en mensen met een laag inkomen. Daarnaast biedt de gemeente Hardenberg*

*voldoende woningen voor mensen van buiten Hardenberg die hier willen komen*

*wonen/werken/recreÃ«ren. De gemeente streeft er naar om zoveel mogelijk een energie neutrale*

*gemeente te zijn, de woningvoorraad vormt hierbij een belangrijke factor. Daarom zal zij hierin het*

*voortouw nemen.â*

###### 3\.3\.2\.3 Doelgroepen

De gemeente Hardenberg richt zich op diverse doelgroepen. Zo is het voor mensen met een laag inkomen belangrijk dat in Hardenberg voldoende passende woningen beschikbaar zijn tegen een betaalbare huurprijs. Voor de jongeren die wel het ouderlijk huis willenverlaten, maar een laag inkomen hebben, wil de gemeente zich ook inzetten om tijdelijk extra woningen en naar behoefte andere woonvormen te realiseren. Senioren zijn ook een groep waarvoor de gemeente aandacht heeft, aangezien zij een steeds groter deel van de bevolking zullen zijn. De veranderingen in de zorg betekenen dat senioren zo lang mogelijk zelfstandig moeten kunnen wonen. Een passende woning is daarvoor een voorwaarde, ook voor senioren die aangewezen zijn op een sociale huurwoning.

Voor mensen die voldoende middelen hebben om in hun huisvesting te kunnen voorzien, biedt Hardenberg nu al een veelheid aan verschillende typen woningen. Niet iedereen woont echter in een goed passende woning, zo zullen bijvoorbeeld sommige inwoners te klein wonen en anderen te groot. Doorstromen is daarom gewenst of simpelweg noodzakelijk.

Daarnaast blijft nieuwbouw nodig om in de behoefte te voorzien, aangezien de voorraad aan bestaande woningen niet altijd voldoet in kwantitatief of kwalitatief opzicht. Met nieuwbouw kan ingespeeld worden op de veranderende wooncarriÃ¨re en de afnemende doorstroming. De gemeente wenst dat de benodigde nieuwbouw vraaggestuurd gerealiseerd wordt, hierbij staat de koper centraal.

###### 3\.3\.2\.4 Woningbouwprogramma Kloosterhaar

Voor nieuwbouw in de gemeente Hardenberg is een flexibel meerjarig programma opgesteld, waarbij ingespeeld wordt op de dynamische vraag. Realisatie van nieuwbouw wenst de gemeente met name te doen met kleinschalige ontwikkelingen in en rond het centrum en een grotere ontwikkeling in Marslanden.

De Overijsselse gemeenten gebruiken een geactualiseerde huishoudensprognose als basis voor het vaststellen van de vraag naar nieuwe woningen en de programmering daarvan. Daarvoor is een systematiek ontwikkeld, waarbij:

* 1\. actuele marktinzichten worden betrokken;

* 2\. ontwikkelingen op regionaal niveau worden meegewogen;

* 3\. op lokaal niveau een stabieler beeld ontstaat over de verwachte huishoudensontwikkeling.

Omdat prognoses gepaard gaan met enige onzekerheid werken gemeenten in Twente/West\-Overijssel daarbij met een bandbreedte die onder voorwaarden kan worden gebruikt. In de gemeente Hardenberg is, voor de periode 2017 t/m 2026, sprake van een woningvraag van 1\.680 woningen. Een woningaanbod in harde plannen bedraagt 1\.230 woningen. Er is sprake van een resterende kwantitatieve actuele behoefte aan (1\.680 \- 1\.230 \=) 450 woningen.

###### 3\.3\.2\.5 Toetsing van het initiatief aan de gemeentelijke Woonvisie

Gezien de prognose voor de gemeente Hardenberg is het toevoegen van een enkele woning passend binnen het woningbouwprogramma. In het convenant met Plaatselijk Belang Kloosterhaar zijn afspraken gemaakt over het woningbouwprogramma in Kloosterhaar. De nieuwbouwkavels in Kloosterhaar zijn daarnaast zo goed als uitverkocht. Het tussentijds toevoegen van een enkele woning op particulier grond, zoals voorliggend initiatief, ziet de gemeente Hardenberg als een goede aanvulling op het woningbouwprogramma voor Kloosterhaar.

Geconcludeerd wordt dat het initiatief in overeenstemming is met de gemeentelijke 'Woonvisie Hardenberg 2013\-2020'.

##### 3\.3\.3 Welstandsnota

###### 3\.3\.3\.1 Inleiding

De gemeenteraad heeft op 29 november 2011 de Welstandsnota Hardenberg Visie op beeldkwaliteit vastgesteld. Deze nota zet in op âhet leggen van verbindingen tussen bestaande gebiedskwaliteiten en nieuwe ontwikkelingen, tussen oud en nieuw, tussen snel en traag, tussen stad en land, tussen rood en groen, tussen opbrengsten en kosten". De ambitie is een kwaliteitsontwikkeling in gang te zetten waarbij elk project bijdraagt aan de versterking van de beeldkwaliteit van de leefomgeving. Daarmee zullen de verschillende kernen zich meer onderscheiden en krijgt elke kern haar eigen kleur (terug).

De gemeente wil meer vrijheid voor burgers creÃ«ren. Dit wordt bereikt door kaders te stellen 'waar het er toe doet' en andere delen van de gemeente regelvrij te maken. Een en ander komt tot uiting in de toekenning van drie niveaus (zie navolgende). Op de belangrijke plekken wordt door middel van welstand en bestemmingsplan gestuurd. De laag gewaardeerde plekken zijn welstandsvrij. Voor deze gebieden is het bestemmingsplan (of de beheersverordening) maatgevend.

De Welstandsnota maakt onderscheid naar de volgende niveaus:

Niveau 0 (laag):

Geen eisen ten aanzien van welstand. Beeldkwaliteit wordt geregeld in het bestemmingsplan (of de beheersverordening).

Niveau 1 (midden):

Specifieke ambitie ten aanzien van beeldkwaliteit, gericht op behoud van belangrijkste gebiedskenmerken van architectonische of stedenbouwkundige aard. Inzet van een globale vorm van welstand met planbegeleiding naast het bestemmingsplan (of de beheersverordening).

Niveau 2 (hoog):

Hoge ambitie ten aanzien van beeldkwaliteit, bij gebieden en/of locaties met een hoge architectonische en stedenbouwkundige waarde. Inzet van welstand met een intensieve vorm van planbegeleiding naast het bestemmingsplan (of de beheersverordening).

* Niveau 0 (laag)

* Niveau 1 (midden)

* Niveau 2 (hoog)

Voor dit gebied geldt gedeeltelijk welstandniveau 0 en 1\. In afbeelding 3\.7 is het plangebied met rode bolletjes omgeven.

| afbeelding "i_NL.IMRO.0160.0000BP00331-VG01_0013.png"      Â |

| --- |

| *Afbeelding 3\.7 Uitsnede Welstandsnota Kloosterhaar (Bron: Gemeente Hardenberg)*   Â |

Belangrijk voor dit gebied zijn de volgende punten:

* Behoud en versterking van de (cultuurhistorische) structuur met doorzichten op basis van de grijze structuurdragers. Ontwikkelingen zijn hierbij passend in het ritme van het lint (maat, schaal en uitstraling).

* Behoud en versterking van de individuele bebouwingskwaliteit in relatie tot de grijze structuurdragers.

* Behoud en versterking van de (groene) straatprofielen, voorruimtes (tuinen) en terreininrichting ter versterking van de lintbebouwing en voor verbijzonderingen in het lint.

* Behoud en versterking van de karakteristieke kenmerken van de oorspronkelijke agrarische bebouwing.

* Behoud en versterking van erfstructuren door vergroting van de contrasten tussen open en gesloten delen.

* Behoud van de voorruimtes (tuinen), die zeer bepalend zijn voor de erfensembles.

###### 3\.3\.3\.2 Toetsing van het initiatief aan 'Welstandsnota'

Met de voorgenomen ontwikkeling wordt de aanwezige lintbebouwing versterkt door de toevoeging van een woning. Hierbij wordt rekening gehouden met de welstandscriteria die gelden voor het plangebied. Om het erf passend in te richten is in hoofdstuk 2 ingegaan op de gewenste situatie. Daarbij is een erfinrichtingstekening opgesteld waarin de gewenste toekomstige situatie is weergeven.

##### 3\.3\.4 Conclusie toetsing aan het gemeentelijk beleid

Geconcludeerd wordt dat het initiatief in overeenstemming is met de uitgangspunten uit het gemeentelijk beleid zoals genoemd in 'Toekomstvisie gemeente Hardenberg 2013\-2023, Woonvisie Hardenberg 2013\-2020 en de Welstandsnota'.

### Hoofdstuk 4 Milieu\- en omgevingsaspecten

Op grond van artikel 3\.1\.6 van het Besluit ruimtelijke ordening moet in de toelichting op het bestemmingsplan een beschrijving worden opgenomen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet\- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven. Het betreft de thema's geluid, bodem, luchtkwaliteit, externe veiligheid, milieuzonering, geur, ecologie en archeologie \& cultuurhistorie.

#### 4\.1 Geluid

##### 4\.1\.1 Algemeen

De Wet geluidhinder (Wgh) bevat geluidnormen en richtlijnen over de toelaatbaarheid van geluidniveaus als gevolg van rail\- en wegverkeerslawaai en industrielawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een bestemmingsplan/wijzigingsplan of het nemen van een omgevingsvergunning indien het plan een geluidgevoelig object mogelijk maakt binnen een geluidszone van een bestaande geluidsbron of indien het plan een nieuwe geluidsbron mogelijk maakt. Het akoestisch onderzoek moet uitwijzen of de wettelijke voorkeurswaarde bij geluidgevoelige objecten wordt overschreden en zo ja, welke maatregelen nodig zijn om aan de voorkeurswaarde te voldoen.

##### 4\.1\.2 Situatie plangebied

In dit geval is sprake van het bouwen van een vrijstaande woning*.* Hieronder wordt ingegaan op de geluidsaspecten industrie\-, railverkeers en wegverkeerslawaai.

###### 4\.1\.2\.1 Industrielawaai

Het plangebied is niet gelegen in of nabij een zone van een gezoneerd industrieterrein. Daarom wordt niet nader op het aspect industrielawaai ingegaan.

###### 4\.1\.2\.2 Railverkeerlawaai

Railverkeerslawaai wordt in dit geval buiten beschouwing gelaten, omdat de dichtstbijzijnde spoorlijn op ruime afstand van het plangebied is gelegen.

###### 4\.1\.2\.3 Wegverkeerslawaai

###### 4\.1\.2\.3\.1 Algemeen

In artikel 74 van de Wgh is aangegeven dat wegen aan weerszijden een wettelijke geluidszone hebben waarvan de grootte is opgenomen in onderstaande tabel.

Wettelijke geluidszones van wegen:

| Aantal rijstroken   Â | Stedelijk gebied   Â | Buitenstedelijk gebied   Â |

| --- | --- | --- |

| 1 of 2 rijstroken   Â | 200 m   Â | 250 m   Â |

| 3 of 4 rijstroken   Â | 350 m   Â | 400 m   Â |

| 5 of meer rijstroken   Â | 350 m   Â | 600 m   Â |

De hiervoor genoemde zones gelden niet voor:

* wegen die zijn aangeduid als woonerf (art 74\.2\);

* wegen waarvoor een maximumsnelheid van 30 km/uur geldt (art 74\.2\).

In de omgeving van het plangebied komen diverse wegen voor, het plangebied is dan ook gelegen binnen de wettelijke geluidszone van meerdere wegen. Er is daarom een akoestisch onderzoek verricht. Hieronder wordt er nader ingegaan op de onderzoeksresultaten.

###### 4\.1\.2\.3\.2 Onderzoeksresultaten

De geluidsbelasting ten gevolge van wegverkeerslawaai van de Groenedijk bedraagt ter plaatse van de te realiseren woning hoogstens 54 dB. Hiermee wordt de voorkeursgrenswaarde van 48 dB overschreden. Er is daarom een hogere waarde benodigd. Door het nemen van maatregelen met een geluidwering van 25 dB wordt een binnenniveau van 33 dB gerealiseerd. Er is daarmee ter plaatse van de nieuwe woning sprake van een aanvaardbaar woon\- en leefklimaat wat betreft het aspect wegverkeerslawaai. In Bijlage

2 is het volledige akoestisch onderzoek opgenomen.

##### 4\.1\.3 Conclusie

De geluidsbelasting ten gevolge van wegverkeerslawaai van de Groenedijk bedraagt ter plaatse van de te

realiseren woning hoogstens 54 dB. Hiermee wordt de voorkeurswaarde van 48 dB uit de Wet geluidhinder overschreden. Bron\- en overdrachtsmaatregelen om aan de voorkeurswaarde te voldoen kunnen rekenen op zwaarwegende bezwaren. Gevelmaatregelen zijn het meest doelmatig. Er dient gelijktijdig met het bestemmingsplan een hogere waarde van 54 dB te worden vastgesteld ten aanzien van de Groenedijk. Door het nemen van maatregelen met een geluidwering van 26 dB wordt een binnenniveau van 33 dB gerealiseerd. Er is daarmee ter plaatse van de nieuwbouwwoning sprake van een aanvaardbaar woon\- en leefklimaat wat betreft het aspect wegverkeerslawaai.

#### 4\.2 Bodemkwaliteit

##### 4\.2\.1 Algemeen

Bij de vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van die bodem en of deze aspecten optimaal op elkaar kunnen worden afgestemd. Om hierin inzicht te krijgen, is een bodemonderzoek verricht conform de richtlijnen NEN 5740\.

In dit geval is een verkennend bodemonderzoek uitgevoerd. Onderstaand wordt op de belangrijkste resultaten ingegaan. Voor de complete rapportage wordt verwezen naar Bijlage 3 van deze toelichting.

##### 4\.2\.2 Situatie plangebied

Aan de hand van het verkennend bodemonderzoek zijn door het onderzoeksbureau Sigma Bouw \& Milieu de volgende conclusies getrokken en aanbevelingen gedaan:

Op basis van de vooraf gestelde hypothese is de onderzoekslocatie in eerste aanleg als milieuhygiÃ«nisch verdacht aangemerkt. Op basis van de resultaten van het verkennend bodemonderzoek blijkt dat de locatie niet geheel vrij isvan bodemverontreiniging. Het grondwater ter plaatse van de onderzoekslocatie bevat barium (zware metalen) verhoogd ten opzichte van de streefwaarde. Het plaatselijk verhoogd gemeten gehalte overschrijdt de tussenwaarde en de bodemindex waarde (\>0,5\) niet en geeft daardoor geen directe aanleiding tot het instellen van een nader onderzoek.

De onderzoeksresultaten stemmen overeen met de gestelde hypothese, de vooraf gestelde hypothese âverdachtâ wordt aanvaard. Uit de resultaten van het onderzoek blijkt dat er beÃ¯nvloeding van de bodemkwaliteit heeft plaatsgevonden.

##### 4\.2\.3 Conclusie

Gezien het voorgaande vormt het aspect bodem geen belemmering voor de uitvoerbaarheid van dit plan.

#### 4\.3 Luchtkwaliteit

##### 4\.3\.1 Algemeen

Om een goede luchtkwaliteit in Europa te garanderen heeft de Europese Unie een viertal kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer.

In bijlage 2 van de Wet milieubeheer staan onder meer de grenswaarden voor de verschillende luchtverontreinigende stoffen. Op grond van de Wet milieubeheer, gelet op artikel 5\.16 lid 4 Wet Milieubeheer geldende de volgende regelingen:

* Besluit en de Regeling niet in betekenende mate bijdragen (luchtkwaliteitseisen);

* Besluit gevoelige bestemmingen (luchtkwaliteitseisen);

###### 4\.3\.1\.1 Besluit en de Regeling niet in betekenende mate bijdragen

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtkwaliteit van het desbetreffende project niet in betekenende mate is. Het begrip âniet in betekenende mateâ is gedefinieerd als 3% van de grenswaarden uit de Wet milieubeheer. Het gaat hierbij uitsluitend om stikstofdioxide (NO2) en fijn stof (PM10). Toetsing aan andere luchtverontreinigende stoffen uit de Wet luchtkwaliteit vindt niet plaats.

In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Enkele voorbeelden zijn:

* woningen: 1500 met een enkele ontsluitingsweg;

* woningen: 3000 met twee ontsluitingswegen;

* kantoren: 100\.000 m2 bruto vloeroppervlak met een enkele ontsluitingsweg.

Als een ruimtelijke ontwikkeling niet genoemd staat in de Regeling NIBM kan deze nog steeds niet in betekenende mate bijdragen. De bijdrage aan NO2 en PM10 moet dan minder zijn dan 3% van de grenswaarden.

###### 4\.3\.1\.2 Besluit gevoelige bestemmingen

Dit besluit is opgesteld om mensen die extra gevoelig zijn voor een matige luchtkwaliteit aanvullend te beschermen. Deze 'gevoelige bestemmingen' zijn scholen, kinderdagverblijven en verzorgings\-, verpleeg\- en bejaardentehuizen. Woningen en ziekenhuizen/ klinieken zijn geen gevoelige bestemmingen. In de nabijheid van het plangebied liggen agrarische bedrijven. Deze bedrijven worden door de ontwikkeling niet belemmerd in hun bedrijfsvoering en ter plaatse van de woning is sprake van een goed woon\- en leefklimaat (zie ook paragraaf 4\.5).

De grootste bron van luchtverontreiniging in Nederland is het wegverkeer. Het Besluit legt aan weerszijden van rijkswegen en provinciale wegen zones vast. Bij rijkswegen is deze zone 300 meter, bij provinciale wegen 50 meter. Bij realisatie van 'gevoelige bestemmingen' binnen deze zones is toetsing aan de grenswaarden die genoemd zijn in de Wet milieubeheer nodig.

##### 4\.3\.2 Situatie plangebied

In afbeelding 3\.8, 3\.9 en 3\.10 zijn tabellen opgenomen met daarin de actuele luchtkwaliteit voor wat betreft stikstof (NO2\), fijnstof (PM10\) en superfijnstof (PM2,5\).

| afbeelding "i_NL.IMRO.0160.0000BP00331-VG01_0014.png"      Â |

| --- |

| *Afbeelding 3\.8 Stikstof (NO2\) ter plaatse van het plangebied (Bron: NSL\-monitoring)*   Â |

| afbeelding "i_NL.IMRO.0160.0000BP00331-VG01_0015.png"      Â |

| Afbeelding 3\.9 Fijnstof (PM10\) ter plaatse van het plangebied (Bron: NSL\-monitoring)   Â |

| afbeelding "i_NL.IMRO.0160.0000BP00331-VG01_0016.png"      Â |

| Afbeelding 3\.10 Superfijnstof (PM2,5\) ter plaatse van het plangebied (Bron: NSL\-monitoring)   Â |

De grenswaarden t.a.v. jaargemiddelden voor NO2 en PM10 bedraagt in beide gevallen 40

ug/m3\. Voor PM2,5 geldt voor de jaargemiddelde een grenswaarde van 20 ug/m3\. De

WHO hanteert advieswaarden voor PM10 van 20 ug/m3, en 10 ug/m3 voor PM2,5; lager

dan de wettelijke grenswaarden.

In dit geval wordt voldaan aan alle grenswaarden en de advieswaarde voor PM10, maar

niet aan de advieswaarde van de WHO voor PM2,5\. Hierna is de verwachte luchtkwaliteitswaarden in

2030 opgenomen:

NO2: 6,963 ug/m3

PM10: 12,594 ug/m3

PM2,5: 6,506 ug/m3

De luchtkwaliteit ter plaatse van het plangebied zal de komende jaren fors verbeteren,

waarbij in 2030 aan alle grens\- en advieswaarden worden voldaan/benadert. Vanuit het

perspectief van gezondheid is op dit moment sprake van een aanvaardbaar woon\- en

leefklimaat welke zal verbeteren tot een goed woon\- en leefklimaat in 2030\.

Gelet op de aard en beperkte omvang van de voorgenomen ontwikkeling wordt voldaan

aan het Besluit Niet in Betekenende Mate (NIBM) voor luchtemissies stikstofdioxide

(NO2\) en fijn stof (PM10\). Nader luchtkwaliteitsonderzoek is dan ook niet noodzakelijk.

Daarnaast wordt geconcludeerd dat de bestemming in de voorgenomen ontwikkeling niet wordt aangemerkt als een gevoelige bestemming in het kader van het 'Besluit gevoelige

bestemmingen'.

Voldoende duidelijk is dat het woon\- en leefklimaat voor het aspect luchtkwaliteit

aanvaardbaar is voor realisatie van voorliggend plan.

##### 4\.3\.3 Conclusie

Het aspect luchtkwaliteit vormt geen belemmering voor de uitvoerbaarheid van voorgenomen ontwikkeling.

#### 4\.4 Externe veiligheid

##### 4\.4\.1 Algemeen

Externe veiligheid is een beleidsveld dat is gericht op het beheersen van risico's die ontstaan voor de omgeving bij de productie, de opslag, de verlading, het gebruik en het transport van gevaarlijke stoffen. Bij nieuwe ontwikkelingen moet worden voldaan aan strikte risicogrenzen. Een en ander brengt met zich mee dat nieuwe ruimtelijke ontwikkelingen moeten worden getoetst aan wet\- en regelgeving op het gebied van externe veiligheid. Concreet gaat het om risicovolle bedrijven, vervoer gevaarlijke stoffen per weg, spoor en water en transport gevaarlijke stoffen via buisleidingen. Op de diverse aspecten van externe veiligheid is afzonderlijke wetgeving van toepassing. Voor risicovolle bedrijven gelden onder meer:

* het Besluit externe veiligheid inrichtingen (Bevi);

* de Regeling externe veiligheid (Revi);

* het Registratiebesluit externe veiligheid;

* het Besluit risico's zware ongevallen 2015 (Brzo 2015\);

* het Vuurwerkbesluit.

Voor vervoer gevaarlijke stoffen geldt de 'Wet basisnet vervoer gevaarlijke stoffen' (Wet Basisnet). Dat vervoer gaat over water, spoor, wegen, per buisleiding of door de lucht. De regels van het Basisnet voor ruimtelijke ordening zijn vastgelegd in:

* het Besluit externe veiligheid transportroutes (Bevt);

* de Regeling basisnet;

* de (aanpassing) Regeling Bouwbesluit (veiligheidszones en plasbrandaandachtsgebieden).

Het transporteren van gevaarlijke stoffen per buisleiding is vastgelegd in het Besluit externe veiligheid buisleidingen.

Het doel van wetgeving op het gebied van externe veiligheid is risico's waaraan burgers in hun leefomgeving worden blootgesteld vanwege risicovolle inrichtingen en activiteiten tot een aanvaardbaar minimum te beperken. Het is noodzakelijk inzicht te hebben in de kwetsbare en beperkt kwetsbare objecten en het plaatsgebonden en het groepsrisico.

##### 4\.4\.2 Situatie in en bij het plangebied

###### 4\.4\.2\.1 Algemeen

Aan hand van de Risicokaart is een inventarisatie verricht van risicobronnen in en rond het plangebied. Op de Risicokaart staan meerdere soorten risico's, zoals ongevallen met brandbare, explosieve en giftige stoffen, grote branden of verstoring van de openbare orde. In totaal worden op de Risicokaart dertien soorten rampen weergegeven. In afbeelding 4\.1 is een uitsnede van de Risicokaart met betrekking tot het plangebied en omgeving weergegeven. Het plangebied is indicatief aangegeven middels de rode cirkel.

| afbeelding "i_NL.IMRO.0160.0000BP00331-VG01_0017.png"      Â |

| --- |

| *Afbeelding 4\.1 Uitsnede Risicokaart (Bron:Risicokaart.nl)*   Â |

Uit de inventarisatie blijkt dat het projectgebied:

* zich niet bevindt binnen de risicocontour van Bevi\- en Brzo\-inrichtingen danwel inrichtingen die vallen onder het Vuurwerkbesluit (plaatsgebonden risico);

* zich niet bevindt binnen een gebied waarbinnen een verantwoording van het groepsrisico nodig is;

* niet is gelegen binnen de veiligheidsafstanden van het vervoer gevaarlijke stoffen;

* niet is gelegen binnen de veiligheidsafstanden van buisleidingen voor het vervoer van gevaarlijke stoffen.

Ten zuid\-westen van het plangebied op 1,7 kilometer bevindt zich een autobedrijf met een bovengrondse LPG\-reservoir. Voor de locatie geldt een risicoafstand van 190 meter. In het voorliggend geval wordt hier ruim aan voldaan.

##### 4\.4\.3 Conclusie

Een en ander brengt met zich mee dat het project in overeenstemming is met wet\- en regelgeving ter zake van externe veiligheid.

#### 4\.5 Milieuzonering

##### 4\.5\.1 Algemeen

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* het voorkomen of zoveel mogelijk beperken van hinder en gevaar bij woningen en andere gevoelige functies;

* het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Voor het bepalen van de aan te houden afstanden wordt de VNG\-uitgave âBedrijven en Milieuzoneringâ uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan mogelijk is. Hoewel deze richtafstanden indicatief zijn, volgt uit jurisprudentie dat deze afstanden als harde eis gezien worden door de Raad van State bij de beoordeling of woningen op een passende afstand van bedrijven worden gesitueerd.

##### 4\.5\.2 Gebiedstypen

Volgens de VNG\-uitgave âBedrijven en Milieuzoneringâ dient eerst te worden beoordeeld of in de omgeving sprake is van een 'rustige woonwijk' of een 'gemengd gebied'.

Een 'rustige woonwijk' is een woonwijk die is ingericht volgens het principe van functiescheiding. Overige functies komen vrijwel niet voor. Langs de randen is weinig verstoring van verkeer. In de VNG\-uitgave wordt het buitengebied gerekend tot een met het omgevingstype 'rustige woonwijk' vergelijkbaar omgevingstype.

Een 'gemengd gebied' is een gebied met een matige tot sterke functiemenging. Direct naast woningen komen andere functies voor zoals winkels, horeca en kleine bedrijven. Ook lintbebouwing in het buitengebied met overwegend agrarische en andere bedrijvigheid kan als gemengd gebied worden beschouwd. Gebieden die direct langs de hoofdinfrastructuur liggen, behoren eveneens tot het omgevingstype gemengd gebied. Hier kan de verhoogde milieubelasting voor geluid de toepassing van kleinere richtafstanden rechtvaardigen. Geluid is voor de te hanteren afstand van milieubelastende activiteiten veelal bepalend.

Het plangebied aan de Groenedijk is gelegen binnen de bebouwde kom, waar geen sprake is van een matige of sterke functiemenging. Daarom wordt in dit geval uitgegaan van het omgevingstype ârustige woonwijkâ.

| Milieucategorie   Â | Richtafstanden tot omgevingstype rustige woonwijk   Â | Richtafstanden tot omgevingstype gemengd gebied   Â |

| --- | --- | --- |

| 1   Â | 10 m   Â | 0 m   Â |

| 2   Â | 30 m   Â | 10 m   Â |

| 3\.1   Â | 50 m   Â | 30 m   Â |

| 3\.2   Â | 100 m   Â | 50 m   Â |

| 4\.1   Â | 200 m   Â | 100 m   Â |

| 4\.2   Â | 300 m   Â | 200 m   Â |

| 5\.1   Â | 500 m   Â | 300 m   Â |

| 5\.2   Â | 700 m   Â | 500 m   Â |

| 5\.3   Â | 1\.000 m   Â | 700 m   Â |

| 6   Â | 1\.500 m   Â | 1\.000 m   Â |

##### 4\.5\.3 Beoordeling

###### 4\.5\.3\.1 Algemeen

Aan de hand van vorenstaande regeling is onderzoek verricht naar de feitelijke situatie. De VNG uitgave 'Bedrijven en Milieuzonering' geeft een eerste inzicht in de milieuhinder van inrichtingen.

Er dient bij het realiseren van nieuwe bestemmingen gekeken naar de omgeving waarin de nieuwe bestemmingen gerealiseerd worden. Hierbij spelen twee vragen een rol:

+ 1\. past de nieuwe functie in de omgeving? (externe werking);

+ 2\. laat de omgeving de nieuwe functie toe? (interne werking).

###### 4\.5\.3\.2 Externe werking

Hierbij gaat het met name om de vraag of de voorgenomen ruimtelijke ontwikkeling leidt tot een situatie die, vanuit hinder of gevaar bezien, in strijd is te achten met een goede ruimtelijke ontwikkeling. Daarvan is sprake als het woon\- en leefklimaat van omwonenden in ernstige mate wordt aangetast.

In dit geval gaat het om het toevoegen van een enkele woonbestemming. De functie 'wonen' is niet milieubelastend voor de omgeving. Er is dan ook geen sprake van een aantasting van het woon\- en leefklimaat van omwonenden.

###### 4\.5\.3\.3 Interne werking

Hierbij gaat het om de vraag of de nieuwe woning hinder ondervindt van bestaande functies in de omgeving. en andersom of de nieuwe functie de bedrijfsvoering of ontwikkelingsmogelijkheden van omliggende bedrijven aantast.

In de omgeving van het plangebied zijn twee agrarisch bedrijven aanwezig namelijk aan de Groenedijk 13 en de Dorpsstraat 59\. Deze agrarisch bedrijven liggen op een afstand van meer dan 500 meter van het plangebied.

Aan de Groenedijk 38 ligt de autohandel Van Braam Auto's op een afstand van circa 160 meter van het plangebied. Tussen een autohandel en een woning geldt een maximale richtafstand van 30 meter (voor geluid). Hieraan wordt ruim voldaan.

Gesteld wordt dat de agrarische bedrijven op een dusdanige afstand gelegen zijn dat deze buiten beschouwing gelaten kunnen worden.

##### 4\.5\.4 Conclusie

Het aspect milieuzonering vormt geen belemmering voor de uitvoerbaarheid van dit plan.

#### 4\.6 Geur

##### 4\.6\.1 Algemeen

###### 4\.6\.1\.1 Wet geurhinder en veehouderij en Activiteitenbesluit

De Wet geurhinder en veehouderij (Wgv) vormt het toetsingskader voor vergunningsplichtige veehouderijen, als het gaat om geurhinder. Voor meldingsplichtige veehouderijbedrijven is het beoordelingskader voor geurhinder opgenomen in het Activiteitenbesluit.

De Wgv stelt Ã©Ã©n landsdekkend beoordelingskader met een indeling in twee categorieÃ«n. Voor diercategorieÃ«n waarvan de geuremissie per dier is vastgesteld, wordt deze waarde uitgedrukt in een ten hoogste toegestane geurbelasting op een geurgevoelig object. Voor de andere diercategorieÃ«n is die waarde een wettelijke vastgestelde afstand die ten minste moet worden aangehouden.

Voor diercategorieÃ«n waarvoor in de Wgv een geuremissie per dier is vastgesteld geldt dat, binnen een niet\-concentratiegebied, de geurbelasting op geurgevoelige objecten binnen de bebouwde kom niet meer dan 2 odour units per kubieke meter lucht mag bedragen. Voor geurgevoelige objecten buiten de bebouwde kom mag deze niet meer bedragen dan 8 odour units per kubieke meter lucht.

Op grond van de Wet geurhinder en veehouderij (Wgv) dient voor diercategorieÃ«n waarvoor per dier geen geuremissie is vastgesteld (bijvoorbeeld melkkoeien en paarden) en een geurgevoelig object de volgende afstanden aangehouden te worden:

* ten minste 100 meter indien het geurgevoelige object binnen de bebouwde kom is gelegen, en

* ten minste 50 meter indien het geurgevoelige object buiten de bebouwde kom is gelegen.

Voor meldingsplichtige veehouderijbedrijven gelden tevens vaste afstandseisen. Deze eisen zijn gebaseerd op en komen overeen met de vaste afstanden zoals opgenomen in de Wgv.

Op grond van het bepaalde in artikel 1 van de Wgv is een geurgevoelig object als volgt gedefinieerd: gebouw, bestemd voor en blijkens aard, indeling en inrichting geschikt om te worden gebruikt voor menselijk wonen of menselijk verblijf en die daarvoor permanent of een daarmee vergelijkbare wijze van gebruik, wordt gebruik.

###### 4\.6\.1\.2 Activiteitenbesluit

Vanaf 1 januari 2013 is het Activiteitbesluit ook van toepassing op agrarische activiteiten. Het Besluit landbouw milieubeheer is tegelijkertijd komen te vervallen. Agrarische bedrijven hebben geen vergunning meer nodig als al hun activiteiten onder de reikwijdte van het Activiteitenbesluit vallen. Dit zijn type B\-bedrijven, zoals veehouderijen, kinderboerderijen (en andere bedrijven die kleinschalig dieren houden), glastuinbouwbedrijven, bedrijven met teelt in gebouwen, bedrijven met open teelt, agrarische loonwerkers en losse opslagen (bijvoorbeeld mest). Voor geurhinder is in het Activiteitenbesluit een soortgelijk beoordelingskader opgenomen als in de Wet geurhinder en veehouderij (Wgv). Zo gelden binnen en buiten de bebouwde kom dezelfde normen als in de Wgv. Ook de geurbelasting wordt bepaald volgens het bepaalde in de Wgv. Hetzelfde geldt voor het meten van de afstanden.

###### 4\.6\.1\.3 Verordening geurhinder veehouderij Hardenberg

De Wgv maakt het voor gemeenten mogelijk om gebiedsgericht geurbeleid op te stellen. Daarmee krijgt de gemeente een instrument om de ontwikkeling van (grootschalige) veehouderijen te sturen. Gemeenten mogen bij verordening van de normen van de Wgv afwijken (artikel 6 Wgv), binnen bepaalde grenzen. Het hanteren van afwijkende normen moet worden onderbouwd vanuit een ruimtelijke visie op de ontwikkeling van het gebied, de zogenaamde âgebiedsvisieâ. De gemeente Hardenberg heeft een dergelijke 'geurverordening' opgesteld en gebiedsgericht geurbeleid ontwikkeld. In deze geurverordening zijn de wettelijke geurnormen (odour) en afstanden aangepast. De geurafstand van een bestaande veehouderij tot de gevel van een geurgevoelig object moet minimaal 25 meter bedragen. Bij nieuwe stallen geldt de minimale afstand van 50 meter. De maximale geurbelasting voor de kern Kloosterhaar is in de 'Verordening geurhinder en veehouderij gemeente Hardenberg' vastgelegd. Voor de kern Koosterhaar geldt een maximale geurbelasting voor geurgevoelige objecten van 5 odour units per kubieke meter lucht en voor de bufferzone rond Kloosterhaar een maximale geurbelasting van 8 odour units per kubieke meter lucht. Het plangebied Groenedijk 11a ligt in de bufferzone rond Kloosterhaar.

##### 4\.6\.2 Situatie plangebied

Ten noorden en oosten van het plangebied zijn agrarisch bedrijven gelegen. Op basis van het geldende bestemmingsplan zijn er ter plaatse zowel een grondgebonden als een intensieve veehouderij toegestaan. In het voorliggend geval gaat het om het bouwen van een nieuwe woning. De nieuwe woning wordt op een afstand van tenminste 400 meter afstand van de agrarische bedrijven gebouwd. Gezien de afstand wordt gesteld dat van aantasting van de bedrijfsvoering of ontwikkelingsmogelijkheden van het agrarische bedrijf geen sprake is.

##### 4\.6\.3 Conclusie

Het aspect geur vormt geen belemmering voor de uitvoerbaarheid van dit plan.

#### 4\.7 Ecologie

##### 4\.7\.1 Algemeen

Bescherming in het kader van de natuur wet\- en regelgeving is op te delen in gebieds\- en soortenbescherming. Sinds 1 januari 2017 is het wettelijk kader ten aanzien van gebieds\- en soortenbescherming vastgelegd in de Wet natuurbescherming. Bij gebiedsbescherming heeft men te maken met Natura 2000\-gebieden en het Natuur Netwerk Nederland (voorheen EHS). Soortenbescherming gaat uit van de bescherming van dier\- en plantensoorten.

##### 4\.7\.2 Gebiedsbescherming

###### 4\.7\.2\.1 Natura 2000\-gebieden

Natura 2000 is een samenhangend netwerk van natuurgebieden in Europa. Natura 2000 bestaat uit gebieden die zijn aangewezen in het kader van de Europese Vogelrichtlijn (79/409/EEG) en gebieden die zijn aangemeld op grond van de Europese Habitatrichtlijn (92/43/EEG). Deze gebieden worden in Nederland op grond van de Wet natuurbescherming beschermd.

Het plangebied aan de Groenedijk is niet gelegen binnen een Natura 2000\-gebied in het kader van de Wet natuurbescherming. Zoals te zien is in afbeelding 4\.2 is het meestnabijgelegen Natura 2000\-gebied 'Engbertsdijksvenen ' gelegen op een afstand van circa 45 meter. Door BJZ.nu is een stikstofberekening uitgevoerd welke opgenomen is in Bijlage 4. Op basis van het onderzoek wordt geconcludeerd dat voor zowel de aanlegfase als de gebruiksfase geen sprake is van rekenresultaten hoger dan 0,00 mol/ha/j. Er is daarmee geen sprake van een stikstofdepositie met significant negatief effect op Natura 2000\-gebieden. Het project is in het kader van de Wet natuurbescherming, ten aanzien van de effecten van stikstofdepositie op Natura 2000\-gebieden, niet vergunningsplichtig.

| afbeelding "i_NL.IMRO.0160.0000BP00331-VG01_0018.png"      Â |

| --- |

| *Afbeelding 4\.2 Uitsnede kaart Natura 2000\-gebieden (Bron: Provincie Overijssel)*   Â |

###### 4\.7\.2\.2 Natuurnetwerk Nederland (NNN)

Natuur Netwerk Nederland (NNN) is de kern van het Nederlandse natuurbeleid. Het NNN is in provinciale structuurvisies uitgewerkt. In of in de directe nabijheid van het NNN geldt het 'nee, tenzij' \- principe. In principe zijn er geen ontwikkelingen toegestaan als zij de wezenlijke kenmerken of waarden van het gebied aantasten.

Het plangebied is niet gelegen binnen de begrenzing van het NNN. Echter het plangebied, rode stippellijn, is wel gelegen tegen de begrenzing van een uitwerkingsgebied voor de ontwikkelopgave Natura 2000 zoals te zien is in afbeelding 4\.3\. Gezien het feit dat het plangebied gelegen is binnen een dorpsuitloper tussen bestaande woonbebouwing van het dorp Kloosterhaar wordt gesteld dat de voorliggende ontwikkeling niet voor aantasting van de wezenlijke kenmerken en waarden van het NNN leidt.

| afbeelding "i_NL.IMRO.0160.0000BP00331-VG01_0019.png"      Â |

| --- |

| Afbeelding 4\.3 Uitsnede kaart Natuurnetwerk Nederland (Bron: Provincie Overijssel)   Â |

##### 4\.7\.3 Soortenbescherming

###### 4\.7\.3\.1 Algemeen

Wat betreft de soortbescherming is de Wet natuurbescherming van toepassing. Hierin wordt onder andere de bescherming van dier\- en plantensoorten geregeld. Bij ruimtelijke ontwikkelingen dient te worden getoetst of er sprake is van negatieve effecten op de aanwezige natuurwaarden. Als hiervan sprake is, moet ontheffing of vrijstelling worden gevraagd.

###### 4\.7\.3\.2 Situatie plangebied

Het plan voorziet in het slopen van een voormalige kippenschuur en het terug bouwen van een zelfstandige woning op deze locatie. Om de gewenste ontwikkeling mogelijk te maken is er een quickscan flora en fauna uitgevoerd. In Bijlage 5 is de volledige rapportage opgenomen. Hieronder zijn de belangrijkste conclusies neergezet:

De voorgenomen activiteiten worden gezien als âruimtelijke ontwikkelingâ. Voor een aantal algemeenvoorkomende en talrijke faunasoorten geldt in Overijssel een vrijstelling van de verbodsbepalingen âdoden, verwonden en het opzettelijk beschadigen en vernielen van rust\- en voortplantingsplaatsâ, als gevolg van werkzaamheden die in het kader van een ruimtelijke ontwikkeling worden uitgevoerd. Voor beschermde soorten die niet op deze vrijstellingslijst staan, is een ontheffing vereist om ze te mogen verwonden en doden of om opzettelijk rust\- en voortplantingsplaats te mogen beschadigen en te vernielen. In het kader van de zorgplicht moet rekening worden gehouden met alle in het plangebied aanwezige planten en dieren en moet er gekozen worden voor een werkmethode en/of planning in de tijd, waardoor planten en dieren zo min mogelijk schade ondervinden als gevolg van de voorgenomen activiteiten.

Het plangebied behoort vermoedelijk tot functioneel leefgebied van verschillende vogel\-, amfibieÃ«n\-, vleermuis\- en grondgebonden zoogdiersoorten. Voorgenoemde soorten benutten het plangebied als foerageergebied en mogelijk bezetten sommige grondgebonden zoogdiersoorten er een rust\- en/of voortplantingsplaats, bezetten sommige amfibieÃ«n er een (winter)rustplaats en nestelen er vogels in de beplanting en in de veldschuur. Vleermuizen bezetten geen verblijfplaats in het plangebied. In het plangebied nestelen alleen vogelsoorten waarvan uitsluitend het bezette nest beschermd is, niet het oude nest of de nestplaats. Bezette vogelnesten zijn beschermd en mogen niet beschadigd of vernield worden. Gelet op de aard van de werkzaamheden kan geen ontheffing verkregen worden voor het beschadigen of vernielen van bezette vogelnesten. De veldschuur dient gesloopt te worden en de beplanting dient gerooid te worden buiten de voortplantingsperiode van vogels. Voor de beschermde grondgebonden zoogdier\- en amfibieÃ«nsoorten, die een (winter)rust\- en/of voortplantingslocatie in het plangebied bezetten, geldt een vrijstelling van de verbodsbepalingen âdoden en verwondenâ en het âbeschadigen en vernielen van rust\- en voortplantingslocatiesâ. Deze vrijstelling is van toepassing omdat er sprake is van een ruimtelijke ontwikkeling. De functie van het plangebied als foerageergebied is voor de in het plangebied voorkomende amfibieÃ«n\-, vleermuis\-, vogel\- en grondgebonden zoogdiersoorten niet beschermd (het betreft geen essentieel foerageergebied voor vleermuizen). Door het uitvoeren van de voorgenomen activiteiten, wordt de functie van het plangebied als foerageergebied voor de meeste soorten niet aangetast.

##### 4\.7\.4 Conclusie

Het plan heeft geen negatieve effecten op Natura 2000\-gebieden of NNN gebied. Wat betreft soortenbescherming dienen sloopactiviteiten en het rooien van beplanting buiten de voortplantingsperiode van vogels plaats te vinden. Het aspect ecologie vormt, mits hiermee rekening wordt gehouden geen belemmering voor de uitvoerbaarheid van het plan.

#### 4\.8 Archeologie \& cultuurhistorie

##### 4\.8\.1 Archeologie

###### 4\.8\.1\.1 Algemeen

Op grond van de Erfgoedwet dient er in ruimtelijke plannen rekening gehouden te worden met archeologische waarden. In de Erfgoedwet is bepaald dat gemeenten een archeologische zorgplicht hebben en dat initiatiefnemers van projecten waarbij de bodem wordt verstoord, verplicht zijn rekening te houden met de archeologische relicten die in het plangebied aanwezig (kunnen) zijn. Hiervoor is onderzoek noodzakelijk: het archeologisch vooronderzoek. Als blijkt dat in het plangebied behoudenswaardige archeologische vindplaatsen aanwezig zijn, dan kan de initiatiefnemer verplicht worden hiermee rekening te houden. Dit kan leiden tot een aanpassing van de plannen, waardoor de vindplaatsen behouden blijven, of tot een archeologische opgraving en publicatie van de resultaten.

###### 4\.8\.1\.2 Situatie plangebied

Het initiatief betreft het slopen van de voormalige kippenschuur waarna op dezelfde locatie een woning wordt gebouwd. Het plangebied is op basis van de archeologische beleidskaart gelegen binnen een gebied met een lage verwachting en vrijstelling voor archeologisch onderzoek bij bodemingrepen. Archeologisch onderzoek is niet noodzakelijk.

##### 4\.8\.2 Cultuurhistorie

###### 4\.8\.2\.1 Algemeen

Onder cultuurhistorische waarden worden alle structuren, elementen en gebieden verstaan die cultuurhistorisch van belang zijn. Zij vertellen iets over de ontstaansgeschiedenis van het Nederlandse cultuurlandschap. Vaak is er een sterke relatie tussen aardkundige aspecten en cultuurhistorische aspecten.

In de Bro is sinds 1 januari 2012 (artikel 3\.1\.6, vijfde lid, onderdeel a) opgenomen dat een bestemmingsplan âeen beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehoudenâ dient te bevatten.Â

###### 4\.8\.2\.2 Situatie plangebied

Het plangebied zelf kent, op basis van de Cultuurhistorische waardenkaart Overijssel, geen bijzondere cultuurhistorische waarden. In de nabijheid van het plangebied bevinden zich tevens geen rijks\- of gemeentelijke monumenten.

##### 4\.8\.3 Conclusie

Geconcludeerd kan worden dat in het kader van dit plan geen archeologisch onderzoek noodzakelijk is en er geen sprake is van negatieve effecten op de cultuurhistorische waarden.

#### 4\.9 Besluit milieueffectrapportage

##### 4\.9\.1 Kader

De milieueffectrapportage is een wettelijk instrument met als doel het aspect milieu een volwaardige plaats in deze integrale afweging te geven. Een bestemmingsplan kan op drie manieren met milieueffectrapportage in aanraking komen:

* Op basis van artikel 7\.2a, lid 1 Wm (als wettelijk plan);

* Er ontstaat een m.e.r.\-plicht wanneer er een passende beoordeling op basis van art. 2\.8, lid 1 Wet natuurbescherming nodig is.

* Op basis van Besluit milieueffectrapportage (bestemmingsplan in kolom 3\);

Er ontstaat een m.e.r.\-plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 3 (plannen).

* Op basis van Besluit milieueffectrapportage (bestemmingsplan in kolom 4\);

* Er ontstaat een m.e.r.\-(beoordelings)plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 4 (besluiten).

In het Besluit m.e.r. neemt het bestemmingsplan een bijzondere positie in, want het kan namelijk tegelijkertijd opgenomen zijn in zowel kolom 3 als in kolom 4 van het Besluit m.e.r.. Of het bestemmingsplan in deze gevallen voldoet aan de definitie van het plan uit kolom 3 of aan de definitie van het besluit uit kolom 4 is afhankelijk van de wijze waarop de activiteit in het bestemmingsplan wordt bestemd. Als voor de activiteit eerst Ã©Ã©n of meerdere uitwerkings\- of wijzigingsplannen moeten worden vastgesteld dan is sprake van 'kaderstellend voor' en voldoet het bestemmingsplan aan de definitie van het plan. Is de activiteit geheel of gedeeltelijk als eindbestemming opgenomen voldoet het aan de definitie van het besluit.

Een belangrijk element in het Besluit m.e.r.. is het (in feite) indicatief maken van de gevalsdefinities (de drempelwaarden in kolom 2 in de D\-lijst). Dit betekent dat het bevoegd gezag meer moet doen dan onder de oude regelgeving. Kon vroeger worden volstaan met de mededeling in het besluit dat de omvang van de activiteit onder de drempelwaarde lag en dus geen m.e.r. (beoordeling) noodzakelijk was, onder de nu geldende regeling moet een motivering worden gegeven. Voor deze toets wordt de term vormvrije m.e.r.\-beoordeling gehanteerd.

##### 4\.9\.2 Situatie projectgebied

###### 4\.9\.2\.1 Artikel 2\.8 lid 1 van de Wet natuurbescherming

Het dichtstbijzijnde Natura 2000\-gebied is gelegen op circa 45 meter van het plangebied. Zoals in paragraaf 4\.7\.2\.1 en bijlage 4 (AERIUS berekening) van deze toelichting is beschreven is er voor zowel de aanlegfase als de gebruiksfase geen sprake van een stikstofdepositie met significant negatieve effecten heeft op de instandhoudingsdoelstelling van Natura 2000\-gebieden. Het voornemen is in het kader van de Wet natuurbescherming, ten aanzien van de effecten van stikstofdepositie op Natura 2000\-gebieden, niet vergunningsplichtig. Het opstellen van een passende beoordeling is gelet op het vorenstaande niet noodzakelijk.

###### 4\.9\.2\.2 Drempelwaarden Besluit m.e.r.

Voorliggend bestemmingsplan voorziet in de directe eindbestemmingen 'Wonen \- Besloten heideontginningslandschap' en 'Agrarisch met waarden \- Besloten heideontginningslandschap'. De binnen het plangebied geplande functiewijziging voldoet daarmee aan de definitie van een 'besluit' als bedoeld in het Besluit m.e.r. Dit betekent dat dit bestemmingsplan m.e.r.\-(beoordelings)plichtig is, indien activiteiten mogelijk worden gemaakt die genoemd worden in onderdeel C of D van het Besluit m.e.r. en de daarin opgenomen drempelwaarden overschrijden.

In dit geval is er sprake van een ontwikkeling die niet wordt genoemd in onderdeel C van het Besluit m.e.r. en is daarom niet direct m.e.r.\-plichtig. Op basis van onderdeel D kan de in dit plan besloten ontwikkeling worden aangemerkt als: *'De aanleg, wijziging of uitbreiding van een stedelijk*

*ontwikkelingsproject met inbegrip van de bouw van winkelcentra of parkeerterreinen'*.

De ontwikkeling in dit bestemmingsplan is m.e.r.\-beoordelingsplichtig indien de volgende drempelwaarden worden overschreden:

* 1\. een oppervlakte van 100 hectare of meer,

* 2\. een aaneengesloten gebied en 2000 of meer woningen omvat, of

* 3\. een bedrijfsvloeroppervlakte van 200\.000 m2 of meer.

Gezien de drempelwaarden kan worden geconcludeerd dat voor dit bestemmingsplan geen sprake is van een m.e.r.\-beoordelingsplicht.

Gelet op de kenmerken van het project (aard en omvang in vergelijking met de drempelwaarden uit het Besluit m.e.r.), de plaats van het project en de kenmerken van de potentiÃ«le effecten zullen geen belangrijke nadelige milieugevolgen optreden. EÃ©n en ander is tevens bekrachtigd in dit hoofdstuk waarbij is ingegaan op de diverse milieu\- en omgevingsaspecten. Op basis hiervan kan geconcludeerd worden dat het milieubelang van de in dit bestemmingsplan in voldoende mate is afgewogen en dat er geen nadelige effecten zijn te verwachten.

##### 4\.9\.3 Conclusie

Dit bestemmingsplan is niet m.e.r.\-(beoordelings)plichtig. Tevens zijn geen nadelige milieugevolgen te verwachten als gevolg van de vaststelling van dit bestemmingsplan.

### Hoofdstuk 5 Wateraspecten

#### 5\.1 Vigerend beleid

##### 5\.1\.1 Europees beleid

De Europese Kaderrichtlijn Water (2000/60/EG) is op 22 december 2000 in werking getreden en is bedoeld om in alle Europese wateren de waterkwaliteit chemisch en ecologisch verder te verbeteren. De Kaderrichtlijn Water omvat regelgeving ter bescherming van het binnenlandse oppervlaktewater, overgangswateren (waaronder estuaria worden verstaan), kustwateren en grondwater. Voor het uitwerken van de doelstellingen worden er op (deel)stroomgebied plannen opgesteld. In deze (deel)stroomgebiedbeheersplannen staan de ambities en maatregelen beschreven voor de verschillende (deel)stroomgebieden. Met name de ecologische ambities worden op het niveau van de deelstroomgebieden bepaald.

##### 5\.1\.2 Rijksbeleid

Het Rijksbeleid op het gebied van waterbeheer is vastgelegd in het Nationaal Waterplan (NWP) 2016\-2021 (vastgesteld 17 december 2015\). Het plan geeft op hoofdlijnen de ambities weer van het Rijk ten aanzien van het nationale waterbeleid en het daaraan gerelateerde ruimtelijke beleid. De belangrijkste ambities richten zich op waterveiligheid, zoetwater en waterkwaliteit. Maar ook de Deltabeslissingen en enkele waterafhankelijke thema's als natuur en duurzame energie hebben in het plan een plek gekregen. De doorwerking van de beleidsambities/uitgangspunten naar lagere overheden is geregeld in de Structuurvisie Infrastructuur en Ruimte (2012\), het Bestuursakkoord Water (2011\) en de Waterwet (2009\).

##### 5\.1\.3 Provinciaal beleid

In de Omgevingsvisie Overijssel wordt ruim aandacht besteed aan de wateraspecten. De ambities zijn, naast de uitvoering van de Kaderrichtlijn Water, gericht op de verbetering van de kwaliteit van de kleinere wateren, de veiligheid, de grondwaterbescherming, bestrijding van wateroverlast, de kwantiteit en kwaliteit van grond\- en oppervlakte water en waterbeleving zowel in de groene ruimte als stedelijk gebied.

##### 5\.1\.4 Waterschap Vechtstromen

Door de invoering van de Kaderrichtlijn Water is Nederland verdeeld in vijf deelstroomgebieden. Het deelstroomgebied Rijn\-Oost wordt beheerd door de waterschappen Rijn en IJssel, Vechtstromen, Vallei en Veluwe, Drents Overijsselse Delta en Zuiderzeeland. Om te voldoen aan de eisen van de Kaderrichtlijn Water hebben deze waterschappen een Waterbeheerplan opgesteld.

Het algemeen bestuur van waterschap Vechtstromen heeft in de vergadering van 7 oktober het 'Waterbeheerplan 2016\-2021' vastgesteld. In het Waterbeheerplan is aangegeven hoe het waterschap zijn taken de komende jaren (2016 tot 2021\) wil uitvoeren. In het plan zijn doelen en maatregelen gesteld voor de thema's waterveiligheid, voldoende water, schoon water en het zuiveren van afvalwater. Deze zijn gericht op:

* voorkomen of beperken van overstromingen, wateroverlast en droogte;

* beschermen en verbeteren van de kwaliteit van het oppervlaktewater en grondwater en het zorgen voor een goed functionerend regionaal watersysteem;

* het effectief en efficiÃ«nt behandelen van afvalwater in de afvalwaterzuiveringsinstallaties.

#### 5\.2 Waterparagraaf

##### 5\.2\.1 Algemeen

Zoals in voorgaande paragrafen uiteen is gezet, wordt in het moderne waterbeheer (waterbeheer 21eÂ eeuw) gestreefd naar duurzame, veerkrachtige watersystemen met minimale risico's op wateroverlast of watertekorten. Belangrijk instrument hierbij is de watertoets, die sinds 1 november 2003 in ruimtelijke plannen is verankerd. In de toelichting op ruimtelijke plannen dient een waterparagraaf te worden opgenomen. Hierin wordt verslag gedaan van de wijze waarop rekening is gehouden met de gevolgen van het plan voor de waterhuishoudkundige situatie (watertoets).

Het doel van de watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

##### 5\.2\.2 Watertoetsprocedure

Het waterschap Vechtstromen is geÃ¯nformeerd over het plan door gebruik te maken van de digitale watertoets. De beantwoording van de vragen heeft er toe geleid er geen waterschapsbelang van toepassing is. De bestemming en de grootte van het plan hebben een geen invloed op de waterhuishouding en de afvalwaterketen. Het waterschap Vechtstromen geeft een positief wateradvies en heeft dan ook geen bezwaren tegen de voorgenomen ontwikkeling. Het watertoetsresultaat is opgenomen in Bijlage 6 bij deze toelichting.

*Afvalwaterketen*

Het zoveel mogelijk scheiden van vuil en schoon water is belangrijk voor het bereiken van een goede waterkwaliteit. Door te voorkomen dat grote hoeveelheden relatief schoon hemelwater door rioolstelsels worden afgevoerd, neemt het aantal overstorten van verontreinigd rioolwater op oppervlaktewater af en neemt de doelmatigheid van de rioolwaterzuivering toe. Hierdoor verbetert zowel de kwaliteit van oppervlaktewateren waarop overstorten plaatsvinden als de kwaliteit van het effluent ontvangende oppervlaktewater. Indien het schone hemelwater door middel van infiltratie in het gebied wordt vastgehouden alvorens het wordt afgevoerd naar oppervlaktewater, draagt dit bovendien bij aan de duurzaamheid van het watersysteem. Vandaar dat het principe "eerst schoonhouden, dan scheiden, dan pas zuiveren" een belangrijk uitgangspunt is bij nieuwe stedelijke ontwikkelingen. Als het hemelwater niet wordt aangekoppeld of wordt afgekoppeld van het bestaande rioolstelsel is oppervlakkige afvoer en infiltreren in de bodem uitgangspunt. Als infiltratie in de bodem niet mogelijk is, is lozing op het oppervlaktewater via een bodempassage gewenst.

*Waterhuishouding*

Het plan loopt geen verhoogd risico op wateroverlast als gevolg van overstromingen. Het plan heeft geen schadelijke gevolgen voor de waterkwaliteit en ecologie. In het verleden is er in of rondom het plangebied geen wateroverlast of grondwateroverlast geconstateerd. De toename van het verharde oppervlak is minder dan 1500mÂ². Het plangebied bevindt zich niet binnen een beschermingszone of herinrichtingszone langs een waterloop, primair watergebied, invloedszone zuiveringstechnisch werk of een retentiecompensatiegebied.

*Hemelwaterafvoer*

In het plan wordt het afvalwater en het hemelwater behandeld via een gescheiden stelsel: hemelwater wordt geÃ¯nfiltreerd.

### Hoofdstuk 6 Juridische aspecten en planverantwoording

#### 6\.1 Inleiding

In de voorgaande hoofdstukken is ingegaan op het plangebied, het relevante beleid en de milieu\- en omgevingsaspecten. De informatie uit deze hoofdstukken is gebruikt om keuzes te maken bij het maken van het juridische deel van het bestemmingsplan: de verbeelding en de regels. In dit hoofdstuk wordt dieper ingegaan op de opzet van dit juridische deel. Daarnaast wordt een verantwoording gegeven van de gemaakte keuzes op de verbeelding en in de regels. Dat betekent dat er wordt aangegeven waarom een bepaalde functie ergens is toegestaan en waarom bepaalde bebouwing daar acceptabel is.

#### 6\.2 Opzet van de regels

##### 6\.2\.1 Algemeen

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010\. In de ministeriÃ«le Regeling standaarden ruimtelijke ordening is vastgelegd dat de Standaard Vergelijkbare Bestemmingsplannen (SVBP) de norm is voor de vergelijkbaarheid van bestemmingsplannen. Naast de SVBP zijn ook het Informatiemodel Ruimtelijke Ordening en de Standaard Toegankelijkheid Ruimtelijke Instrumenten normerend bij het vastleggen en beschikbaar stellen van bestemmingsplannen.

De SVBP geeft normen voor de opbouw van de planregels en voor de digitale verbeelding van het bestemmingsplan. Dit bestemmingsplan is opgesteld conform de normen van de SVBP2012\.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. De verbeelding en de planregels dienen in samenhang te worden bekeken.

De regels zijn onderverdeeld in vier hoofdstukken:

Hoofdstuk 1 Inleidende regels;

Hoofdstuk 2 Bestemmingsregels;

Hoofdstuk 3 Algemene regels;

Hoofdstuk 4 Overgangs\- en slotregels.

##### 6\.2\.2 Inleidende regels

Hoofdstuk 1 bevat de inleidende regels. Deze regels gelden voor het gehele plangebied en bevatten:

* Begrippen (Artikel 1)

In dit artikel zijn definities van de in de regels gebruikte begrippen opgenomen. Hiermee is een eenduidige interpretatie van deze begrippen vastgelegd.

* Wijze van meten (Artikel 2)

Dit artikel geeft op een eenduidige manier aan op welke wijze afstanden, dakhellingen en oppervlakten moeten worden gemeten en hoe voorkomende eisen betreffende de maatvoering begrepen moeten worden.

##### 6\.2\.3 Bestemmingsregels

Hoofdstuk 2 van de regels bevat de juridische vertaling van de in het plangebied voorkomende bestemmingen. De regels zijn onderverdeeld in o.a.:

* Bestemmingsomschrijving: omschrijving van de activiteiten die zijn toegestaan;

* Bouwregels: eisen waaraan de bebouwing moet voldoen (bouwhoogte, goothoogte etc.);

* Afwijken van de bouwregels: onder welke voorwaarde(n) mag afgeweken worden van de aangegeven bouwregels.

* Specifieke gebruiksregels: welk gebruik van gronden en opstallen in ieder geval strijdig zijn of onder welke voorwaarden toegestaan zijn;

* Afwijken van de gebruiksregels: onder welke voorwaarde(n) mag afgeweken worden van de aangegeven bestemming en/of specifieke gebruiksregels.

In paragraaf 6\.3 worden de bestemmingen nader toegelicht en wordt aangegeven waarom voor bepaalde gronden voor de desbetreffende bestemming is gekozen.

##### 6\.2\.4 Algemene regels

Hoofdstuk 3 bevat de algemene regels. Deze regels gelden voor het gehele plangebied. Dit hoofdstuk is opgebouwd uit:

Anti\-dubbeltelregel (Artikel 5)

Deze regel is opgenomen om een ongewenste verdichting van de bebouwing te voorkomen. Deze verdichting kan zich met name voordoen, indien een perceel of een gedeelte daarvan, meer dan Ã©Ã©n keer betrokken wordt bij de berekening van (bijvoorbeeld) een maximaal bebouwingspercentage.

Algemene afwijkingsregels (Artikel 6)

Dit artikel beschrijft in welke gevallen burgemeester en wethouders van het bestemmingsplan kunnen afwijken.

Overige regels (Artikel 7)

In dit artikel wordt aangegeven dat wettelijke regelingen waarnaar in dit bestemmingsplan wordt verwezen, gelden zoals deze luiden op het moment van vaststelling van het plan.

##### 6\.2\.5 Overgangs\- en slotregels

In Hoofdstuk 4 van de regels staan de overgangs\- en slotregels. In het overgangsrecht is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregel wordt aangegeven hoe het bestemmingsplan wordt genoemd.

#### 6\.3 Verantwoording van de regels

Kenmerk van de Nederlandse ruimtelijke ordeningsregelgeving is dat er uitgegaan wordt van toelatingsplanologie. Een bestemmingsplan geeft aan welke functies waar zijn toegestaan en welke bebouwing mag worden opgericht. Bij het opstellen van dit bestemmingsplan zijn keuzes gemaakt over welke functies waar worden mogelijk gemaakt en is gekeken welke bebouwing stedenbouwkundig toegestaan kan worden.

Het is noodzakelijk dat het bestemmingsplan een compleet inzicht biedt in de bouw\- en gebruiksmogelijkheden binnen het betreffende plangebied. Het bestemmingsplan is het juridische toetsingskader dat bindend is voor de burger en overheid en geeft aan wat de gewenste planologische situatie voor het plangebied is.

In onderstaande paragraaf worden de verschillende bestemmingen nader onderbouwd.

**Tuin (Tuin)**

De gronden met de bestemming 'Tuin' zijn bestemd voor erven en tuinen, water, groenvoorzieningen en bouwwerken, geen gebouwen zijnde. Binnen de bestemming zijn alleen vergunningsvrije erf\- en perceelafscheidingen toegestaan overeenkomstig artikel 2 van bijlage 2 van het Besluit omgevingsrecht. De bouwhoogte van overige bouwwerken, geen gebouwen zijnde, bedraagt niet meer dan 3 m.

**Woongebied (Artikel 4)**

De gronden met deze bestemming zijn bestemd voor het wonen al dan niet in combinatie met ruimte voor een beroep en/of bedrijf aan huis. Tevens zijn tuinen, erven en terreinen toegestaan. Daaraan ondergeschikt zijn ook nutsvoorzieningen, paden, parkeervoorzieningen, (infiltratie)groenvoorzieningen en water toegestaan.

Een woning mag uitsluitend binnen het bouwvlak worden gebouwd en de inhoud bedraagt maximaal 750 m3. De goot\- en bouwhoogte van een woning bedraagt respectievelijk maximaal 4,5 en 10 meter. De oppervlakte van bijgebouwen en overkappingen en aangebouwd mag maximaal 60 m2 bedragen.

De bouwhoogte van erf\- en terreinafscheidingen mag voor de voorgevel niet meer dan 1 meter bedragen en op overige plaatsen niet meer dan 2 meter. Overige bouwwerken, geen gebouw zijnde mogen maximaal 3 meter bedragen.

In de gebruiksregels is een voorwaardelijk verplichting opgenomen, waarmee wordt geregeld dat het gebruik van en het in gebruik laten nemen van gebouwen ter plaatse van de aanduiding 'specifieke vorm van wonen \- voorwaardelijke verplichting' uitsluitend toelaatbaar is indien:

* de landschapsmaatregelen conform het in Bijlage 1 van de regels opgenomen erfinrichtingstekening is uitgevoerd en in stand wordt gehouden;

### Hoofdstuk 7 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

In het voorliggende geval wordt een overeenkomst gesloten tussen initiatiefnemer en de gemeente. Hierin is verzekerd dat het risico van planschade voor rekening van de initiatiefnemer komt. De gemeentelijke kosten worden verhaald middels de legesverordening, waardoor het kostenverhaal voor de gemeente volledig is verzekerd. Dit brengt met zich mee dat vaststelling van een exploitatieplan achterwege kan blijven.

### Hoofdstuk 8 Vooroverleg, inspraak en zienswijzen

#### 8\.1 Vooroverleg

Op grond van artikel 3\.1\.1 Bro is vooroverleg vereist met het waterschap en met de diensten van de provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

##### 8\.1\.1 Het Rijk

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Geoordeeld wordt dat dit bestemmingsplan geen nationale belangen schaadt. Daarom is afgezien van het voeren van vooroverleg met het Rijk.

##### 8\.1\.2 Provincie Overijssel

Op basis van artikel 3\.1\.1, lid 2 van de Bro heeft de provincie de mogelijkheid om plannen aan te wijzen waarvoor geen vooroverleg is vereist. De provincie Overijssel heeft van deze mogelijkheid gebruik gemaakt en een zogenoemde âUitzonderingslijst Vooroverleg Ruimtelijke Plannenâ opgesteld. Voor plannen in de groene omgeving/buitengebied is in deze lijst A, lid 1 (Woningbouw) opgenomen: *Plannen/projectbesluiten voor woningbouw met minder dan 7 woningen met bijbehorende voorzieningen*

*als wegen en groen in lijn met de provincie gemaakte woonafspraken.*

Zoals blijkt uit het vorenstaande voldoet de nieuwbouw van 1 woning, waar dit bestemmingsplan in voorziet, aan hetgeen hierboven is beschreven. Derhalve wordt het plan in het kader van vooroverleg niet voorgelegd aan de provincie Overijssel.

##### 8\.1\.3 Waterschap Vechtstromen

Uit de watertoets is gebleken dat er geen waterschapsbelang van toepassing is. De bestemming en de grootte van het plan hebben geen invloed op de waterhuishouding en de afvalwaterketen. De procedure in het kader van de watertoets is daarmee goed doorlopen. Het waterschap Vechtstromen geeft een positief wateradvies en heeft dan ook geen bezwaren tegen de voorgenomen ontwikkeling.

#### 8\.2 Inspraak

Conform de gemeentelijke inspraakverordening kan het bestuursorgaan zelf besluiten of inspraak wordt verleend bij de voorbereiding van gemeentelijk beleid. In het voorliggende geval wordt geen voorontwerp bestemmingsplan ter inzage gelegd.

#### 8\.3 Zienswijzen

Het ontwerpbestemmingsplan heeft van donderdag 28 mei tot en met woensdag 8 juli 2020 ter inzage gelegen. Gedurende deze periode zijn er geen zienswijzen ingediend.