# **Bestemmingsplan Mozartlaan - Bathemerweg 7**

*VASTGESTELD*

Juni 2019

| 1          | HOOFDSTUK 1 INLEIDEND HOOFDSTUK 3<br>Aanleiding3 |                                                      |  |  |
|------------|--------------------------------------------------|------------------------------------------------------|--|--|
| 1.1        |                                                  |                                                      |  |  |
| 1.2        | Ligging van het plangebied3                      |                                                      |  |  |
| 1.3        | Bij het plan behorende stukken 4                 |                                                      |  |  |
| 1.4<br>1.5 |                                                  | Planologisch kader 4<br>Doel 6                       |  |  |
| 1.6        |                                                  | Leeswijzer6                                          |  |  |
|            |                                                  |                                                      |  |  |
| 2          | HOOFDSTUK 2 GEBIEDSBESCHRIJVING EN HISTORIE 7    |                                                      |  |  |
| 2.1        |                                                  | Ligging en historie 7                                |  |  |
| 2.2        |                                                  | Het plangebied in zijn omgeving11                    |  |  |
| 2.3        |                                                  | Het gewenste plan12                                  |  |  |
| 3<br>3.1   | HOOFDSTUK 3 BELEIDSKADER 16                      |                                                      |  |  |
|            | Rijksbeleid 16                                   |                                                      |  |  |
|            | 3.1.1                                            | Structuurvisie Infrastructuur en Ruimte16            |  |  |
|            | 3.1.2                                            | Besluit ruimtelijke ordening 16                      |  |  |
| 3.2        |                                                  | Provinciaal beleid 16                                |  |  |
|            | 3.2.1                                            | Omgevingsvisie Overijssel 16                         |  |  |
| 3.3        |                                                  | Gemeentelijk beleid 25                               |  |  |
|            | 3.3.1                                            | Omgevingsvisie 'Natuurlijk Avontuurlijk'25           |  |  |
|            | 3.3.2                                            | Landschapsbeleid Hellendoorn 200026                  |  |  |
|            | 3.3.3                                            | Beleid 'vrijkomende gebouwen in het buitengebied' 26 |  |  |
|            | 3.3.4                                            | Welstand 26                                          |  |  |
| 4          |                                                  | HOOFDSTUK 4 OMGEVINGSFACTOREN 28                     |  |  |
| 4.1        |                                                  | Archeologie28                                        |  |  |
|            | 4.1.1                                            | Aanleiding en doel28                                 |  |  |
|            | 4.1.2                                            | Doorwerking naar het plan 28                         |  |  |
| 4.2        | Cultuurhistorie29                                |                                                      |  |  |
|            | 4.2.1                                            | Aanleiding en doel29                                 |  |  |
|            | 4.2.2                                            | Doorwerking naar het plan 29                         |  |  |
| 4.3        |                                                  | Besluit externe veiligheid inrichtingen 29           |  |  |
|            | 4.3.1                                            | Aanleiding en doel29                                 |  |  |
|            | 4.3.2                                            | Doorwerking naar het plan 30                         |  |  |
| 4.4        | Bodem 30                                         |                                                      |  |  |
|            | 4.4.1                                            | Aanleiding en doel30                                 |  |  |
|            | 4.4.2                                            | Doorwerking naar het plan 31                         |  |  |
| 4.5        |                                                  | Ecologie32                                           |  |  |
|            | 4.5.1                                            | Aanleiding en doel32                                 |  |  |
|            | 4.5.2                                            | Doorwerking naar het plan 32                         |  |  |
| 4.6        | Geluid 34                                        |                                                      |  |  |
|            | 4.6.1                                            | Aanleiding en doel34                                 |  |  |
|            | 4.6.2                                            | Doorwerking naar het plan 34                         |  |  |
| 4.7        |                                                  | Luchtkwaliteit 35                                    |  |  |
|            | 4.7.1                                            | Aanleiding en doel35                                 |  |  |
|            | 4.7.2                                            | Doorwerking naar het plan 36                         |  |  |
| 4.8        |                                                  | M.E.R.-beoordeling36                                 |  |  |
|            | 4.8.1                                            | Aanleiding en doel36                                 |  |  |
|            | 4.8.2                                            | Doorwerking naar het plan 36                         |  |  |

| 4.9                         | Milieuhinder 37                                         |  |  |  |
|-----------------------------|---------------------------------------------------------|--|--|--|
|                             | 4.9.1<br>Aanleiding en doel37                           |  |  |  |
|                             | 4.9.2<br>Doorwerking naar het plan 37                   |  |  |  |
| 4.10                        | Watertoets 39                                           |  |  |  |
|                             | 4.10.1<br>Aanleiding en doel39                          |  |  |  |
|                             | 4.10.2<br>Doorwerking naar het plan 39                  |  |  |  |
| 5                           | HOOFDSTUK 5 JURIDISCHE ASPECTEN EN PLANVERANTWOORDING42 |  |  |  |
| 5.1                         | Inleiding 42                                            |  |  |  |
| 5.2                         | Opzet van de regels 42                                  |  |  |  |
|                             | 5.2.1<br>Inleidende regels 42                           |  |  |  |
|                             | 5.2.2<br>Bestemmingsregels43                            |  |  |  |
|                             | 5.2.3<br>Algemene regels 43                             |  |  |  |
|                             | 5.2.4<br>Overgangs- en slotregels 43                    |  |  |  |
| 5.3                         | Verantwoording van de regels43                          |  |  |  |
| 6                           | HOOFDSTUK 6 UITVOERBAARHEID45                           |  |  |  |
| 6.1                         | Economische uitvoerbaarheid 45                          |  |  |  |
| 6.2                         | Maatschappelijke uitvoerbaarheid45                      |  |  |  |
|                             | BIJLAGEN46                                              |  |  |  |
| Ruimtelijk kwaliteitsplan46 |                                                         |  |  |  |
|                             | Ecologisch onderzoek47                                  |  |  |  |
| Watertoets48                |                                                         |  |  |  |
| Bodemonderzoek49            |                                                         |  |  |  |
| Akoestisch onderzoek50      |                                                         |  |  |  |
|                             | Akoestisch onderzoek hoger waarden 51                   |  |  |  |

## <span id="page-3-0"></span>**1 Hoofdstuk 1 Inleidend hoofdstuk**

## <span id="page-3-1"></span>**1.1 Aanleiding**

Aan de Bathemerweg 7 te Haarle is een agrarisch bedrijf gevestigd, waarvan de intensieve veehouderij beëindigd is. De gebouwen die niet meer worden gebruikt, worden gesloopt en worden ingezet voor de Rood voor Rood-regeling van de gemeente Hellendoorn.

De compensatiewoning wordt gebouwd aan de Mozartlaan te Nijverdal, waar wel een woonbestemming is, maar nog geen bouwvlak. Met het slopen van de gebouwen aan de Bathemerweg kan er een bouwvlak gerealiseerd worden aan de Mozartlaan. Aan de Bathemerweg wordt circa 975 m2 aan schuren gesloopt, het bouwvlak wordt verkleind en de aanduiding intensieve veehouderij wordt verwijderd.

Aangezien de ontwikkeling niet in overeenstemming is met het geldende bestemmingsplan, moet een bestemmingsplanherziening plaatsvinden. Het betreft een bestemmingsplan met twee locaties.

### <span id="page-3-2"></span>**1.2 Ligging van het plangebied**

De ligging en begrenzing van de betreffende percelen (hierna te noemen: het plangebied) is aangegeven op volgende afbeeldingen.

**Afbeelding 1: Ligging Bathemerweg 7 te Haarle**

**Afbeelding 2: Ligging locatie aan de Mozartlaan te Nijverdal**

#### <span id="page-4-0"></span>**1.3 Bij het plan behorende stukken**

Het "Bestemmingsplan Mozartlaan – Bathemerweg 7" bestaat uit de volgende stukken:

- verbeelding ("NL.IMRO.0163.BPHEMZTLNBTHMRWG-VG01_verbeelding1" en "NL.IMRO.0163.BPHEMZTLNBTHMRWG-VG01_verbeelding1") en een renvooi;
- regels met bijbehorende bijlagen.

Op de verbeelding zijn de bestemmingen van de in het plan begrepen gronden weergegeven. In de regels zijn bepalingen opgenomen om de uitgangspunten van het plan zeker te stellen. Het plan gaat vergezeld van een toelichting. De toelichting, met bijlagen, geeft een duidelijk beeld van het bestemmingsplan en van de daaraan ten grondslag liggende gedachten, maar maakt geen deel uit van het juridisch bindende deel van het bestemmingsplan.

#### <span id="page-4-1"></span>**1.4 Planologisch kader**

#### *Bathemerweg*

De bestemming van het plangebied is momenteel geregeld in het bestemmingsplan 'Buitengebied 2009'. Dit bestemmingsplan is door de gemeenteraad van Hellendoorn vastgesteld op 20 april 2009 en, nadat de plankaart en de regels op enkele delen vernietigd zijn, op 15 juni 2011 onherroepelijk geworden.

In dit bestemmingsplan heeft het plangebied voor wat betreft de Bathemerweg 7 de bestemming "Agrarisch met waarden". Dat blijft ook zo. De locatie heeft de lettertekenaanduiding "Intensieve veehouderij", deze aanduiding verdwijnt.

Daarnaast heeft de locatie de lettertekenaanduiding "Specifieke vorm van waarde kleinschalig landschap" en is er voor een deel een dubbelbestemming "Waarde - Archeologische verwachtingswaarde". Het plangebied ligt tevens in een zone dat is aangeduid als "Reconstructiewetzone - Extensiveringsgebied".

Hierna volgt een weergave van het huidige planologische regime.

**Afbeelding 3: Verbeelding van de huidige situatie aan de Bathemerweg**

#### *Mozartlaan*

Voor de locatie Mozartlaan te Nijverdal geldt het "bestemmingsplan Nijverdal Groot Lochter". Dit plan is vastgesteld op 18 juni 2013.

De bestemming ter hoogte van de planlocatie is "Wonen-1". Er is geen bouwvlak aanwezig, dit wordt met de Rood voor Rood-regeling mogelijk gemaakt.

Hierna volgt een weergave van het huidige planologische regime.

**Afbeelding 4: Verbeelding van de huidige situatie aan de Mozartlaan (blauwe marker)**

Omdat er voor beide locaties verschillende bestemmingsplannen van kracht zijn, kan er geen wijzigingsbevoegheid toegepast worden. Er is een procedure herziening van toepassing, met vaststelling door de gemeenteraad.

#### <span id="page-6-0"></span>**1.5 Doel**

In deze toelichting wordt ingegaan op de (ruimtelijke) gevolgen van de voorgenomen ontwikkeling van het betreffende gebied. Ook wordt een beschrijving gegeven van het relevante ruimtelijk beleid.

#### <span id="page-6-1"></span>**1.6 Leeswijzer**

De toelichting van dit bestemmingsplan is opgebouwd uit een zevental hoofdstukken. Na dit inleidende hoofdstuk volgt in hoofdstuk 2 een beschrijving van het plan. In hoofdstuk 3 komt het beleidskader aan bod. In dit hoofdstuk wordt een beschrijving gegeven van het van toepassing zijnde rijksbeleid, provinciaal beleid en gemeentelijk beleid. Het voorgenomen plan wordt getoetst aan de randvoorwaarden die volgen uit het beleid. Hoofdstuk 4 worden de omgevingsfactoren beschreven. Daarnaast wordt per omgevingsfactor beoordeeld wat de invloed op het plan kan zijn. In hoofdstuk 5 beslaat de juridische aspecten en planverantwoording. Vervolgens wordt in hoofdstuk 6 ingegaan op de maatschappelijke en economische uitvoerbaarheid.

## <span id="page-7-0"></span>**2 Hoofdstuk 2 Gebiedsbeschrijving en historie**

## <span id="page-7-1"></span>**2.1 Ligging en historie**

Het perceel aan de Bathemerweg ligt in het buitengebied van Haarle, de locatie aan de Mozartlaan ligt in de kern van Nijverdal.

Hieronder de ligging van de locaties vanuit een hoger gebiedsperspectief.

**Afbeelding 5: Gemeente Hellendoorn en de ligging van het plangebied.**

#### *Bathemerweg*

Hierna volgt een weergave van de ontwikkeling van de locatie aan de Bathemerweg door de tijd.

**Afbeelding 6: Ontwikkeling Bathemerweg door de tijd**

Op de locatie aan de Bathemerweg werden voorheen varkens gehouden. De stal wordt grotendeels gesloopt, een deel blijft staan dat voor stalling werktuigen en veestal wordt gebruikt. Er wordt 975 m2 gesloopt. Alle asbest op de locatie wordt verwijderd.

**Afbeelding 7: Overzicht bedrijf met de te slopen gedeeltes**

Naast de stal bevindt zich nog een vaste mestopslag en kuilvoeropslag, ook deze worden verwijderd.

#### *Mozartlaan*

Hierna volgt een weergave van de ontwikkeling van de locatie aan de Mozartlaan door de tijd.

**Bestemmingsplan Mozartlaan – Bathemerweg 7** Vastgesteld Toelichting

**Afbeelding 8: Ontwikkeling Mozartlaan, toen en nu**

#### <span id="page-11-0"></span>**2.2 Het plangebied in zijn omgeving**

#### *Bathemerweg*

Het plangebied bevindt zich deels aan de Bathemerweg 7 te Haarle. Hieronder een weergave van dit gebied in zijn directe omgeving en een beschrijving van de omringende woningen en agrarische bedrijven.

**Bathemerweg 18 Bathemerweg 9 Bathemerweg 16 Bathemerweg 5**

In de nabijheid bevinden zich de volgende agrarische bestemmingen:

- Bathemerweg 3 (Zorgboerderij De Schurinkshoeve)
- Bathemerweg 16 (rundveehouderij)

De volgende adressen zijn woonbestemmingen:

- Bathemerweg 5
- Bathemerweg 18
- Bathemerweg 9

#### *Mozartlaan*

Het andere deel van het plangebied bevindt zich aan de Mozartlaan te Nijverdal. De locatie is kadastraal bekend als gemeente Hellendoorn, sectie N, nummer 9501. Hierna volgt een weergave van dit gebied in zijn directe omgeving en een beschrijving van de omringende woningen en bedrijven.

**Nieuwbouwlocatie Mozartlaan Woningen aan de Mozartlaan Boomcateweg 90a en 90 Woningen aan de Boomcateweg Woningen aan de Vivaldistraat Boomcateweg 92a Boomcateweg 92**

In de nabijheid bevindt zich één bedrijf, de bestemming is agrarisch:

Boomcateweg 92 (kwekerij en groencentrum Zonnebeld)

Alle andere omliggende adressen zijn woonbestemmingen die zich in de kern van Nijverdal bevinden.

#### <span id="page-12-0"></span>**2.3 Het gewenste plan**

De eigenaar van de Bathemerweg en de eigenaren van de locatie aan de Mozartlaan hebben een akkoord om de te slopen vierkante meters te gaan benutten voor de nieuwe woning aan de Mozartlaan. Met de te verwijderen gebouwen aan de Bathemerweg wordt ruimschoots voldaan aan het minimum van 850 m2 om te slopen in ruil voor een compensatiewoning.

#### *Bathemerweg*

De initiatiefnemer van de Bathemerweg gaat de voormalige varkensstal gedeeltelijk slopen. Een deel blijft staan, een impressie van de nieuwe indeling volgt hierna.

#### **Bestemmingsplan Mozartlaan – Bathemerweg 7** Vastgesteld Toelichting

**Afbeelding 9: Situering nieuwe woning met bijgebouw**

Met de sloop van de varkensstallen zal het erf compacter worden. Er moet voorkomen worden dat de eenheid tussen de bijgebouwen en de boerderij verloren gaat. Er is daarom gekozen om middels verharding en fruitbomen een centraal erf te creëren. Hier is ruimte om te keren en te parkeren. Middels groen wordt daarmee de eenheid op het erf bevorderd. Het voorerf blijft zoals het is. Deze is reeds ingericht met streekeigen beplanting. Hieronder is een schetsmatige weergave van de nieuwe situatie.

**Afbeelding 10: Situering gebouwen en inrichting nieuw erf**

De landschappelijke inpassing is uitgewerkt in het Ruimtelijk Kwaliteitsplan, dat als bijlage is opgenomen bij dit bestemmingsplan.

#### *Mozartlaan*

Aan de Mozartlaan wordt een bouwvlak toegevoegd en een nieuwe woning gebouwd. Vanuit het akoestisch onderzoek blijkt dat de woning schuin op de kavel gesitueerd moet worden. De inrit sluit aan op een bestaande inrit. Aan de west- en zuidzijde wordt een geluidsscherm voorzien met een groene uitstraling (hedera). De tuin wordt aan de straatzijde middels een lage haag afgeschermd. Op het erf komen enkele fruitbomen. Het geheel past hierdoor goed binnen de bebouwde kom, zie de weergave hierna.

**Afbeelding 11: Situering nieuwe woning met bijgebouw**

Hierna volgt een impressie van de te bouwen woning.

**Afbeelding 12: Impressie nieuwe woning, de achterkant**

**Bestemmingsplan Mozartlaan – Bathemerweg 7** Vastgesteld Toelichting

**Afbeelding 13: Impressie nieuwe woning, de voorkant**

De uitwerking is nader weergegeven de bijlage Ruimtelijk Kwaliteitsplan.

## <span id="page-16-0"></span>**3 Hoofdstuk 3 Beleidskader**

Getoetst wordt of het plan past binnen het vigerende planologisch kader en binnen het ruimtelijk beleid van de verschillende overheidslagen. In dit hoofdstuk staat een overzicht van het van toepassing zijnde beleid in relatie tot de gewenste ontwikkelingen van de initiatiefnemer.

#### <span id="page-16-1"></span>**3.1 Rijksbeleid**

#### <span id="page-16-2"></span>**3.1.1 Structuurvisie Infrastructuur en Ruimte**

Het beleid van het rijk op de ruimtelijke ontwikkeling en mobiliteit van Nederland tot 2040 is neergelegd in de Structuurvisie Infrastructuur en Ruimte (SVIR). Het Rijk kiest voor een selectievere inzet van rijksbeleid op slechts 13 nationale belangen. Voor deze belangen acht het Rijk zich verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid.

De benoemde rijksbelangen hebben echter geen betrekking op de ontwikkelingen die binnen het onderhavige plangebied zijn voorgenomen.

#### <span id="page-16-3"></span>**3.1.2 Besluit ruimtelijke ordening**

De 'ladder voor duurzame verstedelijking' is in de Structuurvisie Infrastructuur en Ruimte (SVIR) geïntroduceerd en vastgelegd als procesvereiste in het Besluit ruimtelijke ordening (Bro). Het Bro (artikel 3.1.6 lid 2) bepaalt dat voor nieuwe stedelijke ontwikkelingen de treden van de ladder moet worden doorlopen. Doel van de ladder voor duurzame verstedelijking is een goede ruimtelijke ordening in de vorm van een optimale benutting van de ruimte in stedelijke gebieden. Met de ladder voor duurzame verstedelijking wordt een zorgvuldige afweging en transparante besluitvorming bij alle ruimtelijke en infrastructurele besluiten nagestreefd.

In het voorliggende plan worden voormalige bedrijfsgebouwen gesloopt aan de Bathemerweg 7 te Haarle en wordt er een woning gebouwd aan de Mozartlaan in Nijverdal. Blijkens jurisprudentie wordt een dergelijke kleinschalige ontwikkeling niet aangemerkt als een stedelijke ontwikkeling in de zin van de Bro. Een verdere toetsing aan de ladder voor duurzame verstedelijking is daarmee niet noodzakelijk.

#### <span id="page-16-4"></span>**3.2 Provinciaal beleid**

#### <span id="page-16-5"></span>**3.2.1 Omgevingsvisie Overijssel**

In de Omgevingsvisie wordt de visie op de ontwikkeling van de fysieke leefomgeving van de provincie Overijssel uiteengezet. De Omgevingsvisie is een samenvoeging van het streekplan, Verkeers- en Vervoersplan, Waterhuishoudingsplan en het Milieubeleidsplan.

Deze visie is opgesteld met een doorkijk tot 2030. In de Omgevingsverordening zijn instructies opgenomen ten aanzien van de inhoud van de juridisch-planologische documenten. In deze paragraaf komt als eerste de visie aan bod en in navolging hierop de verordening.

Voor de omgevingsvisie heeft de provincie in het buitengebied twee thema's die leidend zijn voor alle beleidskeuzes: duurzaamheid en ruimtelijke kwaliteit. Ruimtelijke kwaliteit wordt gerealiseerd door naast bescherming vooral in te zetten op het verbinden van bestaande kwaliteiten en nieuwe ontwikkelingen in projecten en regels. Ontwikkelingsperspectieven schetsen de ontwikkelingsrichtingen voor gebieden. Voor de groene omgeving worden de volgende ontwikkelingsperspectieven geschetst:

- realisatie groene en blauwe hoofdstructuur;
- buitengebied- accent agrarische productie;
- buitengebied- accent veelzijdige gebruiksruimte..

*Duurzame ontwikkeling* voorziet in de behoefte aan de huidige generatie, zonder voor toekomstige generaties de mogelijkheden in gevaar te brengen om ook in hun behoeften te voorzien.

*Ruimtelijke kwaliteit* is de goede functie op de juiste plek op de goede manier ingepast in de omgeving. De ambitie is een kwaliteitsontwikkeling in gang te zetten, waarbij elk project, elke ontwikkeling iets bijdraagt aan de kwaliteit van de leefomgeving. Ruimtelijke kwaliteit wordt daarmee een vanzelfsprekend resultaat van handelen! Voor het behouden en versterken van de ruimtelijke kwaliteit zijn essentiële gebiedskenmerken het uitgangspunt. De provincie wil de ruimtelijke kwaliteit vooral versterken door deze gebiedskenmerken te verbinden aan nieuwe ontwikkelingen. De aanwezige gebiedskenmerken in zowel de groene- als de stedelijke omgeving zijn tot stand gekomen door soms eeuwenoude processen. Ze zijn te onderscheiden in 4 lagen:

- 1. laag van de beleving (toerisme, recreatie en landgoederen);
- 2. stedelijke laag (bebouwing en infrastructuur);
- 3. laag van de agrarische cultuurlandschappen (grootschalig gebruik en inrichting van de bodem) en;
- 4. natuurlijke laag (in en op de bodem).

#### *3.2.1.1 Uitvoeringsmodel omgevingsvisie*

Om te beoordelen of een willekeurige ruimtelijke ontwikkeling inpasbaar is binnen het provinciale beleid dient de gewenste ontwikkeling te worden getoetst op basis van het Uitvoeringsmodel Omgevingsvisie Overijssel. Met dit beleid wordt met name gekeken naar de Bathemerweg, daar is de ruimtelijke ingreep het grootst. Aan de Mozartlaan wordt een woning binnen de bebouwde kom gebouwd, waar de bestemming al wonen is. Hierna is het Uitvoeringsmodel zichtbaar gemaakt en wordt uitleg gegeven over de in het Uitvoeringsmodel opgenomen begrippen.

**Afbeelding 14: Uitvoeringsmodel omgevingsvisie**

Het model is gebaseerd op drie niveaus, te weten:

- 1. generieke beleidskeuzes (de *of* vraag);
- 2. ontwikkelingsperspectieven (de *waar* vraag);
- 3. gebiedskenmerken (de *hoe* vraag).

Deze begrippen worden hieronder nader toegelicht.

#### **Generieke beleidskeuzes**

Deze vloeien voort uit keuzes van EU, Rijk of provincie. Het zijn keuzes die bepalend zijn of ontwikkelingen nodig dan wel mogelijk zijn. Het gaat dan om het volgende:

- Reserveringen voor waterveiligheid, randvoorwaarden voor externe veiligheid, grondwaterbeschermingsgebieden, bescherming van de ondergrond (aardkundige en archeologische waarden), landbouwontwikkelingsgebieden voor intensieve veehouderij, begrenzing van Nationale Landschappen, Natura 2000 gebieden, Natuurnetwerk Nederland (NNN). De generieke beleidskeuzes zijn vaak normstellend;
- Voor woningbouw, bedrijfslocaties en voorzieningen in zowel de groene als stedelijk omgeving hanteert de provincie bovendien de zogenaamde SER-ladder. Deze komt er kort gezegd op neer dat eerst bestaande bebouwing en herstructurering worden benut, voordat er uitbreiding kan plaatsvinden;
- Ook valt hieronder dat de provincie van gemeenten vraagt om afspraken te maken over hun ruimtelijke ontwikkelingsplannen met buurgemeenten. Dit wordt onder andere bij woningbouw en bij bedrijventerreinen gevraagd. Zo bereikt de provincie een optimaal afgestemd en zuinig ruimtegebruik.

#### **Ontwikkelingsperspectieven**

Binnen de Omgevingsvisie zijn zes ontwikkelperspectieven beschreven voor de Groene en Stedelijke omgeving. Met dit spectrum wordt ruimte gegeven voor het realiseren van de beleids- en kwaliteitsambities.

De ontwikkelperspectieven geven richting wat waar ontwikkeld zou kunnen worden. Hieronder is de kaart weergegeven die geldt voor het ontwikkelperspectief. Er is sprake van "Wonen en werken in het kleinschalig mixlandschap".

#### **Afbeelding 15: Kaart van het ontwikkelingsperspectief uit de omgevingsvisie**

In het mixlandschap (buitengebied met accent veelzijdige gebruiksruimte) is sprake van verweving van functies. Aan de ene kant is melkveehouderij en akkerbouw een belangrijke vorm van landgebruik. Aan de andere kant gebruik voor landschap, natuur, milieubescherming, cultuurhistorie, recreatie, wonen en andere bedrijvigheid. Dus wonen past goed in dit landschap.

#### **Gebiedskenmerken**

Bij (nieuwe) ontwikkelingen wil de provincie dat de ruimtelijke kwaliteit versterkt wordt. Dit kan vooral door gebiedskenmerken te verbinden aan nieuwe ontwikkelingen. Deze gebiedskenmerken zijn te onderscheiden in vier lagen:

- 1. laag van de beleving (toerisme, recreatie en landgoederen);
- 2. stedelijke laag (bebouwing en infrastructuur);
- 3. laag van de agrarische cultuurlandschappen (grootschalig gebruik en inrichting van de bodem) en:
- 4. natuurlijke laag (in en op de bodem);

#### Kwaliteitsopgaven

De kwaliteitsopgaven en -voorwaarden op basis van deze gebiedskenmerken kunnen te maken hebben met landschappelijke inpassing, infrastructuur, milieuaspecten, bodemaspecten, cultuurhistorie, toeristische en recreatieve aantrekkingskracht, natuur, water, etc. De gebiedskenmerken zijn soms normstellend, maar meestal richtinggevend of inspirerend.

Hieronder volgt de toets op basis van het Uitvoeringsmodel voor het perceel aan de Bathemerweg te Haarle. Op basis van gebiedskenmerken in vier lagen gelden specifieke kwaliteitsvoorwaarden en opgaven voor ruimtelijke ontwikkelingen. Hierna volgende de uitsneden van de vier lagen.

#### *Laag van de beleving*

De laag van beleving wordt ook wel de laag van lust- en leisure genoemd. Hierna worden ze door elkaar gebruikt. Aan de (relatieve) autonomie van de natuurlijke processen in de natuurlijke laag, het 'nut' van het cultuurlandschap en de sociale en functionele dynamiek van de stedelijke laag voegt de laag van de beleving de dimensie van het welbehagen, het plezier, de trots en de beleving toe. Deze laag is het domein van de belevenis, betekenis en identiteit. De belevingslaag voegt eigen kenmerken toe, zoals landgoederen, recreatieparken en recreatieve routes, maar benut vooral de kwaliteiten van de andere drie lagen. Het stelt kwaliteiten zoals de natuur, de productielandschappen en de steden in een ander daglicht en maakt ze beleefbaar en tot een belevenis. Op basis van deze kaartlaag geldt dat het perceel de aanduiding "donkerte" heeft. Zie de kaart hieronder.

**Afbeelding 16: Laag van de beleving**

Lichte gebieden geven een beeld van economische dynamiek; zoals de steden en dorpen, de snelwegen, de kassengebieden, attractieparken en grote bedrijventerreinen. De donkere gebieden geven daarentegen een indicatie van het rustige buitengebied van Overijssel. Het zijn relatief luwe en dunbevolkte gebieden met een lage gebruiksdruk. De ambitie is gericht op het koesteren van donkerte als kwaliteit. Het streven is gericht op het handhaven van de donkerte en, waar mogelijk, de gebieden bij ontwikkelingen nog donkerder te maken.

De richting van de sturing is gericht op het minimaal toelaten van kunstlicht. Het vereist het selectief inzetten en 'richten' van kunstlicht en het vermijden van onnodig kunstlicht bij ontwikkelingen. De kansen hiervoor doen zich met name voor bij ontwikkelingen die een grote invloed hebben op het aspect donkerte, zoals grotere woon- en werklocaties en wegen. Ook de projectering van passages van auto(snel)wegen en regionale wegen speelt daarbij een grote rol vanwege het feit dat op- en afritten veelal leiden tot stedelijke ontwikkelingen.

In voorliggend geval is sprake van het slopen van varkensstallen en het beeindigen van de intensieve veehouderijtak. Buitenverlichting zal selectief worden ingezet en zal alleen aan zijn indien het nodig is.

Gezien de inkrimping van het agrarische bedrijf zal er eerder minder (buiten)licht gebruikt worden dan voorheen. De nieuwe functie past binnen de lust- en leisure laag.

#### *Laag van de agrarische cultuurlandschappen*

In het agrarisch cultuurlandschap gaat het er altijd om dat de mens inspeelt op de natuurlijke omstandigheden en die ten nutte maakt. Het agrarisch cultuurlandschap is bij uitstek een gebruikslandschap. Het aanzien van ruim twee derde van het oppervlak van Overijssel wordt bepaald door het agrarisch gebruik.

Ter plaatse is sprake van een agrarisch cultuurlandschap met dekzandgebied "oude hoevenlandschap", zie de kaart hierna.

**Afbeelding 17: Laag van de agrarische cultuurlandschappen**

Kenmerkend voor het oude hoevenlandschap is dat het landschappen zijn met verspreide erven. Het werd ontwikkeld nadat de complexen met de grote essen 'bezet' waren en een volgende generatie boeren nieuwe ontwikkelingsruimte zocht. Die vonden ze bij kleine dekzandkopjes die individueel werden ontgonnen. Dit leidde tot een landschap dat de zelfde opbouw kent als het essenlandschap, alleen in een meer kleinschalige, meer individuele en jongere variant. Deze kleinere maat en schaal is tevens de reflectie van de natuurlijke ondergrond.

#### *Ambitie*

De ambitie is het kleinschalige, afwisselende oude hoevenlandschap vanuit de verspreid liggende erven een ontwikkelingsimpuls te geven. Deze erven bieden veel ruimte voor landbouw, wonen, werken, recreatie, mits er wordt voortgebouwd aan kenmerkende structuren van het landschap: de open esjes, de routes over de erven, de erf- en landschapsbeplantingen.

#### *Sturing*

De essen en esjes krijgen een beschermende bestemmingsregeling, gericht op instandhouding van de karakteristieke openheid, de bodemkwaliteit en het reliëf.

Als ontwikkelingen plaats vinden in het oude hoevenlandschap, dan dragen deze bij aan behoud en accentuering van de dragende structuren (groenstructuur en routes) van het oude hoevenlandschap, en aan de samenhang en de karakteristieke verschillen tussen de landschapselementen:

- de erven met erfbeplanting;
- open es(je); beekdal; voormalige heidevelden;
- de mate van openheid en kleinschaligheid.

De openheid van het gebied wordt niet aangetast. Het gebied biedt ruimte voor werken. Het aangepaste erf, past prima in dit landschap. Hierdoor is er geen sprake van een aantasting van de ruimtelijke kwaliteit.

De laag van de agrarische cultuurlandschappen verzet zich niet tegen voorgenomen ontwikkeling.

#### *Natuurlijke laag*

De natuurlijke laag is ontstaan doordat abiotische processen, zoals ijs-, wind- en waterstromen, erosie en sedimentatie en biotische processen, zoals vestiging van planten diersoorten, die inwerken op de ondergrond van bodem en geologie. Op basis van de kaart 'natuurlijke laag' geldt het volgende.

**Afbeelding 18: Natuurlijke laag** 

Het plangebied ligt op de rand van een zogenaamde stuwwal. De stuwwallen zijn tijdens de ijstijd op- gestuwde aardlagen. Door de vaak grote hoogteverschillen zijn ze nu nog steeds goed zichtbaar. Op een aantal plekken zijn de ruggen al van verre zichtbaar; bovenop staand bieden ze spectaculaire zichten over de provincie. De stuwwalen hebben als regionale inzijggebieden een belangrijke functie in het watersysteem. Het zijn de 'ingangen' van regionale en lokale stelsels van grondwaterstromen. Lagen met diverse bodemsamenstelling zijn scheef gesteld, waardoor er voedselrijker en armere, waterdoorlatende en ondoorlatende lagen direct naast elkaar kunnen liggen. De verschillende stuwwallen in de provincie hebben zich in de loop van de tijd allemaal anders ontwikkeld.

In de occupatiegeschiedenis zijn sommige stuwwallen betrekkelijk ongemoeid gelaten. Op andere kwamen grote en kleinere escomplexen tot ontwikkeling. De hoge delen werden vaak als extensieve heidevelden in gebruik genomen, later zijn grote delen ervan bebost.

De ambitie is het eigen karakter van de afzonderlijke stuwwalen te behouden en versterken. De inzet is het reliëf daarbij ruimtelijk beeldbepalend te laten zijn. Door bijvoorbeeld de overgangen naar andere landschappen te accenturen en door de zichten erop én er vanaf te versterken.

Stuwwallen krijgen een beschermende bestemmingsregeling, gericht op instandhouding van de hoofdlijnen van het huidige reliëf. Dat is in onderhavig bestemmingsplan ook gedaan.

Als ontwikkelingen plaats vinden, dan dragen deze bij aan het beter zichtbaar en beleefbaar maken van de hoogteverschillen en van de overgang tussen stuwwal en omgeving. Ook moeten ontwikkelingen bijdragen aan versterking van de potentiële natuurlijke kwaliteiten van de 'natte voet' van de stuwwal (kwelzone, brongebied) en deze beter zichtbaar maken.

De natuurlijke laag verzet zich niet tegen voorgenomen ontwikkeling, de voorgenomen bebouwing is hiervoor te klein.

#### *3.2.1.2 Kwaliteitsimpuls Groene Omgeving (KGO)*

Door de Omgevingsvisie is het eerdere detailkader, zoals o.a. 'Rood voor Rood', 'Rood voor Groen', 'Nieuwe landgoederen' vervallen en is er een nieuw document opgesteld. Dit nieuwe document is de 'Kwaliteitsimpuls Groene Omgeving' (KGO). KGO is vastgelegd in de provinciale verordening (artikel 2.1.6).

De KGO gaat er vanuit dat er ruimte is voor grootschalige uitbreidingen en nieuwe functies in het buitengebied, mits hier sociaal economische en/of maatschappelijke redenen voor zijn en er is aangetoond dat het verlies aan ecologische en/of landschappelijke ruimtelijke kwaliteit in voldoende mate wordt gecompenseerd door investeringen ter versterking van de ruimtelijke kwaliteit in de omgeving.

Twee principes zijn leidend;

- Elke ontwikkeling dient bij te dragen aan een versterking van de ruimtelijke kwaliteit;
- De ontwikkelingsruimte die men krijgt dient in evenwicht te zijn met investeringen in de ruimtelijke kwaliteit.

**Afbeelding 19: KGO, verbeelding van de balans**

Uitgangspunt is dat plannen ontwikkelingsruimte krijgen als deze passen binnen het generieke beleid en de ontwikkelingsperspectieven van de provincie en worden uitgewerkt conform de gebiedskenmerken. Voorwaarde daarbij is dat de geboden ontwikkelingsruimte in evenwicht is met de te leveren kwaliteitsprestaties. Bij elke ontwikkeling hoort een basisinspanning in de vorm van een goede ruimtelijke inpassing zoals situering van gebouwen en erfbeplanting. Voor het bepalen van de hoogte van aanvullende kwaliteitsprestaties wordt het plan getoetst aan de hand van de volgende drie variabelen:

- a) Is de ontwikkeling gebiedseigen of gebiedsvreemd?
- b) Wat is de schaal van de ontwikkeling en de impact op de omgeving?
- c) Dient het initiatief een eigen belang of ook maatschappelijke belangen?

#### a) Gebiedseigenheid van de ontwikkeling

De voorgestane ontwikkeling betreft het slopen van stallen in het buitengebied en het oprichten van een woning in de kern van Nijverdal. De (woon)functie is al aanwezig in het gebied waar de woning komt. Daarnaast bepaalt uiteraard het uiterlijk van het eindresultaat in sterke mate of de ontwikkeling esthetisch past in het gebied of niet. De woning heeft een passend ontwerp, hierdoor past het uiterlijk van het eindresultaat in het gebied. Voor de locatie waar gesloopt wordt is een Ruimtelijk Kwaliteitsplan opgesteld, hiermee wordt gezorgd dat het nieuwe erf passend is in de omgeving.

#### b) Schaal van de ontwikkeling en impact op de omgeving

De schaal van de ontwikkeling is mede bepalend voor de impact op de omgeving. De schaal van de ontwikkeling aan de Bathemerweg is relatief klein. Er wordt 975 m2 aan bebouwing verwijderd. De bebouwde oppervlakte neemt dus flink af. Het bedrijf ligt in een extensiveringsgebied. Hierdoor past de verkleining van het agrarische bedrijf, voor wat betreft schaal en impact, in deze omgeving.

#### c) Eigen belang versus maatschappelijke belangen

Dit plan dient in eerste instantie een eigen belang. De uitbreiding is economisch uitvoerbaar, omdat de initiatiefnemer alle kosten voor zijn rekening neemt. Functies in de omgeving van het plangebied worden niet beperkt.

Gezien het voorgaande wordt voldaan aan de KGO. Door het oprichten van de nieuwe woning, worden de verschillende onderdelen van de omgevingsvisie niet nadelig beïnvloedt. Het gewenste plan is in overeenstemming met het provinciaal beleid.

#### <span id="page-25-0"></span>**3.3 Gemeentelijk beleid**

#### <span id="page-25-1"></span>**3.3.1 Omgevingsvisie 'Natuurlijk Avontuurlijk'**

De gemeenteraad van Hellendoorn heeft op 20 februari 2014 de Omgevingsvisie 'Natuurlijk Avontuurlijk' vastgesteld. De Omgevingsvisie bevat een brede visie op de toekomst en vormt het kader van alle ruimtelijke ontwikkelingen. Met de Omgevingsvisie zijn 'Structuurvisiegebieden' aangewezen.

Het projectgebied aan de Bathemerweg ligt binnen het structuurvisiegebied 'Rond boeren' (identiteit). Het agrarisch gebruik geeft identiteit aan dit gebied. Dit heeft een maatschappelijk belang. De recreanten en toeristen, waarvan veel vanwege de Sallandse Heuvelrug de gemeente bezoeken, ervaren vaak ook deze kant van de gemeente. Door toenemende schaalvergroting en de verstedelijking zijn mensen steeds verder van de voedselproductie, het agrarisch bedrijf, af komen te staan. Voor veel mensen vormt alleen nog de bebouwing de uiting van het bestaan van de agrarische sector. Om de afstand tot deze bedrijfstak te verkleinen, liggen er kansen om bewoners of bezoekers kennis te laten maken met het agrarisch bedrijf. Nieuwe functies zijn in dit gebied alleen toegestaan, indien deze in ruimtelijk opzicht of in functionele zin een relatie hebben met de agrarische sector. Voor een nieuw complex zouden de gebouwen zo geformeerd kunnen worden dat het in ruimtelijk opzicht lijkt op een (traditioneel) boerenerf. Inpasbaarheid in het agrarisch cultuurlandschap is van belang. Behoud, ontwikkeling en gepaste schaalvergroting vormen een wezenlijk uitgangspunt voor deze identiteit. Hiermee wil de gemeente de agrarische en landschappelijke identiteit behouden, alsmede een goede toekomst bieden voor de agrarische sector zelf. Het plangebied aan de Mozartlaan ligt in structuurvisiegebied 'sterke kernen'. De gemeente wil zich inspannen om in alle dorpen, kleine kernen en buurtschappen een duurzaam samengestelde samenleving in stand te houden, met een voorzieningenniveau dat daarbij hoort. Passende woon-, leef- en zorgmogelijkheden voor alle leeftijdscategorieën vormen daarbij het uitgangspunt. Het gaat erom mensen in staat te stellen zo lang mogelijk zelfstandig te blijven wonen en zelfredzaam te blijven. Creatieve initiatieven van alle mogelijke marktpartijen en particulieren op dit gebied zullen nadrukkelijk worden gefaciliteerd. Daarbij kiest de gemeente bij voorkeur voor inbreiding in plaats van uitbreiding.

Het voorgenomen plan aan de Bathemerweg en aan de Mozartlaan past binnen de identiteit van de betreffende gebieden en de bijbehorende ambities.

Met het voorgenomen plan ontstaat er een kwalitatief goed erf in het buitengebied, dat past in het agrarische landschap. De compensatiewoning kan gezien worden als inbreiding, wat precies in dit beleid past.

#### <span id="page-26-0"></span>**3.3.2 Landschapsbeleid Hellendoorn 2000**

De gemeente Hellendoorn streeft in haar landschapsbeleidsplan naar behoud, herstel, waar mogelijk versterking en waar nodig vernieuwing van de landschappelijke kwaliteiten van het buitengebied. Dit dient te worden afgestemd op de bestaande en te verwachten functies in het buitengebied. De volgende algemene uitgangspunten zijn hierbij geformuleerd:

- zorgen voor een aantrekkelijk en toegankelijk landschap;
- verbeteren van de structuur en de verzorging van het landschap door het opheffen van achterstallig beheer;
- versterken van de natuurwaarden en de samenhang van grote natuurgebieden;
- afstemmen van andere (bestaande en te verwachten) functies in het buitengebied op de kwaliteiten van het landschap.

Voor nieuwe functies in het buitengebied geldt binnen de gemeente het uitgangspunt dat uitgegaan wordt van zuinig en zorgvuldig ruimtegebruik. Uitgangspunt is in alle gevallen om geen nieuwe locaties te creëren, tenzij is gebleken dat er geen gebruik kan worden gemaakt van bestaande erven.

In dit geval wordt er geen nieuwe locatie gecreëerd, de compensatiewoning wordt in de bebouwde kom gerealiseerd. Het nieuwe agrarische erf aan de Bathemerweg wordt compact gehouden. Hiermee voldoet het plan aan de voorwaarden uit het Landschapsbeleid Hellendoorn 2000.

#### <span id="page-26-1"></span>**3.3.3 Beleid 'vrijkomende gebouwen in het buitengebied'**

De gemeente Hellendoorn heeft regels opgesteld voor vrijkomende agrarische bedrijfsbebouwing. Deze regels zijn opgenomen in de beleidsnota 'Vrijkomende gebouwen in het buitengebied', welke is vastgesteld door de gemeenteraad op 6 juli 2006. Het beleid is gemaakt voor het geven van een nieuwe functie aan leegstaande agrarische gebouwen ('VAB') en voor het realiseren van een woningbouwkavel (burgerwoning), ter compensatie van de sloop van minimaal 850 m2 aan landschapsontsierende, leegstaande agrarische gebouwen ('Rood voor Rood'.

Het initiatief voorziet in het bouwen van een woning aan de Mozartlaan in Nijverdal. Op deze locatie is al een bestemming wonen, waar nog geen bouwvlak is. Met dit bestemmingsplan wordt er een bouwvlak voor één woning mogelijk gemaakt. Met de sloop van de stallen aan de Bathemerweg wordt ruimschoots voldaan aan de minimale sloop van 850 m2 voor een compensatiewoning. De bestemming is hier 'Agrarisch' met de aanduiding "intensieve veehouderij". Met dit bestemmingsplan vervalt de aanduiding "intensieve veehouderij" en wordt het bouwvlak verkleind. De agrarische activiteiten blijven voortbestaan. Er is sprake van ontmenging van het agrarische bedrijf. Hiermee voldoet dit bestemmingsplan volledig aan dit beleid.

#### <span id="page-26-2"></span>**3.3.4 Welstand**

De gemeente Hellendoorn heeft er voor gekozen een welstandsnota op te stellen om voor specifieke gebieden in de gemeente Hellendoorn het uiterlijk van gebouwen in de omgeving tot zijn recht te laten komen.

Het onderwerp van deze nota is de kwaliteit van de bebouwing in de gemeente Hellendoorn. Het gaat hier om gebouwen en bouwwerken die iedereen dagelijks om zich heen ziet. Bepalend daarbij zijn zowel de kwaliteit van de individuele gebouwen en bouwwerken, als de kwaliteit van het totaalbeeld van de gebouwen in hun onderlinge samenhang.

**Afbeelding 20 Ligging planlocatie in de welstansnota**

Voor dit gebied geldt dat het beleid gericht is op het bieden van mogelijkheden voor het aanpassen van de bebouwing. Het gebied heeft echter mogelijkheden om plaats te bieden aan toekomstige ontwikkelingen. Vooralsnog zal erop worden toegezien dat de kenmerkende eigenschappen behouden blijven. De bebouwing zal zich in het landschap moeten inpassen, waarbij recht wordt gedaan aan de huidige karakteristiek van bebouwingsclusters, terwijl de architectuur refereert aan die van de bestaande boerderijen en schuren.

Het ontwerp van de woning zal worden voorgelegd aan de stadsbouwmeester van "het Oversticht", die de plannen voor de gemeente toetst aan de gemeentelijke welstandsnota.

## <span id="page-28-0"></span>**4 Hoofdstuk 4 Omgevingsfactoren**

Ruimtelijke plannen kunnen van invloed zijn op de omgeving. Anderzijds kan ook de zichtbare en soms niet zichtbare omgeving van invloed zijn op de uitvoerbaarheid van de voorgenomen plannen. In dit hoofdstuk worden de omgevingsfactoren beschreven. Daarnaast wordt per omgevingsfactor beoordeeld wat de invloed op het plan kan zijn.

#### <span id="page-28-1"></span>**4.1 Archeologie**

#### <span id="page-28-2"></span>**4.1.1 Aanleiding en doel**

De toenemende bedreiging van het archeologische erfgoed in heel Europa, niet alleen door natuurlijke processen of ondeskundig gebruik van het bodemarchief, maar ook door ontwikkelingen in de ruimtelijke ordening, gaf aanleiding voor het in 1992 door de Europese lidstaten ondertekende Verdrag van Valletta. Dit verdrag wordt ook wel het Verdrag van Malta genoemd.

Doel van het archeologisch (voor)onderzoek is het waar nodig beschermen van archeologische waarden en het streven naar behoud van de waarden in de bodem (in situ). De essentie van het archeologisch (voor)onderzoek is het verkrijgen van gegevens over de archeologische resten in de bodem teneinde in een vroeg stadium een goede afweging te kunnen maken van alle bij een ruimtelijk besluit betrokken belangen.

#### <span id="page-28-3"></span>**4.1.2 Doorwerking naar het plan**

De gemeente Hellendoorn heeft de archeologische verwachtingswaarde van haar buitengebied doorvertaald in het geldende bestemmingsplan voor het buitengebied. In gebieden met een middelhoge en hoge archeologische verwachtingswaarde geldt voor werken en werkzaamheden die een groter oppervlak bedragen dan 2.500 m2 en dieper gaan dan 0,3 m onder het peil, een voormalige aanlegvergunningplicht (omgevingsvergunning voor het uitvoeren van een werk, geen bouwwerk zijnde, of van werkzaamheden). Deze gebieden hebben de dubbelbestemming "Waarde - Archeologische verwachtingswaarde" gekregen.

Ter plaatse van het plangebied aan de Bathemerweg geldt deels de dubbelbestemming 'Waarde - Archeologische verwachtingswaarde'. Zie de weergave hierna.

**Afbeelding 21 Ligging locatie en archeologische verwachtingswaarde (schuin gearceerde gebied)**

In deze zone staat een gedeelte van de stal die gesloopt wordt. Deze oppervlakte beslaat circa 375 m2 . Gezien de kleine oppervlakte en het feit dat er niet nieuw gebouwd wordt in deze zone is aanvullend archeologisch onderzoek niet nodig.

Ter plaatse van de Mozartlaan, waar de nieuwe woning met bijgebouw wordt opgericht, is geen zone met archeologische verwachtingswaarde. Ook voor deze locatie is aanvullend archeologisch onderzoek niet nodig.

#### <span id="page-29-0"></span>**4.2 Cultuurhistorie**

#### <span id="page-29-1"></span>**4.2.1 Aanleiding en doel**

Op grond van het Besluit ruimtelijke ordening moeten naast de in de grond aanwezige of te verwachten monumenten, ook cultuurhistorische waarden in het projectgebied worden meegewogen bij ruimtelijke ontwikkelingen die met een nieuw bestemmingsplan planologisch mogelijk worden gemaakt.

#### <span id="page-29-2"></span>**4.2.2 Doorwerking naar het plan**

Met het voorliggende plan worden geen cultuurhistorische waarden gesloopt of aangetast. Er bevinden zich in het projectgebied aan de Bathemerweg en aan de Mozartlaan geen rijks- of gemeentelijke monumenten.

#### <span id="page-29-3"></span>**4.3 Besluit externe veiligheid inrichtingen**

#### <span id="page-29-4"></span>**4.3.1 Aanleiding en doel**

Bij het transport, de opslag en bij het be- en verwerken in bedrijven van gevaarlijke stoffen, maar ook nabij luchthavens bestaat de kans op ongevallen waarbij slachtoffers vallen die niet bij de activiteit betrokken zijn. Personen die in bedrijven werken worden door de wetgeving rond arbeidsomstandigheden beschermd. Personen die zich buiten (extern) de bedrijfsgrens bevinden worden beschermd door wet- en regelgeving voor externe veiligheid.

Het doel van de toets op externe veiligheidsaspecten rond ruimtelijke plannen is na te gaan welke risico's de voorgenomen ontwikkelingen met zich brengen. Dit om de mogelijkheid te bieden een externe veiligheidssituatie te creëren die voldoet aan de behoeften. Daartoe kan het ruimtelijk initiatief of specifieke wijze worden ingevuld en kunnen eventuele aanvullende maatregelen worden getroffen.

Het externe veiligheidsonderzoek richt zich eerst op het plaatsgebonden risico. Dit geeft een beeld van de ruimtelijke verdeling van de hoogte van de risico's rond een bron. Vervolgens wordt nagegaan wat de hoogte van het groepsrisico is. Dit geeft inzicht in de aantallen personen die bij een ongeval kunnen worden betrokken. Als er sprake is van groepsrisico, als een ongeval tot meer dan 10 dodelijke slachtoffers kan leiden, moeten risicogegevens worden verzameld, moet een advies over het voorgenomen initiatief aan de regionale brandweer worden gevraagd en is de initiatiefnemer verplicht de veranderingen in het groepsrisico door de nieuwe ruimtelijke ontwikkeling te verantwoorden.

#### <span id="page-30-0"></span>**4.3.2 Doorwerking naar het plan**

Het Besluit richt zich primair op inrichtingen zoals bedoeld in de Wet milieubeheer. In artikel 2, lid 1 van het BEVI staan de inrichtingen genoemd waarop het besluit van toepassing is. Deze inrichtingen brengen risico's met zich mee voor de in de omgeving aanwezige risicogevoelige objecten. Een woning is geen risicoveroorzakende inrichting, maar wordt op basis van het Bevi wel aangemerkt als 'beperkt kwetsbare object', zodat ook beoordeeld dient te worden of zich in de nabijheid van het perceel inrichtingen of transportleidingen bevinden die van invloed zijn of kunnen zijn op het ruimtelijk initiatief. Hiertoe is een check uitgevoerd aan de hand van de risicokaart van Overijssel. Dit levert het volgende beeld op.

**Afbeelding 22: Risicokaart "Alles tonen"** 

Er bevinden zich geen Bevi-inrichtingen, buisleidingen of wegen waarover transport van gevaarlijke stoffen plaatsvindt in de directe nabijheid van het plangebied. Aan de Bathemerweg bevindt zich op 730 meter een gasbuisleiding. Deze afstand is voldoende, nader onderzoek naar externe veiligheid is niet nodig.

In de omgeving van de Mozartlaan zit een bedrijf met vuurwerkopslag (op 120 meter) en een bedrijf met opslag van gevaarlijke stoffen (op 240 meter afstand). Deze afstand zijn ruim voldoende, nader onderzoek naar externe veiligheid is niet nodig.

#### <span id="page-30-1"></span>**4.4 Bodem**

#### <span id="page-30-2"></span>**4.4.1 Aanleiding en doel**

De mens gebruikt de bodem op vele manier, voor bijvoorbeeld woningbouw, landbouw, aanleg van wegen en winning van grondstoffen. Om te zorgen dat dit ook in de toekomst mogelijk blijft, is een duurzaam beheer van de bodem belangrijk. Doordat de mens al vele eeuwen gebruik maakt van de bodem heeft hij overal sporen achtergelaten. Deze sporen zijn terug te zien in het landschap en te vinden op en in de bodem.

Door bodemsanering worden de ernstige chemische verontreiniging van de bodem aangepakt. Bescherming van de bodem betekent bovendien het voorkomen dat schone grond verontreinigd raakt en het rekening houden met de eigenschappen van de bodem.

Het doel van de bodemtoets bij ruimtelijke plannen is de bescherming van de bodem. Een bodemonderzoek moet worden uitgevoerd om te kunnen beoordelen of de bodem geschikt is voor de geplande functie en of sprake is van een eventuele saneringsnoodzaak.

Artikel 9 van het Besluit ruimtelijke ordening (Bro) bepaalt dat in het bestemmingsplan rekening gehouden moet worden met de bodemkwaliteit ter plaatse. De reden hiervoor is dat eventueel aanwezige bodemverontreiniging van groot belang kan zijn voor de keuze van bepaalde bestemmingen en/of voor de uitvoerbaarheid van het bestemmingsplan. De bodemtoets moet worden uitgevoerd bij het wijzigen of opstellen van een bestemmingsplan.

#### <span id="page-31-0"></span>**4.4.2 Doorwerking naar het plan**

In het wijzigingsplan dient aangegeven te worden wat de kwaliteit van de bodem ter plaatse van het plangebied is. Tevens dient, op basis van de Mor (Ministeriële regeling omgevingsrecht), bij de aanvraag van een omgevingsvergunning voor de activiteit bouwen een rapportage van een recent uitgevoerd verkennend bodemonderzoek toegevoegd te worden. Voor verkennend bodemonderzoek op een locatie wordt de norm NEN 5740 gehanteerd (onderzoeksstrategie voor verkennend bodemonderzoek).

De bodemonderzoeksplicht geldt alleen voor bouwwerken waarvoor:

- Een omgevingsvergunning voor de activiteit bouwen is vereist;
- waarin voortdurend of nagenoeg voortdurend (twee of meer uren per dag) mensen zullen verblijven;
- die de grond raken;
- waarvan het bestaande gebruik wijzigt (interne verbouwing);
- die niet naar aard en omvang gelijk zijn aan een bouwwerk genoemd in het Besluit bouwwerken;
- waarvan geen reeds bruikbare recente onderzoeksresultaten aanwezig zijn;
- die geen tijdelijk bouwwerk betreffen waarbij uit het vooronderzoek blijkt dat de locatie onverdacht is.

Aan de Bathemerweg worden alleen een schuren gesloopt, hiervoor is geen nader bodemonderzoek nodig. Aan de Mozartlaan wordt een nieuwe woning gebouwd, hiervoor is een verkennend bodemonderzoek uitgevoerd door Lycens, projectnummer 2018.0347, datum 9 oktober 2018. Het onderzoek is als bijlage ingesloten.

De opzet van het uitgevoerde onderzoek heeft geleid tot een goed beeld van de bodemkwaliteit ter plaatse van de onderzoekslocatie. Uit de resultaten van het verkennend bodemonderzoek kan worden geconcludeerd dat er milieuhygiënisch gezien geen belemmeringen zijn voor de geplande nieuwbouw op de locatie.

Uit het onderzoek bleek het grondwater een licht verhoogde concentratie aan barium te bevatten. Barium komt vermoedelijk van nature in een verhoogde concentratie in het grondwater voor in dit gebied.

Mocht bij herinrichting van de locatie grond vrijkomen dan wordt aanbevolen deze grond op eigen locatie te hergebruiken. Bij toepassing van de grond in een werk elders, is het Besluit Bodemkwaliteit van toepassing. Op basis van de bekende gegevens is een indicatieve toetsing uitgevoerd. Hieruit blijkt dat eventueel vrijkomende grond voldoet aan de achtergrondwaarden en derhalve zonder beperkingen toegepast kan worden. De daadwerkelijke kwaliteit van eventueel af te voeren grond zal middels een partijkeuring vastgesteld moeten worden en kan afwijken van de indicatieve toetsing.

#### <span id="page-32-0"></span>**4.5 Ecologie**

#### <span id="page-32-1"></span>**4.5.1 Aanleiding en doel**

Het beschermen, ontwikkelen en beheren van natuurgebieden is niet altijd genoeg om de verscheidenheid aan planten- en diersoorten in stand te houden. Bovendien komen veel soorten ook buiten natuurgebieden voor. De nieuwe Wet natuurbescherming vervangt vanaf 1 januari 2017 drie wetten: de Natuurbeschermingswet 1998, de Boswet en de Flora- en Faunawet. Doel van de Wet natuurbescherming (Wnb) is drieledig: ten eerste de bescherming van de biodiversiteit in Nederland, ten tweede decentralisatie van verantwoordelijkheden en ten derde vereenvoudiging van regels. Het Natuurnetwerk Nederland (NNN, voorheen ook wel Ecologische Hoofdstructuur genoemd) is een samenhangend netwerk van bestaande en nog te ontwikkelen belangrijke natuurgebieden in Nederland en vormt de basis voor het natuurbeleid. Het NNN is als beleidsdoel opgenomen in de Structuurvisie Infrastructuur en Ruimte (SVIR).

#### **Gebiedsbescherming**

In de nieuwe Wet natuurbescherming blijft de bescherming van Natura 2000-gebieden vrijwel hetzelfde. De bescherming van Beschermde Natuurmonumenten komt te vervallen.

#### **Soortenbescherming**

Artikelen 3.1 tot en met 3.11 van de Wet natuurbescherming regelen de bescherming van soorten. De bescherming is opgedeeld in vijf categorieën met soorten:

- 1. Vogels met jaarrond beschermde nesten;
- 2. Overige vogels;
- 3. Soorten van de Habitatrichtlijn (bijlage IV) en de Verdragen van Bern (bijlage II) en Bonn (bijlage I);
- 4. Overige soorten die op nationaal niveau beschermd zijn en waarvoor provinciaal geen vrijstelling geldt;
- 5. Overige soorten die op nationaal niveau beschermd zijn, maar waarvoor provinciaal wel een vrijstelling geldt.

#### <span id="page-32-2"></span>**4.5.2 Doorwerking naar het plan**

Van belang is om na te gaan in hoeverre er sprake is of kan zijn van één of meerdere van de bovengenoemde 'verboden activiteiten'.

Ten behoeve van de uitvoering van het project is een ecologisch onderzoek uitgevoerd door Eco-Milieu te Daarle. De rapportage is als bijlage ingesloten.

#### **Gebiedsbescherming**

Hierna is de ligging van de omliggende natuurgebieden weergegeven.

**Afbeelding 23: Omliggende Natura-2000 gebieden en NNN gebieden. Bron: Atlas van Overijssel**

Het plangebied zelf bevindt zich niet binnen de NNN. De locatie Bathemerweg bevindt zich op 190 meter van het Natura-2000 gebied de Sallandse Heuvelrug, dit is tevens een onderdeel van de NNN. De locatie aan de Mozartlaan bevindt zich op zich op 1,2 kilometer van het Natura-2000 gebied het Wierdense Veld, het dichtst bij gelegen onderdeel van de NNN ligt op 460 meter afstand. Hiertoe heeft in het ecologisch onderzoek een effectentoetsing plaats gevonden. Gezien de resultaten uit het natuurwaardenonderzoek kunnen negatieve effecten op beschermde soorten, aangewezen Habitatsoorten en -typen uitgesloten worden. Er is geen afname van NNN areaal en er wordt niet binnen de NNN begrenzing gewerkt. Door de geplande ingrepen kunnen negatieve effecten op de NNN uitgesloten worden.

Voor de locatie aan de Bathemerweg is op 1 oktober 2018 een vergunning Wet natuurbescherming aangevraagd, hierdoor is er geen passende beoordeling (MERplicht) nodig.

#### **Soortenbescherming**

Van belang is om na te gaan in hoeverre er sprake is of kan zijn van één of meerdere van de bovengenoemde 'verboden activiteiten'. Op de locatie waar gebouwd wordt zijn geen negatieve effecten te verwachten voor wat betreft broedvogels. Er worden door de geplande ingrepen ook geen negatieve effecten verwacht op de overige beschermde soorten of aanwezige functies.

Er verdwijnen dus geen huisvestingsplaatsen van waardevolle soorten zoals bijvoorbeeld gierzwaluwen en vleermuizen. Nader onderzoek naar flora en fauna is hierdoor niet nodig.

Gedurende de werkzaamheden dient rekening te worden gehouden met het broedseizoen van vogels. Verstoring van broedgevallen van vogels dient ten alle tijde te worden voorkomen. Worden eventuele werkzaamheden buiten het broedseizoen uitgevoerd, dan kunnen negatieve effecten op broedvogels uitgesloten worden. Als broedseizoen kan globaal de periode van 15 maart t/m 1 juli worden aangehouden.

#### <span id="page-34-0"></span>**4.6 Geluid**

#### <span id="page-34-1"></span>**4.6.1 Aanleiding en doel**

Geluid kan hinderlijk en schadelijk voor de gezondheid zijn. Zo kunnen hoge geluidsniveaus het gehoor beschadigen. Maar ook verstoring van de slaap kan op de lange duur slecht zijn voor de gezondheid. In Nederland zijn afspraken gemaakt over wat acceptabele geluidsniveaus zijn en wat niet (de geluidsnormen).

Op Europees niveau is het voornaamste doel op het gebied van geluidshinder dat niemand wordt blootgesteld aan geluidsniveaus die zijn of haar gezondheid en de kwaliteit van zijn of haar bestaan in gevaar brengen. Het doel van eventueel uit te voeren akoestisch onderzoek bij ruimtelijke plannen is het voorkomen van geluidshinder bij geluidsgevoelige objecten (scholen, woningen, etc.) door het aanhouden van voldoende afstand ten opzichte van geluidsproducenten

(industrie, railverkeer etc.) of het treffen van andere maatregelen.

De verplichting tot de eventuele uitvoering van een akoestisch onderzoek is vastgelegd in de Wet geluidhinder (Wgh). De Wgh bevat geluidnormen en richtlijnen over de toelaatbaarheid van geluidniveaus als gevolg van rail- en wegverkeerslawaai, industrielawaai en luchtvaartlawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een wijzigingsplan of het nemen van een projectafwijkingsbesluit indien het plan een geluidgevoelig object mogelijk maakt binnen een geluidszone van een bestaande geluidsbron of indien het plan een nieuwe geluidsbron mogelijk maakt. Een akoestisch onderzoek moet uitwijzen of de wettelijke voorkeursgrenswaarde bij geluidgevoelige objecten wordt overschreden en zo ja, welke maatregelen nodig zijn om aan de voorkeursgrenswaarde te voldoen.

#### <span id="page-34-2"></span>**4.6.2 Doorwerking naar het plan**

De mate waarin geluid, veroorzaakt door het wegverkeer, het woonmilieu mag belasten, is geregeld in de Wet geluidhinder. De wet stelt dat in principe de geluidsbelasting op de gevel van woningen niet hoger mag zijn dan de voorkeursgrenswaarde (48 dB), dan wel een nader bepaalde waarde (hogere grenswaarde). Onder deze waarde hoeft wettelijk gezien aan verkeerslawaai geen aandacht te worden besteed.

Voor de locatie Mozartlaan is een akoestisch onderzoek uitgevoerd door Tideman Akoestiek / Lawaaibeheersing, rapport 18.003.01 versie 2 van 7 maart 2018. Het doel van het onderzoek is tweeledig. Enerzijds mag de komst van de woning niet leiden tot inperking van de rechten van het naastgelegen Zonnebeld Groencentrum, anderzijds moet er ter plaatse van de woonlocatie sprake zijn van een goed woon en leefklimaat. Het onderzoek is uitgevoerd conform de Handleiding Meten en Rekenen Industrielawaai 1999. Hierna worden de resultaten en conclusies uit het onderzoek weergegeven, het volledige onderzoek is als bijlage ingesloten.

## *Langtijdgemiddeld beoordelingsniveau*

De geluidbelasting ter plaatse van de woningen van derden wordt bepaald door de inzet van tractoren, rijbewegingen en de heftruck.

Na realisatie wordt voldaan aan de streefwaarden voor het gemiddeld geluidniveau voor een woonomgeving zoals dit wordt genoemd in de het geluidbeleid van de gemeente Hellendoorn.

### *Maximale A-gewogen geluidniveaus*

De optredende piekgeluiden zijn getoetst aan de VNG publicatie "Bedrijven en milieuzonering". Als gevolg van het komen en gaan van vrachtwagens over de inrit naar de kwekerij vanaf de Mozartlaan treedt een overschrijding op de van maximale Agewogen geluidniveaus. Om de geluidbelasting terug te dringen kan een scherm worden geplaatst met een hoogte van 2 meter. Op de begane grond van de geplande woning wordt dan voldaan aan de richtwaarden.

Op de verdieping blijft een overschrijding plaatsvinden aan de west- en zuidzijde van de gevel. Door de woning te draaien blijft de overschrijding beperkt tot de west- en zuidgevel op de verdieping. Deze gevels kunnen worden uitgevoerd als "dove gevel". De maximale A-gewogen niveaus hoeven dan niet te worden getoetst op deze gevels. Er is daarmee sprake van een goede ruimtelijke ordening.

### *Indirecte hinder*

Uit de resultaten van indirecte hinder blijkt dat de situatie voldoet aan de grenswaarde van 50 dB(A). Uit de resultaten blijkt dat de geluidbelasting, als gevolg van indirecte hinder, maximaal 48 dB(A) is.

Hiermee is het plan, met betrekking tot de Wet Geluidhinder, uitvoerbaar.

## <span id="page-35-0"></span>**4.7 Luchtkwaliteit**

## <span id="page-35-1"></span>**4.7.1 Aanleiding en doel**

Om een goede luchtkwaliteit in Europa te garanderen heeft de Europese Unie een viertal kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer. Deze wetgeving staat ook bekend als de Wet luchtkwaliteit. In de Wet luchtkwaliteit staan ondermeer de grenswaarden voor de verschillende luchtverontreinigende stoffen. Onderdeel van de Wet luchtkwaliteit zijn het Besluit en de Regeling niet in betekenende mate bijdragen en het Besluit gevoelige bestemmingen.

De luchtkwaliteit hoeft geen belemmering te vormen voor ruimtelijke ontwikkelingen als:

- geen sprake is van een feitelijke of dreigende overschrijding van een grenswaarde;
- een plan of project niet in betekenende mate (NIBM) bijdraagt;
- een project per saldo niet tot een verslechtering van de luchtkwaliteit leidt;
- een project is opgenomen in een regionaal programma van maatregelen of in het Nationaal Samenwerkingsprogramma Luchtkwaliteit (NSL) dat tevens voorziet in maatregelen om de luchtkwaliteit te verbeteren.

#### <span id="page-36-0"></span>**4.7.2 Doorwerking naar het plan**

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtkwaliteit van het desbetreffende project niet in betekenende mate is. Het begrip "niet in betekenende mate" is gedefinieerd als 3% van de grenswaarden uit de Wet milieubeheer.

Het gaat hierbij om stikstofdioxide (NO2) en fijnstof (PM10). Toetsing aan andere luchtverontreinigende stoffen uit de Wet luchtkwaliteit vindt niet plaats.

In de Regeling NIBM is een lijst met categorieën van gevallen (inrichtingen, kantoor- en woningbouwlocaties) opgenomen die niet in betekenende mate bijdragen aan de luchtverontreiniging. Dit zijn onder andere:

- woningen: 1500 met een enkele ontsluitingsweg;
- woningen: 3000 met twee ontsluitingswegen;
- kantoren: 100.000 m2 bruto vloeroppervlak met een enkele ontsluitingsweg.

Gelet op de aard en omvang van dit project, in verhouding tot de categorieën van gevallen zoals hiervoor beschreven, kan worden gesteld dat voorliggend project 'niet in betekenende mate bijdraagt' aan de luchtverontreiniging.

Daarnaast wordt de functie 'wonen' niet aangemerkt als gevoelige bestemming in het kader van het Besluit gevoelige bestemmingen. Nader onderzoek naar de luchtkwaliteit is dan ook niet noodzakelijk.

### <span id="page-36-1"></span>**4.8 M.E.R.-beoordeling**

#### <span id="page-36-2"></span>**4.8.1 Aanleiding en doel**

De milieueffectrapportage (m.e.r.) is een hulpmiddel om bij diverse procedures het milieubelang een volwaardige plaats in de besluitvorming te geven. De m.e.r.-procedure is gekoppeld aan de 'moederprocedure'. Dit is de procedure op grond waarvan de besluitvorming plaatsvindt, bijvoorbeeld de bestemmingsplanprocedure, of een milieuvergunningsprocedure.

#### <span id="page-36-3"></span>**4.8.2 Doorwerking naar het plan**

Voor elk besluit of plan dat betrekking heeft op activiteit(en) die voorkomen op de D-lijst en die beneden de drempelwaarden vallen moet een toets worden uitgevoerd of belangrijke nadelige milieugevolgen kunnen worden uitgesloten. Deze vormvrije m.e.r. beoordeling kan tot twee uitkomsten leiden:

- Belangrijke nadelige milieugevolgen zijn uitgesloten: er is geen m.e.r.-beoordeling noodzakelijk;
- Belangrijke nadelige gevolgen voor het milieu zijn niet uitgesloten: er moet een m.e.r.-beoordeling plaatsvinden of er kan direct worden gekozen voor een m.e.r.

In bijlage III van de EU-richtlijn m.e.r. staan de criteria genoemd waarnaar moet worden gekeken bij de beoordeling. In voorliggende casus is gekeken naar deze Europese criteria.

Op basis van de uitkomsten in dit hoofdstuk is inzichtelijk gemaakt dat er geen belangrijk nadelige gevolgen zijn voor de omgeving en het milieu.

Verder hebben de locatie en de omgeving verder geen bijzondere kenmerken die geschaad worden door het initiatief. Voor de locatie aan de Bathemerweg is een vergunning Wet natuurbescherming aangevraagd, daardoor is er geen passende beoordeling (m.e.r.-plicht) nodig.

Gezien de aard van de ingrepen zijn verder geen negatieve effecten te verwachten, zodat op basis hiervan verder kan worden afgezien van het verrichten van een (vorm)vrije m.e.r.-beoordeling.

#### <span id="page-37-0"></span>**4.9 Milieuhinder**

#### <span id="page-37-1"></span>**4.9.1 Aanleiding en doel**

In het kader van een goede ruimtelijke ordening is het van belang dat bij de aanwezigheid van bedrijven in de omgeving van geplande milieugevoelige functies, zoals woningen, ter plaatse van de woningen een goed woon- en leefklimaat kan worden gegarandeerd en dat rekening wordt gehouden met de bedrijfsvoering en de milieuruimte van de betreffende milieubelastende functies. Om te komen tot een ruimtelijk relevante toetsing van bedrijfsvestigingen op milieuhygiënische aspecten wordt milieuzonering gehanteerd. Hieronder wordt verstaan een voldoende ruimtelijke scheiding tussen enerzijds milieubelastende bedrijven of inrichtingen en anderzijds milieugevoelige gebieden zoals woongebieden.

Milieuzonering beperkt zich tot milieuaspecten met een ruimtelijke dimensie: geluid, geur, gevaar en stof. Om milieuzonering hanteerbaar te maken wordt gebruik gemaakt van de VNG publicatie 'Bedrijven en milieuzonering' (uitgave 2009). Deze publicatie bevat onder meer lijsten met richtafstanden van diverse milieuhinderlijke activiteiten en stappenplannen voor concrete situaties.

#### **Richtafstandenlijsten**

De twee belangrijkste bouwstenen voor milieuzonering zijn de twee richtafstandenlijsten in bijlage 1 van de VNG-brochure. Voor een scala aan milieubelastende activiteiten (lijst 1) en opslagen en installaties (lijst 2) zijn richtafstanden aangegeven ten opzichte van een rustige woonwijk.

In de lijsten wordt onderscheid gemaakt naar richtafstanden voor de ruimtelijk relevante milieuaspecten geur, stof, geluid en gevaar. De grootste van deze vier richtafstanden is bepalend voor de indeling van een activiteit in een milieucategorie. Daarbij omvat categorie 1 de lichtste en categorie 6 de zwaarste vormen van bedrijvigheid. De richtafstanden gaan uit van gemiddeld moderne bedrijven. Indien bekend is welke activiteiten concreet worden beoogd of aanwezig zijn, kan gemotiveerd worden uitgegaan van de daadwerkelijk te verwachten milieubelasting (in plaats van de richtafstanden).

Voor veehouderijbedrijven moet de Wet geurhinder en veehouderij worden gehanteerd.

#### <span id="page-37-2"></span>**4.9.2 Doorwerking naar het plan**

Voor doorwerking naar het plan moet het vanuit twee perspectieven worden beoordeeld:

- 1. Vanuit de omgeving naar het plangebied
- 2. Vanuit het plangebied naar de omgeving

#### **Vanuit de omgeving naar het plangebied**

#### *Bathemerweg*

In de nabije omgeving van het plangebied zijn de volgende bedrijven gevestigd:

- Bathemerweg 3 (Zorgboerderij De Schurinkshoeve)
- Bathemerweg 16 (rundveehouderij)

Een zorgboerderij valt in categorie 2 (worst-case) en er geldt een afstandseis van:

- 30 meter voor geluid en geur;
- 10 meter voor stof;
- 0 voor gevaar.

Omdat de locatie de agrarische bestemming heeft, moet het ook getoetst worden als er vee wordt gehouden, hiervoor is de Wet geurhinder en veehouderij van toepassing en geldt er een minimale afstand van 50 meter. Het bedrijf ligt op 120 meter afstand.

De rundveehouderij aan de Bathemerweg 16 ligt op 225 meter afstand. Voor rundvee geldt, volgens de Wet geurhinder en veehouderij, de afstand van 50 meter.

De bedrijven in de omgeving liggen dus op ruim voldoende afstand van het plangebied.

#### *Mozartlaan*

In de nabijheid bevindt zich één bedrijf, de bestemming is agrarisch:

- Boomcateweg 92 (kwekerij en groencentrum Zonnebeld)
Alle andere omliggende adressen zijn woonbestemmingen die zich in de kern van Nijverdal bevinden.

Voor een bedrijf in categorie 2 geldt een afstandseis van:

- 10 meter voor geur, stof en gevaar;
- 30 voor geluid.

Dit bedrijf grenst aan het bouwvlak van de planlocatie, er wordt dus niet aan de richtafstanden voldaan. Daarom is er een onderzoek naar woon- en leefklimaat gedaan, middels het akoestisch onderzoek, zie bijlage. Hieruit volgt dat er op basis van geluid voor een aanvaardbaar woon- en leefklimaat gezorgd kan worden.

#### **Vanuit het plangebied naar de omgeving**

#### *Bathemerweg*

Het bedrijf aan de Bathemerweg wordt een bedrijf waar 12 schapen, 18 stuks vrouwelijk jongvee en 2 paarden worden gehouden. Hiervoor is de Wet geurhinder en veehouderij van toepassing en geldt er een minimale afstand van 50 meter

De hoek van de (resterende) stal ligt op 75 meter van de dichtst bij gelegen burgerwoning, Bathemerweg 5. Het bedrijf ligt dus op voldoende afstand van de objecten in de omgeving.

#### *Mozartlaan*

Hier wordt de nieuwe woning opgericht. Voor een woning gelden geen minimale afstanden tot naburig gelegen objecten.

Het aspect bedrijven en milieuzonering vormt geen belemmering voor het plan.

#### <span id="page-39-0"></span>**4.10 Watertoets**

#### <span id="page-39-1"></span>**4.10.1 Aanleiding en doel**

Het doel van de watertoets is waarborgen dat waterhuishoudkundige doelstellingen expliciet en op evenwichtige wijze in beschouwing worden genomen. Dit geldt voor alle waterhuishoudkundig relevante ruimtelijke plannen en besluiten. De meerwaarde van de watertoets is, dat zij zorgt voor een vroegtijdige systematische aandacht voor het meewegen van wateraspecten in ruimtelijke plannen en besluiten.

De watertoets is wettelijk verankerd met het Besluit van 3 juli 2003 tot wijziging van het Besluit op de ruimtelijke ordening 1985 in verband met gevolgen van ruimtelijke plannen voor de waterhuishouding (watertoets).

De wijziging van het Besluit op de Ruimtelijke Ordening (Bro) regelt een verplichte waterparagraaf in de toelichting bij de genoemde ruimtelijke plannen en een uitbreiding van het vooroverleg met de waterschappen.

Het Waterschap Vechtstromen heeft de beleidskaders van rijk en provincie nader uitgewerkt in het Waterbeheerplan 2016-2021. De belangrijkste ruimtelijk relevante thema's zijn waterveiligheid, klimaatbestendigheid omgeving en ruimte voor waterberging. Daarnaast is de Keur van Waterschap Vechtstromen een belangrijk regelstellend instrument waarmee in ruimtelijke plannen rekening moet worden gehouden.

#### <span id="page-39-2"></span>**4.10.2 Doorwerking naar het plan**

Ten behoeve van de watertoets is via het instrument [www.dewatertoets.nl](http://www.dewatertoets.nl/) een wateradvies opgevraagd. Het blijkt dat het plangebied in het beheersgebied ligt van het Waterschap Vechtstromen.

Op basis van de uitgevoerde watertoets blijkt dat voor het project de zogeheten 'korte procedure' van toepassing is. Binnen de procedure kan dan gebruik worden gemaakt van de standaardwaterparagraaf uit dit document.

Hieronder een weergave van de standaard waterparagraaf waarmee bij uitvoering van het bouwplan rekening gehouden dient te worden.

#### Standaard waterparagraaf

#### **Waterbeleid**

De Europese Kaderrichtlijn Water is richtinggevend voor de bescherming van de oppervlaktewaterkwaliteit in de landen in de Europese Unie. Aan alle oppervlaktewateren in een stroomgebied worden kwaliteitsdoelen gesteld die in 2015 moeten worden bereikt. Ruimtelijk relevant rijksbeleid is verwoord in de Nota Ruimte en het Nationaal Waterplan (inclusief de stroomgebiedbeheerplannen).

Op provinciaal niveau zijn de Omgevingsvisie en de bijbehorende Omgevingsverordening richtinggevend voor ruimtelijke plannen.

Het Waterschap Vechtstromen heeft de beleidskaders van rijk en provincie nader uitgewerkt in het Waterbeheerplan 2016-2021. De belangrijkste ruimtelijk relevante thema's zijn waterveiligheid, klimaatbestendigheid omgeving en ruimte voor waterberging. Daarnaast is de Keur van Waterschap Vechtstromen een belangrijk regelstellend instrument waarmee in ruimtelijke plannen rekening moet worden gehouden.

Op gemeentelijk niveau zijn het in overleg met Waterschap Vechtstromen opgestelde gemeentelijk Waterplan en het gemeentelijk Rioleringsplan van belang bij het afwegen van waterbelangen in ruimtelijke plannen.

#### *Watersysteem*

In het waterbeheer van de 21e eeuw worden duurzame, veerkrachtige watersystemen nagestreefd. Dit betekent concreet dat droge perioden worden doorstaan zonder droogteschade, vissterfte en stank, en dat in natte perioden geen overlast optreedt door hoge grondwaterstanden of inundaties vanuit oppervlaktewateren. Problemen worden niet afgewenteld op andere gebieden of latere generaties. Het principe "eerst vasthouden, dan bergen, dan pas afvoeren" is hierbij leidend. Rijk, provincies en gemeenten hebben in het Nationaal Bestuursakkoord Water doelen vastgelegd voor het op orde brengen van het watersysteem.

#### *Afvalwaterketen*

Het zoveel mogelijk scheiden van vuil en schoon water is belangrijk voor het bereiken van een goede waterkwaliteit. Door te voorkomen dat grote hoeveelheden relatief schoon hemelwater door rioolstelsels worden afgevoerd, neemt het aantal overstorten van verontreinigd rioolwater op oppervlaktewater af en neemt de doelmatigheid van de rioolwaterzuivering toe. Hierdoor verbetert zowel de kwaliteit van oppervlaktewateren waarop overstorten plaatsvinden als de kwaliteit van het effluent ontvangende oppervlaktewater. Indien het schone hemelwater door middel van infiltratie in het gebied wordt vastgehouden alvorens het wordt afgevoerd naar oppervlaktewater, draagt dit bovendien bij aan de duurzaamheid van het watersysteem.

Vandaar dat het principe "eerst schoonhouden, dan scheiden, dan pas zuiveren" een belangrijk uitgangspunt is bij nieuwe stedelijke ontwikkelingen. Als het hemelwater niet wordt aangekoppeld of wordt afgekoppeld van het bestaande rioolstelsel is oppervlakkige afvoer en infiltreren in de bodem uitgangspunt. Als infiltratie in de bodem niet mogelijk is, is lozing op het oppervlaktewater via een bodempassage gewenst..

#### **Wateraspecten plangebied**

#### *Waterhuishouding*

Het plan loopt geen verhoogd risico op wateroverlast als gevolg van overstromingen. Het plan heeft geen schadelijke gevolgen voor de waterkwaliteit en ecologie. In het verleden is er in of rondom het plangebied geen wateroverlast of grondwateroverlast geconstateerd. De toename van het verharde oppervlak is minder dan 1500m2. Het plangebied bevindt zich niet binnen een beschermingszone of herinrichtingszone langs een waterloop, primair watergebied, invloedszone zuiveringstechnisch werk of een retentiecompensatiegebied.

#### *Voorkeursbeleid hemelwaterafvoer*

In het plan wordt het afvalwater en het hemelwater behandeld via (de gekozen optie wordt hieronder bevestigd met ja):

een gemengd stelsel: ja

een gescheiden stelsel: hemelwater wordt geinfiltreerd. ja.

een gescheiden stelsel: hemelwater wordt afgevoerd naar oppervlaktewater. hemelwater wordt afgevoerd naar een hemelwaterriool van een verbeterd gescheiden stelsel.

#### *Aanleghoogte van de bebouwing*

Voor de aanleghoogte van de gebouwen (onderkant vloer begane grond) wordt een ontwateringsdiepte geadviseerd van minimaal 80 centimeter ten opzichte van de gemiddelde hoogste grondwaterstand(GHG). Bij een afwijkende maatvoering is de kans op structurele grondwateroverlast groot. Bij het bouwen zonder kruipruimte kan worden volstaan met een geringere ontwateringsdiepte. Kelders dienen waterdicht te zijn. Om wateroverlast en schade in woningen en bedrijven te voorkomen wordt geadviseerd om een drempelhoogte van 30 centimeter boven het straatpeil te hanteren. Ook voor lager, beneden het maaiveld, gelegen ruimtes (kelders, parkeergarages) moet aandacht worden besteed aan het voorkomen van wateroverlast.

In het plan wordt er naar gestreefd het voorkeursbeleid van het waterschap op te volgen.

#### **Watertoetsproces**

De initiatiefnemer heeft het waterschap Vechtstromen geinformeerd over het plan door gebruik te maken van de digitale watertoets. De beantwoording van de vragen heeft er toe geleid dat de korte procedure van de watertoets is toegepast. De bestemming en de grootte van het plan hebben een geringe invloed op de waterhuishouding.

De procedure in het kader van de watertoets is goed doorlopen. Het waterschap Vechtstromen geeft een positief wateradvies.

#### **Te nemen maatregelen**

Aan de Bathemerweg wordt de schuur die overblijft, voorzien van dakgoten. Het hemelwater wordt via een schoonwaterriool afgevoerd naar het oppervlaktewater (de sloot aan de zuidzijde). Op de locatie waar de te slopen schuur staat, wordt alles aangeplant en ingezaaid met gras. Hierdoor ontstaat een extra infilttratieoppervlakte van ongeveer 1.000 m2 . Er ontstaan hierdoor dus aanzienlijk meer mogelijkheden voor opvang van hemelwater op eigen terrein.

Aan de Mozartlaan wordt voor de afvoer van het hemelwater gebruik gemaakt van een infiltratievoorziening, als ondergrondse infiltratie. Alleen de oprit en rondom de aanbouw komt verharding, de rest van het plangebied blijft onverhard. Zie hiervoor het Ruimtelijk Kwaliteitsplan, dat als bijlage is ingesloten.

## <span id="page-42-0"></span>**5 Hoofdstuk 5 Juridische aspecten en planverantwoording**

#### <span id="page-42-1"></span>**5.1 Inleiding**

In de voorgaande hoofdstukken is ingegaan op het plangebied, het relevante beleid en de milieu- en omgevingsaspecten. De informatie uit deze hoofdstukken is gebruikt om keuzes te maken bij het maken van het juridische deel van het wijzigingsplan: de verbeelding en de regels. In dit hoofdstuk wordt dieper ingegaan op de opzet van dit juridische deel. Daarnaast wordt een verantwoording gegeven van de gemaakte keuzes op de verbeelding en in de regels. Dat betekent dat er wordt aangegeven waarom een bepaalde functie ergens is toegestaan en waarom bepaalde bebouwing daar acceptabel is.

#### <span id="page-42-2"></span>**5.2 Opzet van de regels**

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010. Ook de Standaard voor vergelijkbare bestemmingsplannen 2008 (SVBP2008) is vanaf deze datum verplicht. De Standaard Vergelijkbare Bestemmingsplannen 2008 maakt het mogelijk bestemmingsplannen te maken die op vergelijkbare wijze zijn opgebouwd en op een zelfde manier worden verbeeld. Vergelijkbare bestemmingsplannen leiden tot een betere dienstverlening en tot een effectievere en efficiëntere overheid.

Met de SVBP2008 is in dit plan rekening gehouden, evenals met de Wet algemene bepalingen omgevingsrecht (Wabo) die op 1 oktober 2010 in werking is getreden. Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken. De regels zijn onderverdeeld in vier hoofdstukken:

- 1. Inleidende regels (begripsbepalingen en wijze van meten);
- 2. Bestemmingsregels;
- 3. Algemene regels (o.a. afwijkingsregels);
- 4. Overgangs- en slotregels.

#### <span id="page-42-3"></span>**5.2.1 Inleidende regels**

Hoofdstuk 1 bevat de inleidende regels. Deze regels gelden voor het gehele plangebied en bevatten:

- Begrippen
In dit artikel zijn definities van de in de regels gebruikte begrippen opgenomen. Hiermee is een eenduidige interpretatie van deze begrippen vastgelegd;

- Wijze van meten
Dit artikel geeft onder meer bepalingen waar mag worden gebouwd en hoe voorkomende eisen betreffende de maatvoering begrepen moeten worden.

#### <span id="page-43-0"></span>**5.2.2 Bestemmingsregels**

Hoofdstuk 2 van de regels bevat de juridische vertaling van de in het plangebied voorkomende bestemmingen.

De regels zijn onderverdeeld in onder andere:

- Bestemmingsomschrijving: omschrijving van de activiteiten die zijn toegestaan;
- Bouwregels: eisen waaraan de bebouwing moet voldoen (zoals bijvoorbeeld bebouwingshoogte en bebouwingspercentage);
- Specifieke gebruiksregels: omschrijving van gebruiksactiviteiten die niet zijn toegestaan.

### <span id="page-43-1"></span>**5.2.3 Algemene regels**

Hoofdstuk 3 bevat de algemene regels. Deze regels gelden voor het gehele plangebied. Dit hoofdstuk is opgebouwd uit:

- Anti-dubbeltelregel
Deze regel is opgenomen om een ongewenste verdichting van de bebouwing te voorkomen. Deze verdichting kan zich met name voordoen, indien een perceel of een gedeelte daarvan, meer dan één keer betrokken wordt bij de berekening van een maximaal bebouwingspercentage.

- Algemene gebruiksregels In dit artikel worden de algemene gebruiksregels beschreven. Deze gaat uit van de gedachte dat het gebruik uitsluitend mag plaatsvinden in overeenstemming met de bestemming. Dit brengt met zich mee dat de bestemmingsomschrijving van de te onderscheiden bestemming helder en duidelijk moet zijn.
- Algemene aanduidingsregels In dit artikel worden de algemene aanduidingsregels behandeld. In voorliggend geval betreft het de bepalingen omtrent het uitvoeren van een werk, geen bouwwerk zijnde, of van werkzaamheden. In deze regels wordt aangegeven welke werken en werkzaamheden verboden zijn en welke zijn uitgezonderd van de vergunningsplicht.
- Algemene afwijkingsregels In dit artikel worden de algemene afwijkingsregels beschreven. Deze regels maken het mogelijk om op ondergeschikte punten van de regels in het bestemmingsplan af te wijken.

#### <span id="page-43-2"></span>**5.2.4 Overgangs- en slotregels**

In hoofdstuk 4 van de regels staan de overgangs- en slotregels. In de overgangsregels is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregels wordt aangegeven hoe het bestemmingsplan wordt genoemd.

#### <span id="page-43-3"></span>**5.3 Verantwoording van de regels**

Kenmerk van de Nederlandse ruimtelijke ordeningsregelgeving is dat er uitgegaan wordt van toelatingsplanologie. Een bestemmingsplan geeft aan welke functies waar zijn toegestaan en welke bebouwing mag worden opgericht. Bij het opstellen van dit bestemmingsplan zijn keuzes gemaakt over welke functies waar worden mogelijk gemaakt en is gekeken welke bebouwing stedenbouwkundig toegestaan kan worden.

Pagina 44

Het is noodzakelijk dat het bestemmingsplan een compleet inzicht biedt in de bouw- en gebruiksmogelijkheden binnen het betreffende plangebied.

Het bestemmingsplan is het juridische toetsingskader dat bindend is voor de burger en overheid en geeft aan wat de gewenste planologische situatie voor het plangebied is. Het onderhavige plan is voor de locatie Bathemerweg gebaseerd op het bestemmingsplan "Buitengebied 2009, herziening regels 2-2012". Voor de locatie aan de Mozartlaan zijn de planregels afgestemd op het "bestemmingsplan Nijverdal Groot Lochter".

In deze paragraaf worden de gemaakte keuzes nader onderbouwd.

#### Agrarisch met waarden

Op de locatie aan de Bathemerweg is deze bestemming van toepassing. Deze bestemming gaat in op de bouw- en gebruiksmogelijkheden ten behoeve van agrarisch bedrijven en agrarische gronden. Bouwen ten behoeve van het agrarisch bedrijf is alleen toegestaan binnen agrarisch bouwvlakken.

#### Wonen

In voorliggend geval is de bestemming 'Wonen' opgenomen voor de locatie aan de Mozartlaan.

De op de verbeelding voor "Wonen" aangewezen gronden zijn bestemd voor burgerwoningen met bijbehorende bouwwerken. In de bijbehorende regels zijn regels opgenomen betreffende onder andere de maatvoering en het gebruik van de gebouwen.

#### Waarde - Archeologische verwachtingswaarde

De voor "Waarde - Archeologische verwachtingswaarde" aangewezen gronden zijn, behalve voor de andere daar voorkomende bestemming(en), mede bestemd voor onderzoek naar en bescherming van naar verwachting aanwezige archeologische waarden. Dit is van toepassing voor een deel van het plangebied aan de Bathemerweg.

## <span id="page-45-0"></span>**6 Hoofdstuk 6Uitvoerbaarheid**

#### <span id="page-45-1"></span>**6.1 Economische uitvoerbaarheid**

Artikel 6.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Het is echter mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld, indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

Het project betreft een volledig particulier initiatief. De financiering van het project is rond. Voor dit project is een anterieure overeenkomst gesloten zodat het kostenverhaal voor de gemeente volledig is verzekerd. Dit brengt met zich mee dat vaststelling van een exploitatieplan achterwege kan blijven.

#### <span id="page-45-2"></span>**6.2 Maatschappelijke uitvoerbaarheid**

In deze paragraaf worden, wanneer deze beschikbaar zijn en indien noodzakelijk, de resultaten van het overleg op grond van artikel 3.1.1. Besluit ruimtelijke ordening uiteengezet.

#### **Provincie Overijssel**

Het plan is het kader van het vooroverleg naar de provincie gestuurd. De provincie heeft geen bezwaren tegen het plan.

#### **Waterschap**

Via "de watertoets" is het plan ook naar het waterschap gestuurd. Waterschap Vechtstromen geeft een positief wateradvies.

Het ontwerp bestemmingsplan heeft voor de duur van zes weken voor zienswijzen ter inzage gelegen. Er zijn geen zienswijzen ingediend.

## <span id="page-46-0"></span>**Bijlagen**

<span id="page-46-1"></span>**Ruimtelijk kwaliteitsplan**

#### <span id="page-47-0"></span>**Ecologisch onderzoek**

#### <span id="page-48-0"></span>**Watertoets**

#### <span id="page-49-0"></span>**Bodemonderzoek**

#### <span id="page-50-0"></span>**Akoestisch onderzoek**

#### <span id="page-51-0"></span>**Akoestisch onderzoek hoger waarden**