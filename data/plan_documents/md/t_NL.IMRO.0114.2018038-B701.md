xml version\="1\.0" encoding\="UTF\-8"?

Emmer\-Compascuum, Kanaal A NZ 22: Toelichting

direct naar inhoud van Toelichting

Emmer\-Compascuum, Kanaal A NZ 22

=================================

Toelichting

-----------

| Plan: | Emmer\-Compascuum, Kanaal A NZ 22 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0114\.2018038\-B701 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding tot nieuw bestemmingsplan

+ 1\.2 Ligging plangebied

+ 1\.3 Huidige planologische regelingen

+ 1\.4 Opzet bestemmingsplan

+ 1\.5 Overzicht verricht onderzoek

* Hoofdstuk 2 Beleid

+ 2\.1 Gemeentelijk beleid

+ 2\.2 Provinciaal beleid

+ 2\.3 Rijksbeleid

+ 2\.4 Conclusie

* Hoofdstuk 3 Planbeschrijving

+ 3\.1 Huidige situatie

+ 3\.2 Planbeschrijving

* Hoofdstuk 4 Onderzoeken en milieubeoordeling

+ 4\.1 Archeologie en monumenten

+ 4\.2 Ecologie

+ 4\.3 Fysieke veiligheid

+ 4\.4 Milieu

+ 4\.5 Waterparagraaf

* Hoofdstuk 5 Toelichting op de planregels en verbeelding

+ 5\.1 Algemeen

+ 5\.2 Toelichting op de verbeelding

+ 5\.3 Toelichting op de regels

+ 5\.4 Handhaving

* Hoofdstuk 6 Maatschappelijke betrokkenheid

+ 6\.1 Overleg ex. artikel 3\.1\.1 Bro

+ 6\.2 Zienswijzen op het ontwerpbestemmingsplan

* Hoofdstuk 7 Economische uitvoerbaarheid

* Bijlagen bij de toelichting

+ Bijlage 1 Nota van beantwoording overleg ex artikel 3\.1\.1 Bro

+ Bijlage 2 Kavelschets

+ Bijlage 3 M.e.r.\-aanmeldnotitie

+ Bijlage 4 M.e.r.\-beoordelingsbesluit

+ Bijlage 5 Verkennend milieukundig bodemonderzoek

+ Bijlage 6 Akoestisch onderzoek wegverkeerslawaai

+ Bijlage 7 Besluit hogere grenswaarden wegverkeerslawaai

+ Bijlage 8 Watertoets

+ Bijlage 9 Publicatie ontwerpbestemmingsplan en ontwerpbesluit vaststellen hogere grenswaarde geluid

+ Bijlage 10 Raadsbesluit

+ Bijlage 11 Publicatie gewijzigd vastgesteld bestemmingsplan en besluit vaststellen hogere grenswaarde geluid

### Hoofdstuk 1 Inleiding

#### 1\.1 Aanleiding tot nieuw bestemmingsplan

Er is een aanvraag ingediend om het bestemmingsplan aan te passen voor de realisatie van twee vrijstaande woningen op de locatie Kanaal A NZ 22 in Emmer\-Compascuum.

#### 1\.2 Ligging plangebied

Het plangebied is gelegen aan Kanaal A NZ in Emmer\-Compascuum (Emmer\-Erfscheidenveen). Het plangebied bevindt zich aan de westzijde van Emmer\-Erfscheidenveen. De weg Kanaal A is de doorgaande weg tussen Emmen en Emmer\-Compascuum. De percelen op de locatie Kanaal A NZ 22 zijn in totaal 60 meter breed en ca. 93 meter diep. De percelen zijn in gebruik geweest voor kwekerijdoeleinden. Ten westen en ten oosten van de locatie zijn vrijstaande woningen gelegen.

Het plangebied van het bestemmingsplan 'Emmer\-Compascuum, Kanaal A NZ 22' met identificatienummer NL.IMRO.0114\.2018038\-B701 ligt op de percelen kadastraal bekend als gemeente Emmen, sectie AB, nummers 93 en 94\.

![afbeelding "i_NL.IMRO.0114.2018038-B701_0001.png"](i_NL.IMRO.0114.2018038-B701_0001.png)

*Figuur 1\.1: Ligging plangebied Emmer\-Compascuum, Kanaal A NZ 22 en omgeving.*

![afbeelding "i_NL.IMRO.0114.2018038-B701_0002.png"](i_NL.IMRO.0114.2018038-B701_0002.png)

*Figuur 1\.2: Begrenzing plangebied.*

#### 1\.3 Huidige planologische regelingen

Het voorliggende bestemmingsplan 'Emmer\-Compascuum, Kanaal A NZ 22' vervangt gedeeltelijk het vigerende bestemmingsplan 'Emmer\-Erfscheidenveen'. In dit bestemmingsplan is de locatie bestemd als 'Agrarisch \- Tuincentrum', bestemd voor tuincentrum, kwekerijen, hoveniersbedrijven, bedrijfsgebouwen, kassen, agrarische gronden, detailhandel van de aan de bestemming gerelateerde producten. Het op de plankaart aangegeven bouwvlak mag met 20% worden bebouwd. De goothoogte van bedrijfsgebouwen mag maximaal 4,5 meter bedragen. De bouwhoogte van bedrijfsgebouwen mag maximaal 12 meter bedragen.

![afbeelding "i_NL.IMRO.0114.2018038-B701_0003.png"](i_NL.IMRO.0114.2018038-B701_0003.png)

*Figuur 1\.3: Uitsnede plankaart vigerend bestemmingsplan 'Emmer\-Erfscheidenveen' (rood omlijnd is*

*het plangebied aangegeven).*

Het vigerende bestemmingsplan biedt niet de mogelijkheid om twee vrijstaande woningen te realiseren. Voorliggend bestemmingsplan biedt planologisch deze mogelijkheid.

Bij het van kracht worden van het bestemmingsplan 'Emmer\-Compascuum, Kanaal A NZ 22' verliest het bestemmingsplan 'Emmer\-Erfscheidenveen' voor zover het valt binnen het plangebied zijn rechtskracht. Het bestemmingsplan 'Emmer\-Compascuum, Kanaal A NZ 22' vervangt dit gebied.

#### 1\.4 Opzet bestemmingsplan

Het bestemmingsplan bestaat uit een verbeelding, regels en een toelichting. Op de verbeelding worden de percelen in het gebied aangegeven met bestemming dan wel een aanduiding. In de regels worden de bouw\- en gebruiksmogelijkheden van het plangebied geregeld. Tot slot wordt in de toelichting een verantwoording gegeven van de in het plan gemaakte keuzes.

#### 1\.5 Overzicht verricht onderzoek

Ter voorbereiding van het bestemmingsplan 'Emmer\-Compascuum, Kanaal A NZ 22' zijn onderzoeken verricht en adviezen gegeven. De conclusies uit de onderzoeken en adviezen zijn verwerkt in de toelichting.

Ter voorbereiding van het bestemmingsplan zijn de volgende onderzoeken verricht:

* Verkennend milieukundig bodemonderzoek.

* Akoestisch onderzoek wegverkeerslawaai.

* Watertoets.

In Hoofdstuk 4 wordt ingegaan op de resultaten uit de onderzoeken en adviezen.

### Hoofdstuk 2 Beleid

#### 2\.1 Gemeentelijk beleid

##### 2\.1\.1 Structuurvisie gemeente Emmen 2020, Veelzijdigheid troef

De Structuurvisie Emmen 2020, Veelzijdigheid Troef, is 24 september 2009 vastgesteld door de raad. Het document is opgesteld als ruimtelijke vertaling van de ambities gesteld in de Strategienota Emmen 2020, vastgesteld in de raadsvergadering van september 2001\. De structuurvisie geeft de hoofdlijnen van de ruimtelijke ontwikkeling van de gemeente Emmen weer. In de structuurvisie wordt de ruimtelijke structuur van 2020 geschetst aan de hand van een aantal thema's, te weten landschap, duurzaamheid, verkeer, werken, wonen, voorzieningen en veiligheid. Voor ieder thema is een hoofdkoers bepaald. Voor het bestemmingsplan 'Emmer\-Compascuum, Kanaal A NZ 22' is vooral het thema wonen van belang.

De Structuurvisie gemeente Emmen 2020, Veelzijdigheid troef richt zich op een accentverschuiving van kwantiteit naar kwaliteit en differentiatie van woonmilieus: De opgave ligt er om de woningvoorraad in lijn te brengen en te houden met de woonwensen van huidige Ã©n toekomstige inwoners. Dit betekent meer levensloopbestendige woningen en meer ruimte voor bouwkavels. Om ervoor te zorgen dat de woningmarkt op orde blijft, is een continue aanpassing aan de veranderende vraag geboden. Dit geldt niet alleen voor de kern van Emmen, maar ook voor de dorpen. Zo ontstaat op termijn een cyclische vernieuwing van de bestaande woongebieden.

##### 2\.1\.2 Woonvisie 2018\-2023

De Woonvisie 2018\-2023 richt zich op een nieuwbouwopgave passend bij de kwalitatieve behoefte en aanvullend op de bestaande voorraad. Daarbij moet de bestaande woningvoorraad beter benut worden. In de Woonvisie is een strategie opgenomen voor woningbouw:

* 1\. Woningbouwinitiatieven worden niet individueel, maar in samenhang bekeken.

* 2\. Prioriteit wordt gegeven aan plannen voor herstructurering en transformatie.

* 3\. Bij het maken van de woon\- en leefbaarheidsvisies voor dorpen en wijken komen plekken naar voren waar inbreiding (verdichting) mogelijk en gewenst is.

* 4\. Bestaande uitbreidingslocaties worden afgerond.

* 5\. Woningbouwplannen dragen bij aan een gevarieerd woonmilieu (ruimte bieden aan plannen die een nichemarkt bedienen en aan kleinschalige experimentele, innovatieve en duurzame woonvormen).

* 6\. Woningbouwplannen dragen bij aan ruimtelijke kwaliteit.

De Woonvisie geeft voor het deelgebied De Monden (waar Emmer\-Erfscheidenveen toe behoort) tussen 2016 en 2021 een nette groei met 0\-25 woningen op de woningvoorraad.

Vanuit het woonbeleid wordt het bouwen in de linten begrensd. Tussen 2018 en 2028 is er ruimte voor de bouw van maximaal 50 woningen. In de beleidsnotitie Bouwen in de linten staat beschreven waar gebouwd mag worden.

##### 2\.1\.3 Beleidsnotitie Bouwen in de linten

De gemeenteraad heeft op 14 december 2017 de beleidsnotitie Bouwen in de linten vastgesteld. De beleidsnotitie geeft het onderzoek weer naar de ruimtelijke kaders en criteria die bij de beoordeling van verzoeken tot incidentele woningbouw in de linten moeten worden gehanteerd. In de beleidsnotitie is een balans gezocht tussen het incidenteel toevoegen van woningen enerzijds en het behoud van de waarde en karakteristiek van het landschap anderzijds.

Het doel van de beleidsnotitie Bouwen in de linten is het verkrijgen van een helder ruimtelijk kader voor het toetsen van nieuwe aanvragen voor het bouwen van woningen binnen lintbebouwingen in de gemeente Emmen.

In de beleidsnotitie zijn ruimtelijke criteria verwoord. Bij de ruimtelijke ontwikkeling van de linten dient een afweging te worden gemaakt tussen enerzijds het belang van de kernen, en anderzijds het belang van het landschap.

In de eerste plaats is bepaald wat de begrenzingen van de kernen zijn en wat de linten binnen en buiten de kernen zijn. Als vervolgstap is voor de linten buiten de kernen bepaald welke delen onlosmakelijk met het landschap zijn verbonden en welke delen met de kern zijn verbonden. De linten kunnen worden onderverdeeld in 'landschapsgerelateerde linten', 'dorpsgerelateerde linten' en in 'lint binnen kern'.

De locatie Kanaal A NZ 22 in Emmer\-Compascuum is gelegen in een lint aangeduid als 'dorpsgerelateerd lint'. Dorpsgerelateerde linten bestaan uit lintbebouwing buiten de kernbegrenzing die door een aaneengesloten (woon)bebouwing met de kern verbonden is. In de beleidsnotitie is de visie in 'dorpgerelateerde linten' gericht op het incidenteel (max. 2 woningen) opvullen van open plekken. Hierdoor worden uitsluitend kleinschalige ontwikkelingen met een beperkt ruimtelijk effect mogelijk gemaakt.

'Dorpsgerelateerde linten' komen onder voorwaarden in aanmerking voor het toevoegen van woningen. De voorwaarden hebben betrekking op de stedenbouwkundige en milieutechnische inpassing. Bij toevoegingen dient te worden aangesloten bij de stedenbouwkundige structuren van de omgeving. Onder andere dient afstemming te worden gezocht bij aspecten als de kavelbreedte, de voorgevelrooilijn en bebouwingskenmerken ten aanzien van nokrichting, bebouwingsmassa en hoogten.

![afbeelding "i_NL.IMRO.0114.2018038-B701_0004.png"](i_NL.IMRO.0114.2018038-B701_0004.png)

*Figuur 2\.1: Uitsnede kaart beleidsnotitie Bouwen in de linten. De groene pijl geeft de locatie Kanaal A*

*NZ 22 te Emmer\-Compascuum aan.*

##### 2\.1\.4 Welstandsbeleid

Bouwwerken moeten voldoen aan 'redelijke eisen van welstand'. Een welstandscommissie beoordeelt bouwplannen aan de vooraf vastgestelde welstandscriteria opgenomen in de Welstandsnota. Op 30 juni 2016 heeft de gemeenteraad de Welstandsnota vastgesteld. In deze nota wordt vooraf bepaald wat de redelijke eisen van welstand zijn. Dit betekent dat gekeken wordt of een bouwplan qua uitstraling past bij de omgeving.

Het bestemmingsplan en de welstandsnota zorgen samen voor behoud en ontwikkeling van ruimtelijke kwaliteit. Het plangebied is gelegen in een gebied waarvoor het welstandsniveau 'luw' geldt. Een bouwplan voor de woningen zal door de welstandscommissie beoordeeld worden op redelijke eisen van welstand.

#### 2\.2 Provinciaal beleid

##### 2\.2\.1 Omgevingsvisie Drenthe

De Omgevingsvisie is hÃ©t strategische kader voor de ruimtelijk\-economische ontwikkeling van Drenthe. De visie formuleert de belangen, ambities, rollen, verantwoordelijkheden en sturing van de provincie in het ruimtelijke domein.

De Omgevingsvisie beschrijft de ruimtelijk\-economische ontwikkeling van Drenthe in de periode tot 2030, met in sommige gevallen een doorkijk naar de periode daarna. Als in de tekst wordt gesproken over âlange termijnâ, betreft het de periode na 2030\.

De Omgevingsvisie heeft voor de provincie vooral een interne binding. Dit betekent dat de provincie bij de uitoefening van haar taken aan de Omgevingsvisie gebonden is.

Missie

De missie van de provincie is het waarderen van de Drentse kernkwaliteiten en het ontwikkelen van een bruisend Drenthe, passend bij de kernkwaliteiten. Deze missie is ingegeven door wat inwoners, medeoverheden en maatschappelijke partners belangrijk vinden voor de toekomst van Drenthe. De kernkwaliteiten zijn samen met partners en de inwoners van Drenthe benoemd, te weten landschap, cultuurhistorie, aardkundige waarden, archeologie, rust en natuur.

Kernkwaliteiten

De kernkwaliteiten zijn de kwaliteiten die bijdragen aan de identiteit en aantrekkelijkheid van Drenthe. Samen met vertegenwoordigers van overheden, belangengroepen, marktpartijen en inwoners heeft de provincie de volgende kernkwaliteiten van Drenthe benoemd :

* rust, ruimte, natuur en landschap;

* oorspronkelijkheid (authenticiteit, Drents eigen);

* noaberschap;

* kleinschaligheid (Drentse schaal);

* menselijke maat;

* veiligheid.

Het provinciaal belang ligt in het behouden en, waar mogelijk, ontwikkelen van de kernkwaliteiten. In hoofdstuk 4 van de Omgevingsvisie is voor alle kernkwaliteiten een uitwerking naar meer concrete indicatoren gemaakt, namelijk landschap, cultuurhistorie, aardkundige waarden, archeologie, rust en natuur.

Zorgvuldig Ruimtegebruik

In Drenthe kunnen mensen nog ruimte beleven. Dat wil de provincie bewaken, ook wanneer er nieuwe ontwikkelingen zijn. Zorgvuldig ruimtegebruik is van provinciaal belang.

Milieu\- en leefomgevingskwaliteit

De provincie streeft naar een gezonde en veilige leefomgeving voor mens, plant en dier. Het beschermen van de kwaliteit van milieu en leefomgeving is veelal op Europees en nationaal niveau geregeld. Daarbij zijn diverse taken en verantwoordelijkheden bij de provincies neergelegd. Deze taken, gericht op het beschermen van de kwaliteit van lucht, water en bodem en het verbeteren van de verkeersveiligheid, waterveiligheid en externe veiligheid, zijn daarmee van provinciaal belang.

Kaarten en doelstellingen

Op kaarten behorende bij de Omgevingsvisie Drenthe zijn de kernkwaliteiten nader weergegeven. Op een aantal kaarten (wanneer relevant) is het plangebied als volgt aangeduid:

*Landschap*

Het plangebied is gelegen binnen het landschap van de veenkoloniÃ«n. Van provinciaal belang is de orthogonale samenhang tussen het systematische ontginningspatroon van grootschalige openheid met kenmerkende wijkenstructuur en de bebouwingslinten met daaruit opgaande percelen.

*Cultuurhistorie*

Het beleid van de provincie Drenthe ten aanzien van cultuurhistorie is beschreven in de beleidsnota Cultuurhistorisch Kompas Drenthe. Het plangebied is gelegen binnen het gebied Emmen en haar venen. Het generieke beleid 'respecteren' is van toepassing. Het is bedoeld om de cultuurhistorische samenhang, zoals die is vastgelegd in de hoofdstructuur, te borgen. De ambitie voor de VeenkoloniÃ«n richt zich specifiek op het zichtbaar houden van de machinale veenwinning en veenverwerking op het Amsterdamscheveld en het Bargerveen, zowel in het landschap als in de bebouwing.

*Archeologie*

De inhoudelijke kaart Archeologie geeft een overzicht van de archeologische waarden en verwachtingen die de provincie van provinciaal belang achten. In gebieden of terreinen met een archeologische verwachting op de archeologiekaarten, wordt gestuurd op een goede uitvoering van archeologisch onderzoek. Niet voor alle bodemingrepen is archeologisch onderzoek vereist. Dit hangt af van de omvang en aard van de ingreep, de waarde/verwachting van de locatie en het vrijstellingenbeleid zoals dat is uitgewerkt in de gemeentelijke archeologiekaarten.

*Aardkundige waarden*

Aardkundige waarden die bijdragen aan het specifieke Drentse karakter wil de provincie behouden en, waar mogelijk, herstellen. Het provinciaal belang ligt in het behouden en, waar mogelijk, ontwikkelen van de kernkwaliteit aardkundige waarden. De provincie wil inhoud geven aan ruimtelijke kwaliteit, om de identiteit en aantrekkelijkheid van Drenthe te behouden en te versterken. Het doel is de archiefwaarde van de bodem te behouden en de landvormen, die karakteristiek zijn voor het Drentse landschap, te behouden en te versterken, als onderdeel van de kernkwaliteit oorspronkelijkheid.

Het plangebied is gelegen binnen een gebied met een generiek beschermingsniveau voor aardkundige waarden. In deze gebieden wil de provincie de lokale, aardkundige kenmerken voor de toekomst bewaren.

##### 2\.2\.2 Provinciale omgevingsverordening

Provinciale Staten van Drenthe hebben de Provinciale omgevingsverordening Drenthe vastgesteld. In de omgevingsverordening is het perceel gelegen binnen een gebied aangeduid als 'Bestaand Stedelijk Gebied'. Binnen Bestaand Stedelijk Gebied ligt de verantwoordelijkheid ten aanzien van woningbouw primair bij de gemeente. De verordening geeft verder geen specifieke bepalingen voor percelen met deze aanduiding.

#### 2\.3 Rijksbeleid

##### 2\.3\.1 Ruimtelijk beleid

De Structuurvisie Infrastructuur en Ruimte (SVIR) is op 13 maart 2012 van kracht geworden. Onderdeel van deze structuurvisie is het Besluit algemene regels ruimtelijke ordening (Barro). Met de structuurvisie kiest het rijk voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid.

Voor Emmen zijn in de SVIR geen onderwerpen opgenomen die aangemerkt worden als nationaal belang. In de Barro zijn alleen de zaken betreffende defensie en kernkwaliteiten van toepassing. Echter deze zaken hebben geen directe invloed op de inrichting van het plangebied.

#### 2\.4 Conclusie

Het rijksbeleid werkt niet rechtstreeks door in het plangebied. Voor het voorliggende bestemmingsplan wordt geconcludeerd dat het plan niet in strijd is met het geldende gemeentelijke\- en provinciale beleid, wanneer rekening wordt gehouden met de stedenbouwkundige en milieutechnische inpassing. Hierop wordt nader ingegaan in de volgende hoofdstukken.

### Hoofdstuk 3 Planbeschrijving

#### 3\.1 Huidige situatie

Het voorliggende bestemmingsplan 'Emmer\-Compascuum, Kanaal A NZ 22' vervangt gedeeltelijk het vigerende bestemmingsplan 'Emmer\-Erfscheidenveen'. In dit bestemmingsplan is de locatie bestemd als 'Agrarisch \- Tuincentrum', bestemd voor tuincentrum, kwekerijen, hoveniersbedrijven, bedrijfsgebouwen, kassen, agrarische gronden, detailhandel van de aan de bestemming gerelateerde producten. Het op de plankaart aangegeven bouwvlak mag met 20% worden bebouwd. De goothoogte van bedrijfsgebouwen mag maximaal 4,5 meter bedragen. De bouwhoogte van bedrijfsgebouwen mag maximaal 12 meter bedragen.

De percelen zijn in gebruik geweest voor kwekerijdoeleinden. Op de locatie staat een bedrijfsloods die bouwkundig niet in optimale staat is. Het aanblik van het perceel is bedrijfsmatig. De vigerende bestemming maakt het mogelijk om op de locatie een tuincentrum, kwekerij en hoveniersbedrijf uit te oefenen. BeÃ«indiging van de bedrijfsmatige activiteiten en het slopen van de bedrijfsloods is positief te noemen in een lint dat hoofdzakelijk bestemd is voor wonen.

![afbeelding "i_NL.IMRO.0114.2018038-B701_0005.jpg"](i_NL.IMRO.0114.2018038-B701_0005.jpg)

*Figuur 3\.1: Beeld huidige situatie.*

#### 3\.2 Planbeschrijving

Het plangebied is gelegen in Emmer\-Erfscheidenveen. Emmer\-Erfscheidenveen is een kanaaldorp van de VeenkoloniÃ«n. De kanaaldorpen van de VeenkoloniÃ«n zijn ontstaan ten tijde van de grootschalige veenafgravingen aan het eind van de 19e\- en begin 20e eeuw. De ligging en het ontstaan van de dorpen zijn bepaald door de wijze van ontginning van het veen. Emmer\-Erfscheidenveen is ontgonnen volgens het dubbel kanaal systeem. 'Dubbellinten' bestaan uit twee evenwijdige hoofdontsluitingen (kanalen) gescheiden door stroken van ongeveer 200 meter. De dubbellinten kennen een duidelijk contrast in soorten bebouwing. De agrarische bebouwing bevindt zich aan Ã©Ã©n zijde van de weg (de 'landzijden'). Aan de andere zijden staan de woningen en de overige bebouwing. De bebouwing is overwegend vrijstaand. Kavels staan recht op de ontginningsas.

In dit gedeelte van het lint Kanaal A NZ is naast de kwekerij uitsluitend woonbebouwing aanwezig. Ter plaatse is het lint Kanaal A NZ te typeren als woonlint. Uitsluitend de locatie van de voorgestelde ontwikkeling heeft in het vigerende bestemmingsplan een agrarische bestemming: 'Agrarisch â Tuincentrum', waarbinnen een tuincentrum, kwekerijen, hoveniersbedrijven, bedrijfsgebouwen en kassen zijn toegestaan. Ook detailhandel van de aan de bestemming gerelateerde producten is toegestaan.

In de beleidsnotitie Bouwen in de linten staat beschreven dat binnen dorpsgerelateerde linten de visie gericht is op het incidenteel (max. 2 woningen) opvullen van open plekken. In de kavelschets is er rekening mee gehouden dat binnen het plangebied maximaal 2 woningen worden gebouwd.

![afbeelding "i_NL.IMRO.0114.2018038-B701_0006.png"](i_NL.IMRO.0114.2018038-B701_0006.png)

*Figuur 3\.2: Kavelschets twee vrijstaande woningen (blauw gearceerd zijn de aanduidingen waarbinnen*

*de twee woningen dienen te worden gebouwd).*

De kavelschets is ook toegevoegd als Bijlage 2.

Ten westen en ten oosten van de locatie zijn vrijstaande woningen gelegen. Op de verbeelding is opgenomen dat een vrijstaande woning uitsluitend gebouwd mag worden ter plaatse van de functieaanduiding 'wonen'. De afstand van de aanduidingen, waarbinnen de twee woningen dienen te worden gebouwd, tot de perceelsgrenzen van de woningen Kanaal A NZ 21 en 27 is twaalf meter.

Verder is bepaald dat de te bouwen vrijstaande woningen een minimale breedte van 8 meter dienen te hebben. De afstand van een te bouwen woning tot een toekomstige kavelgrens tussen de twee nieuwe woonpercelen is minimaal 4 meter. De kavelbreedte van Ã©Ã©n van de woonpercelen is dan minimaal 24 meter. De kavelbreedte van het andere woonperceel is dan maximaal 36 meter.

Het plangebied is in totaal 60 meter breed. De toekomstige kavelbreedtes van de twee woonpercelen kunnen tussen de 24 meter en 36 meter variÃ«ren, bijvoorbeeld twee keer 30 meter.

Bovenstaande betekent dat de tussenruimte tussen de twee nieuwe woningen maximaal 12 meter is. Deze breedte van 12 meter is stedenbouwkundig gezien te smal om in de toekomst een derde woning toe te voegen.

Er is in het lint Kanaal A NZ sprake van een verspringende voorgevellijn van woningen. De voorgevellijn van de woningen is 5 meter achter de bestaande woning Kanaal A NZ 27\. De bouwregels voor de woningen zijn afgestemd op bouwmogelijkheden die ook van toepassing zijn voor bestaande woningen aan Kanaal A NZ. De gezamenlijke oppervlakte van Ã©Ã©n vrijstaande woning inclusief bijbehorende bouwwerken bedraagt ten hoogte 250 m2. De bouwhoogte van de woningen is max. 9 meter. De goothoogte van de woningen is max. 3,5 meter. De dakhelling van de woningen is minimaal 35 graden.

In de planregels is een voorwaardelijke verplichting opgenomen dat met de bouw van de woningen (en bijbehorende bouwwerken en andere bouwwerken) begonnen mag worden wanneer de bestaande bedrijfsloods gesloopt is.

Een bouwplan voor de woningen zal door de welstandscommissie beoordeeld worden op redelijke eisen van welstand.

### Hoofdstuk 4 Onderzoeken en milieubeoordeling

#### 4\.1 Archeologie en monumenten

##### 4\.1\.1 Algemeen

De gemeente Emmen heeft archeologie beleid vastgesteld, d.d. 30 mei 2013\. Hiervoor is een archeologische beleidsadvieskaart gemaakt met daarbij een rapport. Dit rapport dient als toelichting op de kaart. Het doel van deze documenten is om aan te geven wat de kern vormt van het archeologiebeleid en waarop de beleidskeuzes zijn gebaseerd. De verschillende archeologische waarden en verwachtingen en de maatregelen die daaraan zijn gekoppeld zijn in de gemeentelijke archeologische beleidsadvieskaart vertaald naar diverse categorieÃ«n "Waarde \- Archeologie" in het bestemmingsplan. Met de vertaling is op eenvoudige wijze voor het gehele gebied van de gemeente Emmen in beeld gebracht of archeologische waarden in het geding zijn of kunnen zijn en zo ja, op welke manier daarmee dient te worden omgegaan. Onderstaande tabel geeft de onderverdeling van de vier gemaakte categorieÃ«n weer.

| Categorie    Â | Archeologische waarden   Â | Oppervlakte    Â | Diepte    Â | Drainage   Â |

| --- | --- | --- | --- | --- |

| Rijksmonument    Â | Beschermd    Â | \-   Â | \-   Â | Verbod   Â |

| Waarde \- Archeologie 1    Â | Zeer hoge archeologische waarde   Â | 0 m2    Â | 30 cm \+ 10 cm   Â | Verbod   Â |

| Waarde \- Archeologie 2   Â | (zeer) (hoge) archeologische waarde   Â | 100 m2   Â | 30 cm \+ 10 cm   Â | Verbod   Â |

| Waarde \- Archeologie 3    Â | Middelhoge of hoge verwachting   Â | 1000 m2   Â | 30 cm \+ 10 cm   Â | Verbod   Â |

| Waarde \- Archeologie 4   Â | Middelhoge of hoge verwachting   Â | 1000 m2   Â | 30 cm \+ 10 cm    Â | Toegestaan   Â |

Deze beleidskeuzes zijn vertaald in een dubbelbestemmingen.

Per archeologische kwaliteit zijn planregels opgenomen voor de te bebouwen oppervlakte en een omgevingsvergunningsstelsel voor het uitvoeren van werken, geen bouwwerk zijnde, of van werkzaamheden. De maatvoering voor afwijking is afhankelijk van de te verwachten waarden of verwachtingen en de uitkomsten van archeologisch onderzoek.

##### 4\.1\.2 Archeologische waarden in het plangebied

Het plangebied Emmer\-Compascuum, Kanaal A NZ 22 is volgens de beleidskaart gelegen in een gebied met een lage verwachting op het aantreffen van archeologische waarden. Dergelijke gebieden zijn vrijgesteld van archeologisch onderzoek. Er hoeft geen archeologisch onderzoek uitgevoerd te worden. Er is geen dubbbelbestemming 'Waarde \- Archeologie' van toepassing.

#### 4\.2 Ecologie

##### 4\.2\.1 Algemeen

De Wet natuurbescherming (Wnb) is in werking getreden op 1 januari 2017\. Deze wet vervangt de volgende drie wetten: de Natuurbeschermingswet 1998 (gebiedsbescherming), de Flora\- en faunawet (soortenbescherming) en de Boswet (houtopstanden).

Gebiedsbescherming

In de Wnb is de bescherming van specifieke natuurgebieden geregeld. Het betreft de Natura 2000\-gebieden, die een internationale bescherming genieten. Plannen en projecten met negatieve effecten op deze gebieden zijn vergunningplichtig. Relevant daarbij is dat de Wnb een externe werking kent. Van externe werking is sprake als activiteiten buiten een Natura 2000\-gebied van invloed zijn op de natuurwaarden in een Natura 2000\-gebied. Per Natura 2000\-gebied zijn instandhoudingsdoelen voor soorten en vegetatietypen opgesteld.

Het Natuurnetwerk Nederland (NNN) \-voorheen Ecologische Hoofdstructuur\- is een samenhangend netwerk van bestaande en nog te ontwikkelen belangrijke natuurgebieden in Nederland en vormt de basis voor het natuurbeleid. Het NNN is als beleidsdoel opgenomen in de Structuurvisie Infrastructuur en Ruimte van het Rijk. De provincies zijn verantwoordelijk voor de begrenzing, ontwikkeling en bescherming van het NNN. De begrenzing en ruimtelijke bescherming van het NNN is voor de provincie Drenthe uitgewerkt in de Provinciale Omgevingsvisie en de bijbehorende Provinciale Omgevingsverordening.

Het plangebied valt niet binnen de aangewezen natuurgebieden van het Natuurnetwerk Nederland in de provincie Drenthe.

Soortenbescherming

Het uitgangspunt van de Wnb is dat er geen (opzettelijke) schade mag worden gedaan aan beschermde dieren of planten, tenzij dit uitdrukkelijk is toegestaan. De soortenbescherming binnen de Wnb is daarbij opgedeeld in drie beschermingsregimes: Vogelrichtlijnsoorten, Habitatrichtlijnsoorten en andere soorten. Bij beoordeling van de toelaatbaarheid van bouwwerken en/of andere activiteiten moet rekening worden gehouden met de mogelijke aanwezigheid van te beschermen dier\- en plantensoorten. Er dient een ontheffing op grond van artikel 3\.3, 3\.8 en/of 3\.10 Wnb te worden aangevraagd voor een (bouw)werkzaamheid of activiteit indien het volgende van toepassing is:

* uit gegevens of onderzoek blijkt dat er sprake is van verstoring of doden van (een) beschermde soort(en);

* het bouwwerk en/of de activiteit veroorzaakt beschadiging of vernieling van voortplanting\- of rustplaatsen van dieren, danwel ontworteling of vernieling van plantensoorten;

* er kan geen gebruik gemaakt worden van een vrijstelling op grond van de Wet natuurbescherming;

* er kan niet gewerkt worden volgens een goedgekeurde gedragscode.

##### 4\.2\.2 Natuurwaarden in het plangebied

De locatie kan volgens het vigerende bestemmingsplan gebruikt worden als tuincentrum, kwekerij en hoveniersbedrijf. Gelet op het mogelijke gebruik van de locatie volgens het vigerende bestemmingsplan en de huidige inrichting van de locatie, is het uitvoeren van nader flora\- en fauna onderzoek niet noodzakelijk geacht. Het plangebied is daarnaast niet gelegen in of nabij een gebied waarop gebiedsbeschermingsregels van toepassing zijn. De Wet natuurbescherming vormt geen belemmering voor het plan.

##### 4\.2\.3 Conclusie

Op basis van de Wet natuurbescherming is de algemene zorgplicht van toepassing, die inhoudt dat een ieder voldoende zorg in acht neemt voor alle inheemse dieren en planten en hun directe leefomgeving. Concreet betekent dit dat bij (ruimtelijke) ingrepen gezorgd moet worden dat dieren niet verstoord of gedood worden en dat planten niet zomaar verplant worden. Ook dient gelet te worden op bijvoorbeeld broedende vogels, de voortplantingsperiode van amfibieÃ«n en de zoogperiode van zoogdieren. Daarbij geldt voor alle bouwactiviteiten dat er voorzorgsmaatregelen genomen dienen te worden, waardoor:

* de aanvang van de werkzaamheden buiten het broedseizoen (globaal van half maart tot begin augustus) dient plaats te vinden;

* een week voor de werkzaamheden beginnen, het plangebied kort gemaaid dient te worden, zodat het plangebied ongeschikt wordt voor kleine zoogdieren en ze de kans krijgen om te vluchten;

* (wortel)schade aan de (oude) bomen wordt voorkomen en geen graafwerkzaamheden binnen de kroonprojectie van deze oude bomen kan plaatsvinden.

#### 4\.3 Fysieke veiligheid

Het Besluit externe veiligheid inrichtingen (Bevi), dat in oktober 2004 van kracht werd, verplicht het bevoegd gezag de externe veiligheid mee te wegen in het beleid. Het Bevi stelt grenzen aan het risico dat bedrijven mogen veroorzaken voor hun omgeving (het 'plaatsgebonden risico'). Zo moet er tussen risicovolle bedrijven en risicogevoelige objecten (bijvoorbeeld woningen, scholen) een bepaalde afstand blijven, om mensen in de omgeving te beschermen. Daarnaast gaat het besluit in op de kans op een ramp waarbij een groep mensen betrokken is (het 'groepsrisico'). Voor het groepsrisico geldt dat onderbouwing van het risico plaats dient te vinden als er besluiten genomen moeten worden die vermeld zijn in de artikelen 4 en 5 van het Bevi.

Voor het vaststellen van het besluit dient het bestuur van Veiligheidsregio Drenthe in de gelegenheid gesteld te worden advies uit te brengen over het groepsrisico en de mogelijkheden tot voorbereiding van bestrijding en beperking van de omvang van een ramp of zwaar ongeval. Het Bevi dient te worden toegepast voorafgaande aan de vaststelling van een bestemmingsplan. Beoordeeld dient te worden of voor burgers het minimum beschermingsniveau gehandhaafd wordt. Een nadere concretisering van het besluit is opgenomen in de (ministeriÃ«le) "Regeling externe veiligheid inrichtingen" (Revi). Hierin zijn onder andere de LPG\-afstanden (Plaatsgebonden Risicocontouren) opgenomen.

##### 4\.3\.1 Fysieke veiligheidssituatie

###### 4\.3\.1\.1 Bevi\-inrichtingen binnen en buiten het plangebied

Het plangebied en de omgeving is geÃ¯nventariseerd op de aanwezigheid van zogenoemde Bevi\-bedrijven. Er zijn binnen en in de nabijheid van het plangebied geen Bevi\-bedrijven gelegen.

###### 4\.3\.1\.2 Buisleidingen

Het plangebied en de omgeving is geÃ¯nventariseerd op de aanwezigheid van buisleidingen. Er zijn binnen en in de nabijheid van het plangebied geen buisleidingen gelegen die van invloed kunnen zijn op de realisatie van twee vrijstaande woningen binnen het plangebied.

###### 4\.3\.1\.3 Route gevaarlijke stoffen

Er bevinden zich binnen of in de nabijheid van het plangebied geen transportroutes van gevaarlijke stoffen.

###### 4\.3\.1\.4 Hoogspanningslijnen

Ten oosten van het plangebied is een bovengrondse hoogspanningsverbinding gelegen. De hoogspanningsverbinding betreft een 110 kV\-lijn van TenneT. In het kader van het toe te passen voorzorgsprincipe en aanvullend beleid voor nieuwe situaties bij hoogspanningslijnen, zijn door het Rijksinstituut voor Volksgezondheid en Milieu (RIVM) indicatieve magneetveldzones bij hoogspanningsleidingen aangegeven. In het bestemmingsplan moet voor wat betreft bovengrondse hoogspanningslijnen bij nieuwe situaties, zoveel als redelijkerwijs mogelijk is, vermeden worden dat gevoelige bestemmingen binnen de magneetveldzone van 0,4 microTesla komen te liggen (bron: Kenniscentrum InfoMil). De indicatieve zone van de hoogspanningslijn is 2 x 70 meter. Het plangebied is niet gelegen binnen deze indicatieve zone.

###### 4\.3\.1\.5 Conclusie

Binnen en nabij het plangebied zijn geen bedrijven, transportroutes en buisleidingen gelegen waarbij rekening moet worden gehouden met het aspect externe veiligheid.

##### 4\.3\.2 Gegevens ten behoeve van nadere inrichting en ontwikkeling in het plangebied

Zodra plannen ontwikkeld worden dient de brandweer in een vroeg stadium bij de plannen betrokken te worden om op basis van het beoogde veiligheidsniveau een advies te kunnen uitbrengen op de inrichting en ontwikkeling van het gebied.

Hiervoor zijn de volgende zaken van belang:

* 1\. Voor het bestrijden van een brand is de brandweer afhankelijk van een goede bluswatervoorziening. Conform de Wet op de Veiligheidsregio's moet een gemeente zorgen voor een openbare bluswatervoorziening. Bij locaties waar geen toereikende openbare bluswatervoorziening kan worden aangelegd, zal de eigenaar moeten zorgen voor een doeltreffende niet\-openbare bluswatervoorziening in overleg met de brandweer. Vanaf 1 januari 2014 maakt de brandweer gebruik van tankautospuiten en tankwagens, aangevuld met vulpunten voor de tankwagens als primaire bluswatervoorziening. Er hoeven ten behoeve van deze ontwikkeling geen vulpunten bijgeplaatst te worden.

* 2\. Het plangebied valt buiten de dekking van het Waarschuwingsalarmeringstelsel. Dit is conform de handleiding voor het WAS systeem (HAVOS) dat het buiten de dekking valt. Op grond van de Wet op de veiligheidsregio's (okt. 2010\) is de Veiligheidsregio Drenthe, in geval van calamiteit, verantwoordelijk voor het waarschuwen en alarmeren van de bevolking door middel van het Waarschuwings\- en alarmeringssysteem. Als gevolg van deze taak zijn binnen de gemeente sirenes geplaatst op een zodanige wijze dat een optimale dekking gerealiseerd is binnen de gemeente. Met betrekking tot het Waarschuwings\- en Alarmeringssysteem (WAS) is het voornemen van de minister van Veiligheid en Justitie dat deze per 2020 komen te vervallen. In de toekomst wordt bij grote rampen alarm geslagen via onder meer calamiteitenzenders, geluidswagens, NL\-Alert en sociale media. Het voordeel van deze communicatiemiddelen is dat ze veel gerichter kunnen worden ingezet.

* 3\. Het is belangrijk dat in geval van calamiteiten hulpverleningsdiensten direct ter plaatse kunnen komen en zonder beperkingen hulp kunnen verlenen. Om die reden dienen alle objecten in het plangebied via twee onafhankelijke wegen bereikbaar te zijn voor de hulpverleningsdiensten. Het gebied voldoet aan deze vereisten.

* 4\. Het dekkingsplan van Veiligheidsregio Drenthe is vastgesteld in december 2013\. Hierin staat beschreven dat het brandverloop tegenwoordig zo snel verloopt, dat drie zaken zeer belangrijk zijn om slachtoffers te voorkomen: het voorkomen van brand, het ontdekken van brand en het vluchten bij brand. Bij het vluchten bij brand heeft men een eigen verantwoordelijkheid of is men aangewezen op de BHV\-organisatie. De brandweer heeft in beginsel als taak het houden van een brandscheiding ter voorkoming van branduitbreiding en het beschermen van (niet\-zelfredzame) personen achter die scheiding. Desondanks dat een woning bij een brand als verloren kan worden beschouwd, wordt geadviseerd de brandveiligheidsmaatregelen op elkaar af te stemmen.

* bouwkundige voorzieningen, bijv. extra brandscheiding tussen de verdiepingen;

* installatietechnische voorzieningen, bijv. woningrookmelders \- woningsprinklers;

* organisatorische voorzieningen, bijv. vluchtplan voor de bewoners;

* brandweeropkomsttijd, vrij houden van wegen / zo min mogelijk verkeersbelemmerende maatregelen;

* inventaris, toepassen van moeilijk brandbaar materiaal;

* zelfredzaamheid van de aanwezigen, toepassen veilige vluchtroutes.

##### 4\.3\.3 Mercalli\-zones

De mogelijke effecten van een aardbeving worden op de risicokaart aangegeven volgens de schaal van Mercalli. Het plangebied is gelegen in een gebied met Mercalli\-zone VI, wat betekent dat er lichte schade, schrikreacties, voorwerpen in huis vallen om en lichte schade aan minder solide huizen voor kunnen komen. Deze Mercalli\-zone staat het plan tot realisatie van twee vrijstaande woningen niet in de weg. Wellicht kan er bouwconstructief preventief al aandacht zijn voor 'versterkingsmaatregelen'.

#### 4\.4 Milieu

##### 4\.4\.1 M.e.r.\-beoordeling

De milieueffectrapportage\-procedure (m.e.r.) is bedoeld om het milieubelang volwaardig en vroegtijdig in de plan\- en besluitvorming in te brengen. Een m.e.r. is altijd gekoppeld aan een plan of besluit, bijvoorbeeld een structuurvisie, bestemmingsplan of vergunning. De wettelijke eisen ten aanzien van m.e.r. zijn vastgelegd in de Wet milieubeheer en in het Besluit m.e.r. In de Wet milieubeheer en in het Besluit m.e.r. wordt een onderscheid gemaakt in activiteiten die m.e.r.\-plichtig zijn (de zogenaamde bijlage C\-activiteiten), activiteiten die m.e.r.\-beoordelingsplichtig zijn (de zogenaamde bijlage D\-activiteiten) en activiteiten die wel zijn opgenomen in de D\-lijst, maar in omvang kleiner zijn dan de opgenomen drempelwaarden. Voor deze laatste categorie geldt een vormvrije m.e.r.\-beoordeling.

Dit bestemmingsplan maakt de realisatie van twee vrijstaande woningen mogelijk. Dit is een activiteit in omvang kleiner dan de opgenomen drempelwaarden. Voor activiteiten Ã³nder de drempelwaarde van bijlage D bestaat sinds de wijziging van het Besluit m.e.r. van 1 april 2011 de verplichting tot een zogenaamde vormvrije m.e.r.\-beoordeling. Ook daarbij concludeert het bevoegd gezag (op basis van een aanmeldingsnotitie) of er wel of geen belangrijke nadelige milieugevolgen zullen optreden.

Door RooBeek Advies is een m.e.r.\-aanmeldnotitie opgesteld (Bijlage 3). In de opgestelde aanmeldnotitie zijn de relevante milieuaspecten onderzocht. Gelet op de kenmerken van het project, de plaats van het project en de kenmerken van de potentiÃ«le effecten is de conclusie dat er geen belangrijke nadelige gevolgen voor het milieu zijn te verwachten. Burgemeester en wethouders hebben op 2 april 2019 besloten dat voor het plan tot realisatie van twee vrijstaande woningen geen milieueffectrapport hoeft te worden opgesteld. Dit m.e.r.\-beoordelingsbesluit is opgenomen als Bijlage 4.

##### 4\.4\.2 Bedrijven en milieuzonering

Vanuit milieuhygiÃ«nisch oogpunt vergt het inpassen van nieuwe functies in het plangebied een goede afstemming met de andere, in de omgeving aanwezige functies. Binnen het plangebied is sprake van twee nieuw te realiseren woningen. In de directe omgeving zijn geen bedrijven gelegen die door de realisatie van de woningen in de bedrijfsexploitatie zouden kunnen worden beperkt.

##### 4\.4\.3 Bodem

Er is door Sigma Bouw \& Milieu een verkennend milieukundig bodemonderzoek uitgevoerd op de locatie. Het verkennend milieukundig bodemonderzoek is bijgevoegd als Bijlage 5.

Aanleiding tot de uitvoering van dit verkennend milieukundig bodemonderzoek vormt de wens inzicht te verkrijgen in de kwaliteit van de bodem in verband met de geplande nieuwbouw van twee woningen op de onderzoekslocatie.

Op basis van de resultaten van het verkennend bodemonderzoek blijkt dat de locatie niet geheel vrij is van bodemverontreiniging. Het grondwater ter plaatse van de onderzoekslocatie bevat een verhoogd gehalte barium t.o.v. de streefwaarde. Het gemeten gehalte overschrijdt de tussenwaarde alsmede de bodem\-indexwaarde (\>0\.5\) niet en geeft daardoor geen directe aanleiding tot het instellen van een nader onderzoek.

Indien de grond ontgraven gaat worden, bijvoorbeeld ten behoeve van bouwwerkzaamheden, is het Besluit Bodemkwaliteit van toepassing. Middels het Besluit is het mogelijk om door het lokaal bevoegd gezag lokale maximale bodemgebruikswaarden vast te stellen, of om deze bodemgebruikswaarden te conformeren aan de maximale waarden uit het (landelijke) generieke model.

Indien grond van het eigen terrein moet worden afgevoerd zal deze verwerkt dienen te worden conform de eisen van het Besluit Bodemkwaliteit. De mogelijkheden hiertoe kunnen worden vastgesteld na overleg met de betrokken overheidsinstanties.

Volledige duidelijkheid omtrent de bodemkwaliteitsklasse van vrijkomende grond wordt pas verkregen op basis van een partijkeuring conform het Besluit Bodemkwaliteit. Opgemerkt dient te worden dat de vertaalslag van verkennend bodemonderzoek naar hergebruik van grond volgens het Besluit Bodemkwaliteit, veelal, niet mogelijk is. In de meeste gevallen zijn aanvullende gegevens noodzakelijk, het bevoegd gezag (de gemeente waarin de grond wordt toegepast) kan hier uitsluitsel over geven. Indien het noodzakelijk is dat er grond afgevoerd moet worden van de locatie zal er een melding grondverzet gedaan moeten worden via het landelijk meldpunt: www.meldpuntbodemkwaliteit.nl.

Conclusie

In het kader van de bestemmingsplanwijziging vormt de aangetoonde bodemkwaliteit geen belemmering voor het beoogde gebruik (woningen).

##### 4\.4\.4 Geluid

Regels ten aanzien van geluidhinder zijn vastgelegd in de Wet geluidhinder (Wgh). Het doel van de Wet geluidhinder is tweeledig. Enerzijds de bescherming van het milieu en anderzijds de bescherming van de volksgezondheid. Bepalend is steeds de situering van geluidsbronnen ten opzichte van geluidsgevoelige bestemmingen zoals woningen en scholen. De Wgh gaat uit van zones langs wegen, spoorwegen en industrieterreinen. Binnen dergelijke zones zijn nieuwe geluidsgevoelige bestemmingen alleen toegestaan indien de geluidsbelasting op de buitengevel onder of hoogstens gelijk is aan de voorkeursgrenswaarde. Ontheffing van de voorkeursgrenswaarde is toegestaan indien maatregelen om de geluidsbelasting op de buitengevels te beperken niet mogelijk zijn of onvoldoende helpen en indien aan bepaalde voorwaarden wordt voldaan.

Voor het plangebied is alleen wegverkeerslawaai relevant. Het plangebied is niet gelegen binnen zones van spoorwegen of industrieterreinen.

###### 4\.4\.4\.1 Wegverkeerslawaai

De Wet geluidhinder is alleen van toepassing binnen de van rechtswege aanwezige zone van een weg. Het plangebied is gelegen binnen de wettelijke geluidzone van de weg Kanaal A NZ. Er dient aangetoond te worden dat de geluidsbelasting op de nieuw te bouwen woningen niet meer bedraagt dan de voorkeursgrenswaarde van 48 dB. Indien de geluidsbelasting meer bedraagt dan 48 dB dient er een aanvullend onderzoek te worden ingesteld naar mogelijke bron\- en/of overdrachtsmaatregelen. Indien bron\- en/of overdrachtsmaatregelen als niet doelmatig worden aangemerkt moet er een hogere waarde worden vastgesteld.

Door Noordelijk Akoestisch Adviesburo (NAA) is akoestisch onderzoek naar wegverkeerslawaai uitgevoerd. Het onderzoek is toegevoegd als Bijlage 6.

Uit het akoestisch onderzoek blijkt dat de geluidsbelasting op de woningen ten gevolge van het Kanaal A NZ ten hoogste 53 dB bedraagt en hiermee wordt de voorkeursgrenswaarde van 48 dB met 5 dB overschreden. Er wordt voldaan aan de grenswaarde van 63 dB. Aangezien de voorkeursgrenswaarde wordt overschreden zijn maatregelen overwogen.

Het is niet te verwachten dat het bestaande wegdek (DAB) van het Kanaal A NZ op korte termijn zal worden vervangen door geluidsreducerend asfalt. Ook verdraagt het verlagen van de maximumsnelheid zich niet met de functie van de betreffende weg. Het plaatsen van afscherming in de vorm van een geluidswal of \-scherm is gezien de beperkte ruimte tussen de percelen en de weg (met fietspad) niet mogelijk. Daarnaast is afscherming op een dergelijke plek met een landelijk uitzicht niet wenselijk.

###### 4\.4\.4\.2 Hogere grenswaarden

Gelet op het voorgaande dienen burgemeester en wethouders hogere grenswaarden van 53 dB ten gevolge van wegverkeer op Kanaal A NZ vast te stellen. Hiertoe wordt tegelijkertijd met de procedure bestemmingsplan een procedure hogere grenswaarde Wet geluidhinder gevoerd. Het besluit vaststellen hogere grenswaarden is opgenomen als Bijlage 7.

###### 4\.4\.4\.3 Gevelmaatregelen

De initiatiefnemer van het plan zal bij de aanvraag van de omgevingsvergunning (onderdeel bouwen) moeten aantonen dat het binnenniveau in de woningen ten gevolge van wegverkeerslawaai voldoet aan de eisen zoals opgenomen in het Bouwbesluit.

##### 4\.4\.5 Lucht

De Wet luchtkwaliteit is bedoeld om de negatieve effecten op de volksgezondheid aan te pakken, als gevolg van te hoge niveaus van luchtverontreiniging. Anderzijds heeft de wet tot doel mogelijkheden te creÃ«ren voor ruimtelijke ontwikkeling. Volgens de nieuwe regeling vormt luchtkwaliteit in beginsel geen belemmering voor het uitoefenen van een ruimtelijk project als aan minimaal Ã©Ã©n van de volgende voorwaarden wordt voldaan:

* er is geen sprake van een feitelijke of dreigende overschrijding van een grenswaarde;

* een project leidt, al dan niet per saldo, niet tot een verslechtering van de luchtkwaliteit;

* een project draagt 'niet in betekenende mate' (NIMB) bij aan de luchtverontreiniging;

* een project past binnen het Nationaal Samenwerkingsprogramma Luchtkwaliteit (NSL) of binnen een regionaal programma van maatregelen.

###### 4\.4\.5\.1 Algemeen beeld luchtkwaliteit plangebied

De realisatie van twee vrijstaande woningen is een project dat 'niet in betekende mate' bijdraagt aan de luchtverontreiniging. Omdat er verder geen significante ontwikkelingen in het plangebied of rondom het plangebied gepland zijn, zal de concentratie van de NOX en fijnstof niet veranderen. Hierdoor betekent de luchtkwaliteit geen belemmering voor het vaststellen van het bestemmingsplan.

#### 4\.5 Waterparagraaf

##### 4\.5\.1 Ligging plangebied

Het plangebied ligt binnen het beheersgebied van het waterschap Hunze en Aa's. In het kader van de ontwikkelingen van dit plan dient overleg gevoerd te worden met waterschap Hunze en Aa's. De wijze waarop de aanvrager het waterschap informeert over ruimtelijke plannen en om advies vraagt, hangt sterk af van de aard van het plan. In de waterparagraaf dienen de keuzes in ruimtelijke plannen ten aanzien van de waterhuishoudkundige aspecten gemotiveerd worden beschreven. Het wateradvies van het waterschap moet daarin zijn meegenomen.

##### 4\.5\.2 Waterhuishouding

Uitgangspunt is dat bij een bouwplan moet worden voorkomen dat er grond\- of oppervlaktewateroverlast ontstaat en de kwaliteit van het ontvangende oppervlaktewater niet negatief wordt beÃ¯nvloed.

Het beleid van de gemeente Emmen en het waterschap is gericht op afkoppelen van hemelwater van de riolering en te lozen op oppervlaktewater of zo mogelijk te laten infiltreren in de bodem.

Om bodemvervuiling te voorkomen is het wenselijk om geen gebruik te maken van uitlogende materialen. Om wateroverlast in gebouwen te voorkomen wordt voorgeschreven dat een vloerpeil tenminste 30 centimeter boven de weg ligt.

Bij stedelijke uitbreidingen of herstructureringen mag een toename van het verhard oppervlak niet resulteren in een extra belasting van het watersysteem, er moet waterneutraal gebouwd worden. Dit houdt in dat de initiatiefnemer voldoende maatregelen neemt om de versnelde waterafvoer, te compenseren. De initiatiefnemers van de uitbreiding van het verhard oppervlak moeten ervoor zorgen dat ze voldoende compenserende maatregelen nemen.

Als vuistregel hanteert het waterschap dat per m2 toename verhard oppervlak 80 liter extra waterberging gerealiseerd moet worden in het plangebied. In het definitieve wateradvies van het waterschap wordt een maatwerkberekening opgenomen voor de benodigde extra berging.

Aangezien er geen sprake is van toename verhard oppervlak is compensatie niet aan de orde.

###### 4\.5\.2\.1 Riolering

Naast het inzamelen en afvoeren van afvalwater heeft het rioolstelsel een belangrijke functie in de afwatering van de verharde oppervlakken in het plangebied. In een gemengd rioolstelsel worden afvalwater en regenwater 'gemengd' en vervolgens gezamenlijk afgevoerd naar de rioolwaterzuivering. Tijdens perioden met meer neerslag kan het voorkomen dat de rioolberging geheel gevuld raakt en zal rioolwater via de riooloverstorten naar het oppervlaktewater stromen. Een gescheiden rioolstelsel houdt afvalwater en regenwater gescheiden. Afvalwater wordt afgevoerd naar de rioolwaterzuivering, regenwater wordt rechtstreeks op het oppervlaktewater geloosd.

Het rioolstelsel aansluitend op het plangebied is uitgevoerd als een gescheiden rioolstelsel. Het rioolstelsel voldoet aan de eisen. Er zijn geen hydraulische knelpunten bekend. De woningen kunnen worden aangesloten op het bestaande rioolstelsel.

###### 4\.5\.2\.2 Hemelwater

Hemelwater lozen op het vuilwaterriool is de minst gewenste en minst duurzame manier om het hemelwater af te voeren. Hemelwater mag alleen op het vuilwaterriool worden geloosd als de lozer het hemelwater niet kan hergebruiken of kan afvoeren via de bodem, het openbaar regenwaterstelsel, een oppervlaktewaterlichaam zonder een specifieke functie of een kwetsbaar oppervlaktewaterlichaam.

Het afgekoppelde hemelwater (daken en erfverharding) kan op het aanwezige hemelwaterriool worden aangesloten.

##### 4\.5\.3 Watertoets

Het waterschap is geÃ¯nformeerd over het plan door gebruik te maken van de digitale watertoets. De beantwoording van de vragen heeft er toe geleid dat de normale procedure van de watertoets moet worden doorlopen. Dit houdt in dat het waterschap een maatwerk wateradvies moet maken.

De uitgangspuntennotitie watertoets is toegevoegd als Bijlage 8.

### Hoofdstuk 5 Toelichting op de planregels en verbeelding

#### 5\.1 Algemeen

Het bestemmingsplan bestaat uit de plantoelichting, regels en verbeelding. De regels en de verbeelding vormen het juridisch bindende gedeelte van een bestemmingsplan. De verbeelding en de regels moeten altijd in samenhang worden gebruikt. De plantoelichting is bedoeld om de verbeelding en de regels te verduidelijken en om gemaakte keuzes te verantwoorden aan de hand van ruimtelijk beleid.

Met de indeling van het bestemmingsplan zoals de naamgeving van de bestemmingen, opbouw van de regels en de weergave van op de verbeelding wordt aangesloten op landelijk geldende standaarden, onder meer Informatiemodel Ruimtelijke Ordening (IMRO2012\) en de Standaard Vergelijkbare Bestemmingsplannen (SVBP2012\). Het bestemmingsplan dient rechtszeker, eenvoudig te begrijpen, goed toepasbaar en handhaafbaar te zijn voor de gebruiker.

#### 5\.2 Toelichting op de verbeelding

Voor de verbeelding wordt als ondergrond de basiskaart BGT gehanteerd. De ondergrond zal nooit een volledige weergave van de werkelijkheid zijn. De op de verbeelding aangegeven bebouwing moet dan ook als illustratief worden beschouwd.

Alle gronden die binnen het plangebied vallen hebben een bestemming en / of aanduiding gekregen op de verbeelding. Deze bestemmingen en aanduidingen hebben slechts juridische betekenis indien in de regels hieraan een betekenis wordt gegeven. De begrenzingen van de bestemmingen volgen zoveel mogelijk geografische, topografische en/of kadastrale grenzen. Daar waar dat niet mogelijk bleek, is gekozen voor een meer praktische benadering. De schaal van de verbeelding kan met behulp van de computer door de gebruiker naar keuze worden ingesteld.

#### 5\.3 Toelichting op de regels

De regels zijn een juridische vertaling van het planologische \-en ruimtelijk beleid van de gemeente, provincie en het rijk. De regels zijn een juridisch instrumentarium voor het regelen van het gebruik van de gronden en bebouwing, bepalingen omtrent de toegelaten bebouwing en regelingen betreffende het gebruik van aanwezige en/of op te richten bebouwing. Bij het opstellen van de regels is geprobeerd om de regels zo beperkt mogelijk te houden door alleen te regelen wat nodig is.

**Gebruiksregels**

Per bestemming is aangegeven voor welk gebruik de gronden zijn bedoeld. Indien daar aanleiding voor aanleiding voor bestaat, wordt via de specifieke gebruiksregels expliciet aangegeven waarvoor de gronden niet zijn bedoeld en of waarvoor en op welke wijze de gronden wel gebruikt kunnen worden.

**Bouwregels**

In een groot aantal bestemmingen zijn bouwregels opgenomen. Met deze bouwregels worden de bouwmogelijkheden gereguleerd. Uitgangspunt bij het bouwen van hoofdgebouwen is dat hoofdgebouwen altijd binnen een bouwvlak worden gebouwd en voorgevels van deze hoofdgebouwen in de gevellijn. Dit betekent dat indien er bebouwing wordt geprojecteerd, deze in de gevellijn moet worden teruggebouwd. Verder worden in de bouwregels onder andere regels ten aanzien van maximale bebouwing, bouwhoogtes en dakhelling opgenomen.

**Flexibiliteit**

Soms is het gewenst om af te wijken van de gestelde regels. Hiervoor zijn in het bestemmingsplan flexibiliteitbepalingen opgenomen om op specifieke situaties in te kunnen spelen. De uitvoering van de flexibiliteitregelingen ligt bij het college van burgemeester en wethouders. Het toepassen van deze regelingen is geen automatisme. Voordat wordt besloten dat van de geldende regels in het bestemmingsplan kan worden afgeweken zal eerst bekeken worden wat de consequenties zijn van de afwijking op de leefomgeving.

In het bestemmingsplan diverse flexibiliteitregelingen opgenomen, deze zijn:

* Afwijken van de bouwregels;

* Afwijken van de gebruiksregels;

* Nadere eisen;

* Algemene afwijkingsregels;

* Wijzigingsbevoegdheden artikel 3\.6 Wro;

De afwijkingen van de bouw\- of gebruiksregels maken afwijkingen van geringe aard mogelijk, waarbij de aan de grond toegekende bestemming gehandhaafd dient te blijven. Door het inwerkingtreden van de Wet algemene bepalingen omgevingsrecht (Wabo) worden verschillende vergunningen en besluiten, zoals de milieuvergunning, de bouwvergunning, afwijkingen van het bestemmingsplan en de kapvergunning gebundeld in een integrale omgevingsvergunning. Toestemming van burgemeester en wethouders voor een afwijking van de bouw\- of gebruiksregels kan zodoende worden verkregen door het aanvragen van een omgevingsvergunning.

Met de nadere eisen kunnen ondergeschikte zaken aan gebouwen worden aangepast. Het gaat hierbij om zaken zoals het aanpassen van de vorm of de situering van een bouwwerk of de inrichting van een terrein. Met 'nadere eisen' kunnen geen ingrijpende veranderingen plaatsvinden in de bestemmingen.

Bij toepassing van een afwijking en / of nadere eisen wordt het beoordelingskader gehanteerd zoals in de onderstaande tabel is weergegeven. Deze lijst geeft de afwegingscriteria aan die meegewogen moeten worden bij de afweging of een omgevingsvergunning wordt verleend en/ of het toepassen van de nadere eisen. Op deze wijze kunnen interpretatieproblemen worden vermeden en wordt aan gebruikers van de in het plangebied gelegen gronden zoveel mogelijk rechtszekerheid geboden. Het bestemmingsplan biedt mogelijkheden voor het afwijken van de nadere eisen, de uitvoering van deze flexibiliteitsbepalingen zal plaatsvinden via de omgevingsvergunning.

| **Bij toepassing van een afwijking en/ of nadere eis mag geen onevenredige afbreuk worden gedaan aan de volgende criteria:**   Â |

| --- |

| **1\. Woonsituatie:**   Â |

| Ten aanzien van de woonsituatie dient rekening gehouden te worden met het in stand houden en/ of garanderen van een goede woonsituatie, hierbij dient gelet te worden op: i. de verkeersaantrekkende werking en de parkeerbehoefte;ii. overlast door lawaai, stank en/of trillingen;iii. de lichttoetreding/bezonning ten opzichte van (bebouwing op) aangrenzende gronden; iv. het uitzicht;v. de aanwezigheid van voldoende privacy.   Â |

| **2\. Straat\- en bebouwingsbeeld:**   Â |

| In het belang van een verantwoorde, evenwichtige en samenhangende stedenbouwkundige en architectonische inpassing dient aandacht gegeven te worden aan:i. een goede verhouding tussen bouwmassa's en open ruimte, (landschappelijke inpassing);ii. de verhouding tussen de hoogte breedte van gebouwen;iii. gevelbeelden;iv. de samenhang van de bouwvorm met nabij gelegen bebouwing;v. de hoogtedifferentiatie;vi. de situering van gebouwen op het perceel;vii. de geleding van de gebouwen indien de oppervlakte meer dan 1000 meterÂ² bedraagt.   Â |

| **3\. Culthuurhistorie**   Â |

| i. cultuurhistorische waarden en archeologische waarden;   Â |

| **4\. Verkeersveiligheid**   Â |

| Ten waarborging van verkeersveiligheid dient rekening gehouden te worden met:i. verkeersaantrekkende werking, toename van de verkeersintensiteit en de parkeerbehoefte;ii. overlast door lawaai, stank en/of trillingen;iii. benodigde uitzichthoeken van wegen;iv. de aansluiting van in\- en uitritten op de openbare weg;v. de gevolgen voor het zicht op de openbare weg en of fiets\- en voetpaden;vi. de aanwezigheid van voldoende laad\- en losruimte.   Â |

| **5\. Sociale veiligheid**   Â |

| Ter waarborging en ter voorkoming van een ruimtelijke situatie die onoverzichtelijk, onherkenbaar en niet\-sociaal controleerbaar is dient rekening gehouden te worden:i. de mogelijkheden voor de verbetering van toezicht op en de overzichtelijkheid en toegankelijkheid van een sociaal onveilige plek;ii. de mate waarin de toezicht op en de overzichtelijkheid en toegankelijkheid van een openbare ruimte wordt ingeperkt.   Â |

| **6\. Brandveiligheid, externe veiligheid en rampenbestrijding**   Â |

| Ten aanzien van de brandveiligheid, externe veiligheid en rampenbestrijding dient rekening gehouden te worden met de volgende aspecten:i. aanwezigheid van kwetsbare objecten;ii. de aanwezigheid en routering van vluchtwegen;iii. de bereikbaarheid van de bouwwerken;iv. de beschikbaarheid en bereikbaarheid van adequate blusmiddelen.   Â |

| **7\. Milieusituatie:**   Â |

| Ter waarborging en ter voorkoming van een milieukundig ongewenste situatie als gevolg van een ruimtelijke ingreep dient rekening gehouden te worden met:i. de mate van hinder voor de omliggende functies;ii. de gevolgen voor de externe veiligheid;iii. de gevolgen van de aanwezigheid van gevoelige functies voor de hinderlijke functies;iv. de gevolgen voor flora en fauna in relatie met de omgeving;v. de gevolgen voor de bodemkwaliteit;vi. de gevolgen voor de (grond)waterkwaliteit;vii. de situering van gebouwen ten opzichte van het water.   Â |

| **8\. Gebruiksmogelijkheden in andere bestemmingen**   Â |

| Ter voorkoming van een onevenredige aantasting van de gebruiksmogelijkheden van aangrenzende gronden en de zich daarop bevindende bouwwerken is het niet toegestaan op enig terrein zodanig te bouwen, dat daardoor op een aangrenzend terrein, waarvan de toestand op dat moment overeenkomt met het plan, een situatie zou ontstaan die niet meer overeenkomt met het plan of waardoor een reeds bestaande afwijking van het plan zou worden vergroot.   Â |

*Figuur 5\.1: Beoordelingscriteria afwijkingen en nadere eisen.*

De bevoegdheid ex. artikel 3\.6 Wro om het bestemmingsplan te wijzigen ligt eveneens bij burgemeester en wethouders. De wijzigingsbevoegdheid maakt een wijziging van een bestemming in een andere bestemming mogelijk. Voor de wijzigingsbevoegdheid geldt dat deze niet kan worden uitgevoerd, voordat onderzoek is uitgevoerd. Dit biedt de mogelijkheid om nader onderzoek zoveel mogelijk op de concrete situatie af te stemmen.

**Opzet regels**

De planregels van dit bestemmingsplan zijn opgedeeld in vier hoofdstukken:

* Hoofdstuk 1\. Inleidende regels;

* Hoofdstuk 2\. Bestemmingsregels;

* Hoofdstuk 3\. Algemene regels;

* Hoofdstuk 4\. Overgangs \- en slotregels.

De inhoud van de verschillende hoofdstukken wordt als volgt toegelicht:

##### 5\.3\.1 Hoofdstuk 1 Inleidende regels

In hoofdstuk 1 worden diverse begrippen welke in de planregels worden gehanteerd nader verklaard. Dit om mogelijke interpretatieproblemen te voorkomen. Daarnaast wordt aangegeven op welke wijze bepaalde afmetingen dienen te worden gemeten.

**Artikel 1 Begrippen**

De begripsbepalingen in dit artikel zijn noodzakelijk bij de interpretatie van de regels. In dit artikel worden de begrippen gedefinieerd, die in de regels worden gehanteerd. De begrippen die hierin zijn opgenomen zijn terug te vinden in de bestemmingsbepalingen. Bij de toetsing aan het bestemmingsplan wordt uitgegaan van de in dit artikel aan de betreffende begrippen toegekende betekenis. Voor zover geen begrippen zijn gedefinieerd wordt aangesloten bij het normaal spraakgebruik.

Met uitzondering van de eerste twee begrippen (plan en bestemmingsplan) zijn de begrippen alfabetisch gerangschikt. De begrippen zijn zoveel mogelijk gebaseerd op vaste jurisprudentie. In de loop der tijd hebben de meeste begrippen zich ontwikkeld tot een standaard, waarvan ook in dit bestemmingsplan gebruik is gemaakt.

**Artikel 2 Wijze van meten**

De bepalingen over de wijze van meten zijn in dit artikel opgenomen. Dit artikel geeft aan hoe de hoogte\- en andere maten die bij het bouwen in acht genomen dienen te worden, gemeten moeten worden.

##### 5\.3\.2 Hoofdstuk 2 Bestemmingsregels

In hoofdstuk 2 worden artikelsgewijs de op de verbeelding aangegeven bestemmingen omschreven en wordt toegelicht op welke wijze de gronden en opstallen gebruikt mogen worden. Behalve bestemmingen en dubbelbestemmingen zijn binnen het bestemmingsplan aanduidingen te onderscheiden. Deze aanduidingen bevatten specificaties van bestemmingen en dubbelbestemmingen met betrekking tot gebruik of bouwen.

###### 5\.3\.2\.1 Wonen \- Vrijstaand

Artikel 3 Wonen \- Vrijstaand

Binnen de bestemming Wonen \- Vrijstaand wordt de mogelijkheid geboden voor de realisatie van twee vrijstaande woningen, bijbehorende bouwwerken en de daarbij behorende voorzieningen. Dit laatste is tevens bedoeld om ondergeschikte, aan de woonfunctie grenzende voorzieningen (bijvoorbeeld groenvoorzieningen of toegangswegen), waarvan de feitelijke begrenzing niet exact blijkt samen te vallen met de bestemmingsgrens, onder de woonbestemming te brengen.

Op de verbeelding is opgenomen dat een vrijstaande woning uitsluitend gebouwd mag worden ter plaatse van de functieaanduiding 'wonen'. De gezamenlijke oppervlakte van een woning inclusief bijbehorende bouwwerken bedraagt ten hoogste 250 m2. De voorgevel van de woning dient in de gevellijn te worden opgericht. De bouwhoogte van de woning mag maximaal 9 meter bedragen. De goothoogte van de woning mag maximaal 3,5 meter bedragen. De dakhelling mag niet minder dan 35 graden bedragen. In de bestemming zijn afwijkingen**Â**van de bouwregels opgenomen om het bestemmingsplan flexibeler te maken.

In de planregels is een voorwaardelijke verplichting opgenomen dat met de bouw van de woningen (en bijbehorende bouwwerken en andere bouwwerken) begonnen mag worden wanneer de bestaande bedrijfsloods gesloopt is.

##### 5\.3\.3 Dubbelbestemmingen

Dubbelbestemmingen worden opgenomen als meerdere functies onafhankelijk van elkaar op dezelfde plaats voorkomen. In feite betreft het hier twee (of meer) afzonderlijke bestemmingen voor Ã©Ã©n (deel van een) gebied. Daar waar een dubbelbestemming is gelegen, geldt zowel de bepaling van de betreffende (hoofd)bestemming als de bepaling zoals gesteld in de dubbelbestemming.

Het plangebied Emmer\-Compascuum, Kanaal A NZ 22 kent geen dubbbelbestemmingen.

##### 5\.3\.4 Hoofdstuk 3 Algemene regels

Hoofdstuk 3 van de regels bevat bepalingen die van toepassing zijn op meerdere bestemmingen, zodat het uit praktische overwegingen de voorkeur verdient deze in afzonderlijke artikelen onder te brengen.

**Artikel 4 Anti\-dubbeltelregel**

Met dit artikel wordt voorkomen dat meer wordt gebouwd dan het bestemmingsplan beoogt. Dit is bijvoorbeeld mogelijk als (onderdelen van) bouwpercelen van eigenaars in maatvoering verschillen en wisselen. Door verwerving van een extra (bouw)perceel of een gedeelte daarvan, kunnen de gronden niet meegenomen worden met de berekening van de bouwmogelijkheden van het nieuwe perceel als de nieuw verworven gronden reeds meegenomen zijn bij de berekening van een eerdere bouwplannen. Het is dus niet toegestaan gronden twee keer in te zetten om een omgevingsvergunning te verkrijgen.

**Artikel 5 Algemene bouwregels**

In dit artikel zijn regels opgenomen voor het bouwen van ondergeschikte bouwonderdelen. De genoemde onderdelen mogen de in de regels bepaalde maximale bouwhoogte overschrijden met de in artikel genoemde maten. Hiervoor is bewust gekozen omdat dit duidelijkheid en enige vrijheid aan ontwerpers biedt.

**Artikel 6 Algemene afwijkingsregels**

Afwijkingsregels zijn regels waardoor aan de bestemmingsbepalingen de nodige extra flexibiliteit wordt meegegeven. Toestemming voor afwijking gebeurt door het verlenen van een omgevingsvergunning. Het college van burgemeester en wethouders kan bijvoorbeeld een omgevingsvergunning verlenen voor het 10% vergroten van de bouwmogelijkheden voor goot\- en nokhoogte en het bouwen van bijbehorende bouwwerken in de voorgevel van het hoofdgebouw. Daarnaast kan afgeweken worden van het bestemmingsplan om op medische indicatie te bouwen op\- of achter de gevellijn en specifiek voor het oprichten van 30mÂ² bebouwing voor noodzakelijke voorzieningen in het licht van de Wet Maatschappelijke Ondersteuning (WMO). Daarnaast zijn ten aanzien van het gebruik afwijkingsmogelijkheden opgenomen voor de uitoefening van een aan huis gebonden kleinschalige beroeps\- of bedrijfsactiviteiten voor alle woningen of het uitoefenen van bed and breakfast.

De omgevingsvergunningen mogen alleen gebruikt worden indien niet op grond van een andere bepaling in deze regels omgevingsvergunning kan worden verleend. Dit betekent dat niet twee keer omgevingsvergunning kan worden verleend van eenzelfde bepaling of dat bepalingen die extra bouwmogelijkheden geven niet cumulatief gebruikt mogen worden.

**Artikel 7 Algemene wijzigingsregels**

Het bestemmingsplan bevat in een aantal gevallen een mogelijkheid tot het wijzigen van het plan op basis van de wijzigingsbevoegdheid op grond van artikel 3\.6 Wro. De procedure van de wijzigingsbevoegdheid is geregeld in de Wro.

##### 5\.3\.5 Hoofdstuk 4 Overgangs\- en slotregels

Hoofdstuk 4 Overgangs\- en slotregels bestaat uit 2 artikelen, de eerste is het overgangsrecht ten aanzien van gebruik en bebouwing en de tweede de slotregel waarin de citeertitel van het bestemmingsplan wordt aangehaald.

Artikel 8 Overgangsrecht regelt het overgangsrecht ten aanzien van legaal bestaand gebruik en legale bestaande bouwwerken die afwijken van de (nieuwe) bestemming. Het overgangsrecht beschermt de gevestigde belangen of rechten bij een nieuwe, van de bestaande situatie afwijkende regeling. Dit betekent dat bestaand gebruik en bestaande bouwwerken welke in strijd zijn met het nieuwe bestemmingsplan, maar reeds aanwezig was ten tijde van de voorgaande plannen, onder voorwaarden, mag worden voortgezet, met als doel het uiteindelijk beÃ«indigen van de afwijkende situatie. Voorheen illegale bebouwing en illegaal gebruik worden met het overgangsrecht niet gelegaliseerd.

Artikel 9 Slotregel is de Slotregel van het bestemmingsplan. In dit artikel wordt aangegeven op welke wijze de regels van het bestemmingsplan kunnen worden aangehaald. In dit geval kunnen de regels van het bestemmingsplan aangehaald worden als "Regels van het bestemmingsplan Emmer\-Compascuum, Kanaal A NZ 22".

#### 5\.4 Handhaving

In dit bestemmingsplan heeft actueel beleid zijn doorwerking in de regels gekregen. Hierdoor is het juridisch kader van het bestemmingsplan voor gemeente als publiek beter toepasbaar geworden. Van de gemeente mag verwacht worden dat opgetreden wordt als de regels van het bestemmingsplan niet worden nageleefd. Bestemmingsplannen zijn immers bindend voor overheid en publiek ter bescherming van een goede ruimtelijke kwaliteit en een veilige leefomgeving.

Het college van de gemeente Emmen heeft het beleidsplan Vergunningverlening Toezicht en Handhaving (VTH) vastgesteld. Dit beleidsplan VTH beschrijft de visie en ambitie op het terrein van de gemeentelijke VTH\-taken, waaronder ook valt het toepassen en naleven van de regels in het bestemmingsplan. Daarnaast geeft het beleidsplan VTH invulling aan de wettelijke plicht om vastgesteld VTH\-beleid te hebben.

Voor wat betreft handhaving kan de gemeente onmogelijk continu alles controleren. De gemeente vertrouwt erop dat inwoners en bedrijven de regels naleven en zij er alles aan doen om risico's en nadelige effecten voor de maatschappij te voorkomen. Risico's bepalen de inzet van de beschikbare capaciteit. Op basis van kennis en ervaring is vastgesteld welke bedrijfscategorieÃ«n en activiteiten het grootste risico vormen voor fysieke veiligheid, leefbaarheid, volksgezondheid, milieu en imago.

Deze uitgangspunten zijn gebruikt bij het opstellen van dit bestemmingsplan en worden ook toegepast bij de naleving van de regels van het bestemmingsplan.

### Hoofdstuk 6 Maatschappelijke betrokkenheid

#### 6\.1 Overleg ex. artikel 3\.1\.1 Bro

##### 6\.1\.1 Overleg

Het bestemmingsplan Emmer\-Compascuum, Kanaal A NZ 22 is voor overleg ex. artikel 3\.1\.1 Besluit ruimtelijke ordening (Bro) verzonden naar verschillende overlegpartners.

De ontvangen adviezen en reacties worden gebundeld in de Nota van beantwoording overleg ex artikel

3\.1\.1 Bro behorende bij het bestemmingsplan Emmer\-Compascuum, Kanaal A NZ 22 (zie Bijlage 1

Nota van beantwoording overleg ex artikel 3\.1\.1 Bro).

In deze nota is tevens het standpunt van het college van burgemeester en wethouders ten aanzien van de verschillende overlegreacties opgenomen. Waar de adviezen en reacties leidden tot aanpassingen van het bestemmingsplan, zijn de aanpassingen in het ontwerpbestemmingsplan verwerkt. Voor de inhoud van de overlegreacties en het standpunt van het college wordt verwezen naar voornoemde nota. De Nota van Beantwoording reacties overleg maakt deel uit van het bestemmingsplan Emmer\-Compascuum, Kanaal A NZ 22\.

#### 6\.2 Zienswijzen op het ontwerpbestemmingsplan

Het ontwerpbestemmingsplan met bijbehorende stukken heeft van 23 april 2019 tot en met 3 juni 2019 voor een ieder ter inzage gelegen. Tegen het ontwerpbestemmingsplan Emmer\-Compascuum, Kanaal A NZ 22 zijn drie zienswijzen ingediend. De zienswijzen hebben aanleiding gegeven tot het aanpassen van het ontwerpbestemmingsplan. De beantwoording van de zienswijzen is opgenomen in de Nota van beantwoording zienswijzen. Deze nota maakt deel uit van het raadsbesluit tot vaststelling van het bestemmingsplan (Bijlage 10).

### Hoofdstuk 7 Economische uitvoerbaarheid

Per 1 juli 2008 is de Wet ruimtelijke ordening in werking getreden. Afdeling 6\.4 van de Wet ruimtelijke ordening verplicht de gemeente tot het verhalen van kosten bij grondexploitatie via een exploitatieplan, tenzij kostenverhaal anderszins is verzekerd.

De toepassing voor het afdwingbare kostenverhaal richt zich op bouwplannen. De definitie van wat onder een bouwplan wordt verstaan, is opgenomen in artikel 6\.2\.1 van het Besluit ruimtelijke ordening (Bro). Uit dit artikel blijkt dat onder een bouwplanÂ o.a. wordt verstaanÂ de bouw van eenÂ woning of de uitbreiding van een gebouw van 1000 m2 of meer.

De kosten van het maken van het voorliggend bestemmingsplan worden in dit geval gedekt op grond van de legesverordening. Voor dit plan zijn door de gemeente geen aanvullende kosten voor onderzoek begroot en gemaakt.

De vaststelling van een exploitatieplan is zodoende niet nodig, aangezien het kostenverhaal nu anderszins verzekerd is.

### Bijlagen bij de toelichting

#### Bijlage 1 Nota van beantwoording overleg ex artikel 3\.1\.1 Bro

#### Bijlage 2 Kavelschets

#### Bijlage 3 M.e.r.\-aanmeldnotitie

#### Bijlage 4 M.e.r.\-beoordelingsbesluit

#### Bijlage 5 Verkennend milieukundig bodemonderzoek

#### Bijlage 6 Akoestisch onderzoek wegverkeerslawaai

#### Bijlage 7 Besluit hogere grenswaarden wegverkeerslawaai

#### Bijlage 8 Watertoets

#### Bijlage 9 Publicatie ontwerpbestemmingsplan en ontwerpbesluit vaststellen hogere grenswaarde geluid

#### Bijlage 10 Raadsbesluit

#### Bijlage 11 Publicatie gewijzigd vastgesteld bestemmingsplan en besluit vaststellen hogere grenswaarde geluid