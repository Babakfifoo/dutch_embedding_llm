xml version\="1\.0" encoding\="UTF\-8"?

Prinsenbeek, Postbaan\-Lijsterpad ong.: Toelichting

direct naar inhoud van Toelichting

Prinsenbeek, Postbaan\-Lijsterpad ong.

======================================

Toelichting

-----------

| Plan: | Prinsenbeek, Postbaan\-Lijsterpad ong. |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0758\.BP2021216016\-VG01 |

* Vaststellingsbesluit

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding en doel

+ 1\.2 Ligging plangebied

+ 1\.3 Vigerend bestemmingsplan

+ 1\.4 Leeswijzer

* Hoofdstuk 2 Gebiedsanalyse

+ 2\.1 Inleiding

+ 2\.2 Ruimtelijke structuur

+ 2\.3 Functionele structuur

+ 2\.4 Cultureel Erfgoed

* Hoofdstuk 3 Ruimtelijk beleidskader

+ 3\.1 Inleiding

+ 3\.2 Nationaal beleid

+ 3\.3 Provinciaal beleid

+ 3\.4 Gemeentelijk beleid

* Hoofdstuk 4 Doelstelling van het plan

+ 4\.1 Doelstelling

+ 4\.2 Beoogde ontwikkeling

+ 4\.3 Verkeer en parkeren

* Hoofdstuk 5 Milieu en landschap

+ 5\.1 Inleiding

+ 5\.2 Bodem

+ 5\.3 Waterhuishouding

+ 5\.4 Natuurgebieden

+ 5\.5 Flora en fauna

+ 5\.6 Bedrijven en milieuzonering

+ 5\.7 Geurhinder en veehouderijen

+ 5\.8 Geluid (wegverkeerslawaai)

+ 5\.9 Luchtkwaliteit

+ 5\.10 Externe veiligheid

+ 5\.11 Kabels en leidingen

+ 5\.12 Duurzaamheid

+ 5\.13 Milieueffectrapportage en vormvrije m.e.r.\-beoordeling

* Hoofdstuk 6 Juridische planopzet

+ 6\.1 Inleiding

+ 6\.2 Planopzet

+ 6\.3 Artikelsgewijze toelichting

* Hoofdstuk 7 Economische uitvoerbaarheid

+ 7\.1 Inleiding

+ 7\.2 Kostenverhaal

* Hoofdstuk 8 Maatschappelijke uitvoerbaarheid

+ 8\.1 Omgevingsdialoog

+ 8\.2 Vooroverleg en zienswijzen

* Bijlagen bij de toelichting

+ Bijlage 1 Verkennend bodemonderzoek

+ Bijlage 2 Erfgoedbesluit

+ Bijlage 3 Voortoets stikstof

+ Bijlage 4 Quickscan soortenbescherming

+ Bijlage 5 Onderzoek bedrijven en milieuzonering

+ Bijlage 6 Akoestisch onderzoek wegverkeerslawaai

+ Bijlage 7 Vooroverleg provincie Noord\-Brabant

### Hoofdstuk 1 Inleiding

#### 1\.1 Aanleiding en doel

Het plangebied is gelegen in het buitengebied van Prinsenbeek, op de hoek van de Postbaan en het Lijsterpad. Het plangebied bestaat uit een tweetal kadastrale percelen welke in de huidige situatie in agrarisch gebruik zijn. Het is de wens van de initiatiefnemer om op deze grond een woning te realiseren in het kader van de Ruimte\-voor\-ruimte regeling.

Voor de gronden vigeert thans het bestemmingsplan "Buitengebied Noord" van de gemeente Breda, zoals vastgesteld d.d. 12 november 2014\. In dit bestemmingsplan zijn de gronden binnen het plangebied bestemd als âAgrarisch met waarden â landschapswaardenâ. Het realiseren van een Ruimte\-voor\-ruimte woning is niet mogelijk op basis van het vigerende bestemmingsplan. Om ter plaatse een woning te kunnen realiseren is het noodzakelijk dat van het vigerende bestemmingsplan wordt afgeweken.

Teneinde het oprichten van een Ruimte\-voor\-ruimte woning mogelijk te maken is onderliggende partiÃ«le herziening van het vigerende bestemmingsplan 'Buitengebied Noord' opgesteld. Voor de gewenste herziening is medewerking van de Gemeente Breda noodzakelijk. Op 14 september 2016 heeft het college per brief met kenmerk 5299167 besloten om in principe medewerking te verlenen aan de beoogde ontwikkeling. Op basis van de nieuwe juridisch\-planologische basis uit onderliggend bestemmingsplan, kan de benodigde omgevingsvergunning voor het bouwen van de woning worden verleend.

#### 1\.2 Ligging plangebied

Het plangebied is gelegen in het buitengebied, op de hoek van de Postbaan en het Lijsterpad en direct ten noorden van de kern Prinsenbeek. De locatie grenst direct aan het bestaand stedelijk gebied en maakt verkeerskundig nog onderdeel uit van de bebouwde kom. Het plangebied is kadastraal bekend als gemeente Prinsenbeek, sectie H, perceelnummer 3027 en 3028\. Het plangebied is circa 5\.230 mÂ² groot.

![afbeelding "i_NL.IMRO.0758.BP2021216016-VG01_0001.png"](i_NL.IMRO.0758.BP2021216016-VG01_0001.png)

*Satelietfoto omgeving Postbaan te Prinsenbeek. Met de rode contour is het*

*plangebied aangeduid. Bron: ruimtelijkeplannen.nl, 2021*

#### 1\.3 Vigerend bestemmingsplan

*Toetsingskader*

Ter plaatse van het plangebied vigeert het bestemmingsplan 'Buitengebied Noord' dat op 12 november 2014 door de gemeenteraad is vastgesteld. Aan de gronden van het plangebied zijn de volgende bestemmingen en aanduidingen toegekend:

* Bestemming 'Agrarisch met waarden â landschapswaarden';

* Dubbelbestemming 'Waarde â Archeologie';

* Gebiedsaanduiding 'reconstructiewetzone â verwevingsgebied'.

*Beoordeling*

Aan de planlocatie is geen bouwvlak toegekend. De huidige bestemming staat enkel een gebruik toe als agrarische productiegrond. In het vigerende bestemmingsplan zijn geen afwijkingsbevoegdheden of wijzigingsbevoegdheden opgenomen die het mogelijk maken om ter plaatse een woning op te richten.

Voor de planlocatie is tevens een archeologische dubbelbestemming 'Waarde\-Archeologie' van toepassing. Via deze dubbelstemming worden mogelijk aanwezige archeologische waarden in de ondergrond beschermd. Indien bodemverstorende werkzaamheden worden uitgevoerd met bewerkingsoppervlakte vanaf 100 m2 geldt er een omgevingsvergunningplicht. Op basis van de algemene bepalingen in artikel 21\.8\.1 van het bestemmingsplan is de vrijstellingsgrens voor de bewerkingsdiepte ten aanzien van bodemverstorende ingrepen vastgelegd op 30 cm\-mv.

![afbeelding "i_NL.IMRO.0758.BP2021216016-VG01_0002.png"](i_NL.IMRO.0758.BP2021216016-VG01_0002.png)

*Uitsnede vigerend bestemmingsplan "Buitengebied Noord". Het plangebied is*

*aangeduid met een rode contour. Bron: ruimtelijkeplannen.nl, 2021*

*Conclusie*

Om ter plaatse in de beoogde woningbouw te kunnen voorzien is een partiÃ«le herziening noodzakelijk van het vigerende bestemmingsplan. Onderhavig bestemmingsplan voorziet in een passende planologische regeling voor de beoogde ontwikkeling. Voor de bouw\- en gebruiksregels is aangesloten bij de regels zoals die van toepassing zijn binnen de bestemming 'Wonen' in het vigerende bestemmingsplan. Ten aanzien van de beoogde bodemwerkzaamheden is een verkennend archeolog isch onderzoek uitgevoerd. Op het aspect archeologie wordt in hoofdstuk 5 nader ingegaan.

#### 1\.4 Leeswijzer

In hoofdstuk 2 wordt een beschrijving van het plangebied gegeven. In hoofdstuk 3 wordt het van toepassing zijnde beleidskader beschreven. Hoofdstuk 4 geeft een beschrijving van de ontwikkeling. In hoofdstuk 5 komt de uitvoerbaarheid van het besluit aan bod in het licht van diverse milieuhygiÃ«nische aspecten. In hoofdstuk 6 en 7 respectievelijk wordt de economische en maatschappelijke uitvoerbaarheid behandeld. Hoofdstuk 8 geeft tenslotte de conclusie over de planologische aanvaardbaarheid van de ontwikkeling.

### Hoofdstuk 2 Gebiedsanalyse

#### 2\.1 Inleiding

In dit hoofdstuk zijn de ruimtelijke structuur en de functionele structuur van het plangebied uiteengezet.

#### 2\.2 Ruimtelijke structuur

Het plangebied is gelegen in het buitengebied, direct ten noorden van het bestaand stedelijk gebied van Prinsenbeek. Het omliggende gebied karakteriseert zich als een gemengd gebied.

Direct ten zuiden van het plangebied, aan de overzijde van de Postbaan, bevindt zich een sportpark behorende bij de kern Prinsenbeek. Ten noordoosten en zuidwesten van het plangebied bevinden zich reguliere woonkavels. Aan de noordzijde van het plangebied is een agrarisch bedrijfsperceel gelegen (paardenhouderij). Het achterliggende buitengebied heeft een open structuur met verspreid liggende bebouwing.

In het omliggende buitengebied bevinden zich voornamelijk vrijstaande woningen op ruime percelen, deels bestaande uit voormalige bedrijfswoningen. De woningen in de omgeving hebben een landelijke karakteristiek en zijn overwegend voorzien van Ã©Ã©n bouwlaag met kap.

#### 2\.3 Functionele structuur

Het plangebied is in de huidige situatie ongebouwd en als agrarische productiegrond in gebruik. De omgeving kan gekenmerkt worden als een functioneel gemengd gebied gezien de combinatie van wonen, werken en sportvoorzieningen. De agrarische functie in de omgeving van het plangebied heeft in de loop der jaren plaatsgemaakt voor een woonfunctie.

#### 2\.4 Cultureel Erfgoed

In Grondstof voor de toekomst, programma erfgoed 2019\-2025 is vastgesteld dat erfgoed wordt benut als onderlegger voor de (her)ontwikkeling van de fysieke leefomgeving. De erfgoedkaarten vormen nu letterlijk de onderlegger voor het handelen van de gemeente. Archeologie, historische geografie en gebouwd erfgoed vormen hierbij een belangrijk uitganspunt voor ontwikkelingen. Archeologie is vastgelegd in de Beleidsadvieskaart Breda's Erfgoed, deel 1 Archeologie, historische geografie en gebouwd erfgoed zijn vastgelegd in de Beleidsadvieskaart Breda's Erfgoed, deel 2 Historische geografie en gebouwd erfgoed. De kaarten dienen, zoals vastgelegd in het Besluit ruimtelijke ordening, als leidraad voor de erfgoedadvisering bij het opstellen of afwijken van bestemmingsplannen

##### 2\.4\.1 Archeologie

In de Erfgoedvisie Breda 2008\-2015 en daarbij behorende Archeologische beleidskaart is bepaald dat bij nieuwe ruimtelijke ontwikkelingen het cultureel erfgoed een centrale positie inneemt. De beleidsadvieskaart wordt periodiek geactualiseerd. Alle aangeduide middelhoge tot hoge archeologische verwachtingswaarden uit de beleidsadvieskaart zijn vertaald in de vigerende bestemmingsplannen van de gemeente. In het vigerende bestemmingsplan Buitengebied geldt een hoge archeologische verwachtingswaarde. Ter plaatse van het plangebied is de dubbelbestemming 'Waarde â Archeologie' toegekend. Bij bodemingrepen met een oppervlakte groter dan 100 mÂ² en dieper dan 0,3 m dient een archeologisch rapport overlegd te worden, waarmee wordt aangetoond of er ter plaatse archeologische waarden aanwezig zijn.

![afbeelding "i_NL.IMRO.0758.BP2021216016-VG01_0003.png"](i_NL.IMRO.0758.BP2021216016-VG01_0003.png)

*Uitsnede Beleidsvisiekaart Breda's erfgoed versie 10 februari 2020\. Het plangebied*

*is met een gele ster aangeduid.*

Door het team erfgoed van de afdeling ruimte van de gemeente Breda is in januari 2021 een archeologisch onderzoek door middel van een proefsleuvenonderzoek uitgevoerd. De rapportage is als bijlage 2 aan deze toelichting gevoegd. Het onderzoek is uitgevoerd volgens de uitgangspunten en randvoorwaarden zoals vastgelegd in het PvE.

Op basis van het proefsleuvenonderzoek geeft de gemeente Breda de onderzochte locaties vrij voor het aspect archeologie. Wanneer er bij het ontgraven van het terrein toch nog archeologische sporen aan het licht komen, dienen deze volgens de Erfgoedwet 2016 binnen drie dagen te worden gemeld bij de afdeling ruimte van de gemeente Breda.

##### 2\.4\.2 Historische geografie

Historische geografie en gebouwd erfgoed zijn vastgelegd in de 'Beleidsadvieskaart Breda's Erfgoed, deel 2\. Historische geografie en gebouwd erfgoed' van de gemeente Breda. Op deze kaart is het plangebied aangeduid met een lage cultuurhistorische waarde. Conform gemeentelijke beleidskaart geldt voor 'Middelhoog': middelhoge cultuurhistorische waarde. BBij een wijziging (of sloop) dient rekening te worden gehouden met de karakteristieke, met de historische ontwikkeling samenhangende ruimtelijke structuur en de architectonische, stedenbouwkundige en/of landschappelijke kwaliteit. De cultuurhistorische waarde is hierbij sturend.

![afbeelding "i_NL.IMRO.0758.BP2021216016-VG01_0004.png"](i_NL.IMRO.0758.BP2021216016-VG01_0004.png)

*Uitsnede Beleidsadvieskaart Breda's Erfgoed, deel 2\. Historische geografie en*

*gebouwd erfgoed. Het plangebied is met een gele ster aangeduid, Bron: gemeente*

*Breda, 2021*

Binnen het plangebied zijn geen cultuurhistorische objecten aanwezig. Het voornemen respecteert de cultuurhistorische structuur van het wegenpataroon. Het bijbhorende landschappelijk inpassingsplan versterkt de landschappelijke kwaliteit.

##### 2\.4\.3 Bebouwd erfgoed

Binnen het plangebied zijn geen beschermde monumenten aanwezig.

### Hoofdstuk 3 Ruimtelijk beleidskader

#### 3\.1 Inleiding

Binnen het volgende hoofdstuk zijn de voor dit bestemmingsplan relevante structuurvisies en verordeningen per overheidslaag weergegeven en wordt getoetst of de beoogde ontwikkeling passend is binnen het beleid.

#### 3\.2 Nationaal beleid

##### 3\.2\.1 Nationale Omgevingsvisie (NOVI), 2020

*Toetsingskader*

Op 11 september is de Nationale Omgevingsvisie vastgesteld. De Nationale Omgevingsvisie vervangt integraal de Structuurvisie Infrastructuur en Ruimte (SVIR). Tegelijkertijd met het vervallen van de SVIR vervalt ook het Nationaal Milieubeleidsplan.

De Nationale Omgevingsvisie (NOVI) biedt een duurzaam perspectief voor de leefomgeving. Hiermee wordt ingespeeld op de grote uitdagingen in de komende jaren. Allerlei trends en ontwikkelingen hebben invloed op de leefomgeving. Veranderende en groeiende steden, de overgang naar een duurzame en circulaire economie en het aanpassen aan de gevolgen van de klimaatverandering vormen slechts een deel van de opgave. Dit biedt kansen, maar vraagt wel om zorgvuldige keuzes. Want de ruimte, zowel boven\-, als ondergronds, is een schaars goed. Het combineren van al die opgaven vraagt een nieuwe manier van werken. Niet van bovenaf opgelegd, maar in goede samenwerking tussen overheden, bedrijven, kennisinstellingen, maatschappelijke organisaties en burgers. De NOVI biedt een kader, geeft richting en maakt keuzes waar dat kan. Tegelijkertijd is er ruimte voor regionaal maatwerk en gebiedsgerichte uitwerking. Omdat de verantwoordelijkheid voor het omgevingsbeleid voor een groot deel bij provincies, gemeenten en waterschappen ligt, kunnen inhoudelijke keuzes in veel gevallen het beste regionaal worden gemaakt.

Aan de hand van een toekomstperspectief op 2050 brengt de NOVI de langetermijnvisie in beeld. Op nationale belangen wil het Rijk sturen en richting geven. Die komen samen in vier prioriteiten:

* 1\. Ruimte voor klimaatadaptatie en energietransitie.

* 2\. Duurzaam economisch groeipotentieel.

* 3\. Sterke en gezonde steden en regio's.

* 4\. Toekomstbestendige ontwikkeling van het landelijk gebied.

*Beoordeling*

De NOVI dient op regionaal niveau uitgewerkt te worden zodat een gebiedsgerichte aanpak en maatwerk mogelijk is. Deze uitwerking heeft nog niet plaatsgevonden en is bovendien op een schaalniveau die het onderhavig plangebied overstijgt.

*Conclusie*

Het planvoornemen past binnen het Rijksbeleid.

##### 3\.2\.2 Besluit algemene regels ruimtelijke ordening (Barro, Rarro), 2012

*Toetsingskader*

Het Rijk heeft voor een beperkt aantal onderwerpen vastgesteld dat de bevoegdheid om algemene regels te stellen zou moeten worden ingezet. Deze kaderstellende uitspraken zijn zodanig geformuleerd dat deze beperkingen stellen aan de ruimtelijke besluitvormings\-mogelijkheden op provinciaal en gemeentelijk niveau. Ten aanzien daarvan is een borging door middel van normstelling, gebaseerd op de Wet ruimtelijke ordening, gewenst. Die uitspraken onderscheiden zich in die zin dat van de provincies en de gemeenten wordt gevraagd om de inhoud daarvan te laten doorwerken in de ruimtelijke besluitvorming. Zij zijn dus concreet normstellend bedoeld en worden geacht direct of indirect door te werken tot op het niveau van de lokale besluitvorming, zoals de vaststelling van bestemmings\- en wijzigingsplannen.

Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. Op 30 december 2011 is het Barro in werking getreden met daarin een regeling voor een beperkt aantal onderwerpen. Op 1 oktober 2012 is het besluit aangevuld met regels voor de andere beleidskaders uit de SVIR en tevens uit het Nationaal Waterplan en het Derde Structuurschema Elektriciteitsvoorziening. Door de nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte. Een aantal onderwerpen is geregeld in de bij het Barro behorende Regeling algemene regels ruimtelijke ordening (Rarro).

*Beoordeling*

Het plangebied is niet gelegen in een gebied waarvoor op basis van het Barro en het Rarro een relevante ruimtereservering geldt. In het radarverstoringsgebied Herwijnen, waarin het plangebied is gelegen, geldt een maximale bouwhoogte van 90 meter voor het oprichten van bouwwerken. Het onderhavige plan voorziet niet in het oprichten van bouwwerken met een dergelijke hoogte. De ontwikkeling raakt niet aan een van de nationale belangen.

*Conclusie*

Geconcludeerd kan worden dat het Barro en Rarro niet van toepassing zijn op onderhavig plan.

##### 3\.2\.3 Ladder voor duurzame verstedelijking (art. 3\.1\.6 lid 2 Bro), 2012

*Toetsingskader*

Op 1 oktober 2012 is art. 3\.1\.6, lid 2 toegevoegd aan het Besluit ruimtelijke ordening (Bro); dit artikel bevat de 'ladder voor duurzame verstedelijking'. Met de toevoeging van dit artikel in het Bro is beoogd vanuit een oogpunt van ruimtelijke ordening ongewenste leegstand te vermijden en zorgvuldig ruimtegebruik te stimuleren (ECLI:NL:RVS:2017:353, r.o. 18\.5\). Op 1 juli 2017 is een wijziging van art. 3\.1\.6, lid 2 Bro in werking getreden. Het Bro regelt thans dat 'de verantwoording van een juridisch verbindend ruimtelijk besluit van een decentrale overheid dat een nieuwe stedelijke ontwikkeling mogelijk maakt, een beschrijving dient te bevatten van de behoefte aan die ontwikkeling. Tevens is geregeld dat indien het ruimtelijk besluit die ontwikkeling mogelijk maakt buiten het bestaand stedelijk gebied, de verantwoording een motivering dient te bevatten waarom niet binnen het bestaand stedelijk gebied in die behoefte kan worden voorzien'. De definiÃ«ring van enkele van de in het artikel genoemde begrippen in art. 1\.1\.1 Bro laat onverlet dat de 'ladder voor duurzame verstedelijking' als een 'open norm' is te kwalificeren. Dit houdt in dat de norm inhoudelijk open is en onder verschillende omstandigheden nader ingevuld moet worden. Sinds de inwerkingtreding van het artikel heeft de Afdeling bestuursrechtspraak Raad van State (ABRvS) in haar jurisprudentie de norm veelvuldig ingevuld en daardoor verder begrensd. Op 28 juni 2017 heeft de ABRvS een zogenoemde 'overzichtsuitspraak' gedaan (ECLI:NL:RVS:2017:1724, r.o. 2 t/m 12\.8\), waarin de dan geldende en op basis van de voornoemde wijziging te behouden jurisprudentielijnen nader uit een worden gezet. Op basis van deze jurisprudentielijnen kan de 'ladder voor duurzame verstedelijking' concreet worden toegepast.

*Beoordeling*

Toepassing van de 'ladder voor duurzame verstedelijking' houdt een antwoord op de volgende rechtsvragen in. Indien een rechtsvraag positief kan worden beantwoord, dient de 'ladder' verder te worden doorlopen. Indien een rechtsvraag negatief wordt beantwoord, dan is de 'ladder' niet (verder) van toepassing dan wel kan niet aan de 'ladder voor duurzame verstedelijking' worden voldaan.

* a. Voorziet het onderhavige besluit in een stedelijke ontwikkeling?

* b. Voorziet het onderhavige besluit in een nieuwe stedelijke ontwikkeling?

* c. Is er sprake van een behoefte aan de voorziene ontwikkeling?

* d. Is de voorziene ontwikkeling gelegen buiten bestaand stedelijk gebied?

* e. Is het mogelijk om de voorziene ontwikkeling binnen bestaand stedelijk gebied te realiseren?

a. Voorziet het onderhavige besluit in een stedelijke ontwikkeling?

Uit de 'overzichtsuitspraak' van de ABRvS blijkt dat wanneer een ruimtelijk besluit voorziet in mÃ©Ã©r dan 11 woningen die gelet op hun onderlinge afstand als Ã©Ã©n woningbouwlocatie zijn aan te merken, deze ontwikkeling in beginsel als een stedelijke ontwikkeling dient te worden aangemerkt. Ten aanzien van andere vormen van gebruik van gronden dan ten behoeve van het wonen geldt dat indien het ruimtelijk besluit voorziet in een terrein met een ruimtebeslag van meer dan 500 mÂ² of in een gebouw met een bruto\-vloeroppervlakte groter dan 500 mÂ², deze ontwikkeling in beginsel als een stedelijke ontwikkeling dient te worden aangemerkt.

Het onderhavige planvoornemen betreft de toevoeging van Ã©Ã©n woning. Gelet op de omvang van de ontwikkeling kan dit niet als een 'stedelijke ontwikkeling' worden beschouwd.

*Conclusie*

Geconcludeerd kan worden dat het onderhavige initiatief niet kan worden aangemerkt als een 'stedelijke ontwikkeling'. Er behoeft dan ook niet te worden getoetst aan de 'ladder voor duurzame verstedelijking'.

3\.3 Provinciaal beleid

#### 3\.3 Provinciaal beleid

##### 3\.3\.1 Omgevingsvisie Noord\-Brabant, 2018

*Toetsingskader*

De Omgevingsvisie Noord\-Brabant 'De Kwaliteit van Brabant, Visie op de Brabantse leefomgeving', is vastgesteld door Provinciale Staten op 14 december 2018\. Aan de hand van de Omgevingsvisie geven Provinciale Staten aan wat de belangrijkste ambities voor de fysieke leefomgeving voor de komende jaren zijn. De Omgevingsvisie geldt als opvolger van de strategische elementen van eerdere provinciale plannen, zoals de structuurvisie, het verkeers\- en vervoersplan, het milieu\-en waterplan en de natuurvisie.

In de aankomende Omgevingswet staan de waarden veiligheid, gezondheid en duurzame omgevingskwaliteit centraal. De Brabantse Omgevingsvisie voegt daar ambities aan toe voor vier hoofdopgaven: de energietransitie, een klimaatproof Brabant, Brabant als slimme netwerkstad en een concurrerende, duurzame economie. Voor elk van deze opgaven geeft de Omgevingsvisie aan wat de ambities op lange termijn zijn, te weten wat is er nodig om Brabant in 2050 een gezonde, veilige en prettige leefomgeving te laten zijn. Ook is een concreet tussendoel geformuleerd voor het jaar 2030, om zo te kijken wat in dat jaar minimaal bereikt moet zijn om het lange termijndoel te kunnen halen. De Omgevingsvisie geeft ook aan op welke nieuwe manieren de provincie met betrokkenen wil samenwerken aan omgevingsvraagstukken en welke waarden daarbij centraal staan.

*Beoordeling*

Het onderhavige plan betreft de bouw van Ã©Ã©n Ruimte\-voor\-ruimte woning. Deze type woningen zijn duurzaam daar tegenover de bouw van deze woning 1\.000 m2 stallen gesloopt zijn en 3\.500 kg fosfaat uit het milieu is gehaald. Verder wordt de woning gasloos gerealiseerd waardoor de woning ook een bijdrage levert aan de energietransitie.

*Conclusie*

Het voorliggende initiatief is passend binnen het ruimtelijke beleid van de Provincie Noord\-Brabant.

##### 3\.3\.2 Interim omgevingsverordening Noord\-Brabant

Het voorliggende initiatief is passend binnen het ruimtelijke beleid van de Provincie Noord\-Brabant. In de Omgevingsvisie zijn de strategische doelen van het provinciale beleid voor de langere termijn aangegeven. Het beleid en de daartoe te treffen maatregelen zijn uitgewerkt in programma's en waarden en worden beschermd via de omgevingsverordening. Per 25 oktober 2019 is de Interim omgevingsverordening Noord\-Brabant (Iov N\-B) vastgesteld. Provincies zijn verplicht om een omgevingsverordening te hebben voordat de Omgevingswet ingaat. Met een Interim omgevingsverordening zet de provincie Noord\-Brabant een eerste stap op weg naar de definitieve omgevingsverordening.

*Beleidskader*

De Interim omgevingsverordening bevat geen nieuwe regels, maar voegt bestaande regels uit zes bestaande verordeningen samen, waaronder de Verordening ruimte Noord\-Brabant. Met de Interim omgevingsverordening zet de provincie ook een eerste stap om de regels beter te laten aansluiten bij de werkwijze van de Brabantse Omgevingsvisie en de Omgevingswet. De Interim omgevingsverordening zorgt ervoor dat de provincie en partijen waar ze mee samenwerkt ervaring kunnen opdoen met die nieuwe werkwijze waarbij er meer ruimte is om goede initiatieven van inwoners, ondernemers en andere overheden te ondersteunen en maatwerk toe te passen.

De planlocatie is volgens de Interim omgevingsverordening Noord\-Brabant (geconsolideerde versie d.d. 8 december 2020\) gelegen in het 'Gemengd landelijk gebied''. Alle nieuwe ruimtelijke ontwikkelingen dienen te voldoen aan de basisprincipes voor een evenwichtige toedeling van functies zoals vastgelegd in paragraaf 3\.1\.2 van de Interim omgevingsverordening.

![afbeelding "i_NL.IMRO.0758.BP2021216016-VG01_0005.png"](i_NL.IMRO.0758.BP2021216016-VG01_0005.png)

*Uitsnede Interim omgevingsverordening Noord\-Brabant (geconsolideerde versie d.d.*

*8 december 2020\). Het plangebied is aangeduid met een rode aanwijzer. Bron:*

*ruimtelijkeplannen.nl, 2021*

*Toetsingskader*

Artikel 3\.80 Ruimte\-voor\-ruimte woning

Binnen de structuur van het gemengd landelijk gebied zijn volgens artikel 3\.68 van de verordening in principe alleen bestaande burgerwoningen toegestaan. In afwijking van het bepaalde in artikel 3\.68 zijn Rood voor Groen ontwikkelingen onder voorwaarden toegestaan. Met het toevoegen van een Ruimte\-voor\-ruimte woning is sprake van een Rood voor groen ontwikkeling.

Artikel 3\.80 bepaalt dat een bestemmingsplan kan voorzien in Ã©Ã©n of meerdere Ruimte\-voor\-ruimtekavels, ieder ten behoeve van de bouw van Ã©Ã©n woning, indien:

* a. er sprake is van een aanzienlijke winst van de omgevingskwaliteit;

* b. de Ruimte\-voor\-ruimtekavel op een planologisch aanvaardbare locatie in een bebouwingsconcentratie ligt;

* c. een goede landschappelijke inpassing van de te bouwen woning is verzekerd;

* d. er geen sprake is van (een aanzet voor) een stedelijke ontwikkeling behoudens in geval de locatie ligt binnen Verstedelijking afweegbaar.

Een aanzienlijke winst van de omgevingskwaliteit als hierboven bedoeld, betekent dat per Ruimte\-voor\-ruimtekavel is aangetoond dat aan de volgende voorwaarden is voldaan:

* a. een of meer veehouderijen gericht op het houden van varkens of pluimvee zijn in het geheel beÃ«indigd waarbij alle bedrijfsgebouwen ten dienste van de veehouderij, niet zijnde de bedrijfswoning, zijn gesloopt;

* b. de onder a. bedoelde veehouderijen zijn voorafgaand aan de beÃ«indiging gedurende een periode van drie jaar onafgebroken in bedrijf geweest;

* c. de onder a. bedoelde veehouderijen zijn gevestigd binnen de aanduiding Beperkingen Veehouderij of op een locatie die vanwege omliggende waarden en functies niet geschikt is voor de uitoefening van een veehouderij;

* d. er tenminste 1\.000 m2 bedrijfsgebouwen ten dienste van de veehouderij, niet zijnde de bedrijfswoning, zijn gesloopt met een minimum van 200 m2 op iedere beÃ«indigingslocatie veehouderij;

* e. de ten behoeve van de onder a. bedoelde veehouderijen geregistreerde rechten betreffende de fosfaatproductie in een gezamenlijke omvang van tenminste 3\.500 kg uit de markt zijn genomen door doorhaling van geregistreerde rechten, waarbij per beÃ«indigingslocatie een minimum van 700 kg aan rechten betreffende de productie van fosfaat aanwezig is;

* f. de rechten als bedoeld onder e. moeten vanaf het moment van beÃ«indiging van de bedrijfsvoering tot aan het moment van uit de markt nemen geregistreerd staan op naam van de veehouderij die is beÃ«indigd;

* g. de omgevingsvergunning milieu voor de onder a. bedoelde veehouderij op iedere beÃ«indigingslocatie veehouderij is ingetrokken;

* h. een passende herbestemming is gelegd op de locatie als onder a. bedoeld die in ieder geval het houden van vee en het bouwen van nieuwe bedrijfsgebouwen uitsluit;

* i. in redelijkheid niet op andere wijze is voorzien in de beÃ«indiging van de onder a. bedoelde veehouderij.

In afwijking van het voorgaande kan op basis van artikel 3\.80 lid 3, een bestemmingsplan voorzien in een Ruimte\-voor\-ruimtekavel indien deze wordt ontwikkeld door of vanwege de Ontwikkelingsmaatschappij ruimte voor ruimte gelet op de in het verleden behaalde omgevingskwaliteit door toepassing van de Regeling beÃ«indiging veehouderijtakken. Het bepaalde in lid 3 vervalt indien uit door Gedeputeerde Staten bijgehouden gegevens blijkt dat er in totaal 3\.500 ruimte voor ruimte kavels door of vanwege de Ontwikkelingsmaatschappij ruimte voor ruimte zijn ontwikkeld.

Artikel 3\.2 (kwaliteitsverbetering van het landschap) is niet van toepassing op een ruimtelijk plan dat voorziet in de bouw van een Ruimte\-voor\-ruimte woning.

*Beoordeling*

De initiatiefnemer heeft in 2020 bij de Ontwikkelingsmaatschappij ruimte voor ruimte een bouwtitel aangekocht ten behoeve van het realiseren van Ã©Ã©n Ruimte\-voor\-ruimte woning op de planlocatie. Met de aankoop van de bouwtitel is verzekerd tevens een aanzienlijke winst van de omgevingskwaliteit heeft plaatsgevonden zoals bedoeld wordt in artikel 3\.80 lid 2 en 3\.80 lid onder a van de Interim Omgevingsverordening. Met de aankoop van de Ruimte\-voor\-ruimte titel is tenminste 1\.000 m2 aan bedrijfsbebouwing van een veehouderij gesloopt. Tevens zijn rechten voor het houden van dieren, equivalent aan een uitstoot van minimaal 3\.500 kg fosfaat, uit de markt genomen.

De locatie waar de woning beoogd wordt ligt in een door de gemeente Breda aangewezen bebouwingsconcentratie. Dit blijkt uit de Structuurvisie Breda 2030 waarin het beleid omtrent 'Rood voor groen' ontwikkelingen is opgenomen. In de geldende Structuurvisie is onder meer de Postbaan aangewezen als een locatie waar verdichting mogelijk is voor 'Buitenwonen aan de linten'. In de structuurvisie zijn voorwaarden opgenomen ten aanzien van de inrichting van verdichtingsgebieden (zie tevens paragraaf 3\.4\).

De locatie is voorzien van een landschappelijk inpassingsplan. Zie hiervoor ook paragraaf 4\.2\. De landschappelijke inpassing is planologisch\-juridisch geborgd in de regels van het bestemmingsplan. Het plan is integraal opgenomen in bijlage 1 behorende bij de regels.

Er is met de oprichting van Ã©Ã©n woning geen sprake van een aanzet tot een stedelijke ontwikkeling. Het betreft immers de bouw van een enkele Ruimte\-voor\-ruimte woning. De nieuwe woning is goed bereikbaar en wordt ontsloten via de Postbaan. De bestaande infrastructuur blijft ongewijzigd.

*Conclusie*

Het onderhavige initiatief is passend binnen de regels voor Ruimte\-voor\-ruimte kavels zoals geformuleerd in artikel 3\.80 van de Interim Omgevingsverordening. Aan de inrichtingsbepalingen uit de geldende Structuurvisie wordt in paragraaf 3\.4 getoetst.

Artikel 3\.1\.2: Evenwichtige toedeling van functies

Alle nieuwe ruimtelijke ontwikkelingen dienen te voldoen aan de basisprincipes voor een evenwichtige toedeling van functies zoals vastgelegd in paragraaf 3\.1\.2 van de Interim omgevingsverordening.

Nieuwe ruimtelijke ontwikkelingen dienen volgens artikel 3\.5 lid 1 van de Interim omgevingsverordening invulling te geven aan een goede omgevingskwaliteit met een veilige, gezonde leefomgeving. Er dient onder meer uitgegaan te worden van zorgvuldig ruimtegebruik (artikel 3\.5 lid 2\).

Dit aspect wordt in artikel 3\.6 lid 1 gedefinieerd als:

* a. de toedeling van functies in beginsel plaatsvindt binnen bestaand ruimtebeslag voor bebouwing, behalve in de gevallen dat:

+ 1\. nieuwvestiging mogelijk is op grond van de bepalingen in dit hoofdstuk;

+ 2\. er feitelijk of vanuit kwalitatieve overwegingen onvoldoende ruimte is en uitbreiding, al dan niet gelijktijdig met de vestiging van een functie, op grond van de bepalingen in dit hoofdstuk is toegestaan;

* b. bij stedelijke ontwikkeling toepassing is gegeven aan artikel 3\.1\.6, tweede lid, Besluit ruimtelijke ordening (ladder voor duurzame verstedelijking);

* c. gebouwen, bijbehorende bouwwerken en andere permanente voorzieningen worden geconcentreerd binnen een bouwperceel.

Lid 2:

Onder bestaand ruimtebeslag voor bebouwing wordt verstaan het werkingsgebied Stedelijk Gebied of een bestaand bouwperceel.

*Beoordeling*

Volgens de geldende planologische regeling is het oprichten van een woning ter plaatse niet toegestaan. Binnen een als zodanig aangewezen bebouwingsconcentratie in de Structuurvisie Breda 2030, kan de gemeente besluiten om te voorzien in een Ruimte\-voor\-ruimte ontwikkeling.

De nieuwe bebouwing wordt gerealiseerd volgens de voorwaarden voor Ruimte\-voor\-ruimte zoals vastgelegd in de Interim Omgevingsverordening. De nieuwe woning wordt voorzien van een woonbestemming. De nieuwe woning wordt geconcentreerd in een nieuw toe te kennen bouwvlak. De planregels sluiten aan bij de regels voor wonen in het geldende bestemmingsplan.

De bouwstijl sluit aan bij de omgeving, de perceelsinrichting sluit aan bij de inrichtingsbepalingen voor verdichtingsgebieden in het lint zoals vastgelegd in de gemeentelijke Structuurvisie 2030\. Nieuwbouw voldoet aan de actuele duurzaamheidseisen zoals vastgelegd in het Bouwbesluit 2012\. Hiermee wordt invulling gegeven aan duurzaam bouwen en gebruik van duurzame energie. De omvang van de beoogde ruimtelijke ontwikkeling is beperkt en past binnen de ruimtelijke structuur en het karakter van de kernrandzone van Prinsenbeek. Het is uit te sluiten dat de realisatie van een woning binnen een gebied nadelige effecten met zich meebrengt voor de volksgezondheid.

Uit hoofdstuk 4 en 5 blijkt dat de nieuwe woning past binnen een goede omgevingskwaliteit. Ontsluiting van het plangebied zal plaatsvinden via de Postbaan. Ten aanzien van parkeren wordt volledig op eigen terrein voorzien in de parkeerbehoefte. Met de realisatie van een enkele Ruimte\-voor\-ruimte woning binnen een aangewezen verdichtingslocatie, binnen een gemengd woon\-werkgebied en binnen een kernrandzone is sprake van een evenwichtige toedeling van functies.

*Conclusie*

De beoogde ontwikkeling past binnen de kaders van de Interim omgevingsverordening Noord\-Brabant. Er is sprake van een duurzame ontwikkeling en er wordt voldaan aan de basisprincipes voor een evenwichtige toedeling van functies.

##### 3\.3\.3 Ontwerp Omgevingsverordening Noord\-Brabant

*Toetsingskader*

Op 23 maart 2021 is de Omgevingsverordening Noord\-Brabant in ontwerp ter inzage gelegd. De Omgevingswet verplicht dat de provincie een omgevingsverordening vaststelt. Provinciale Staten stellen de Brabantse Omgevingsverordening naar verwachting eind 2021 vast, waarna die op 1 juli 2022, gelijk met de Omgevingswet, in werking treedt.

De wijzigingen ten opzichte van de huidige Interim omgevingsverordening Noord\-Brabant worden hoofdzakelijk veroorzaakt door de eisen die de aankomende Omgevingswet stelt aan de Omgevingsverordening. Verder zijn er een aantal andere inzichten verwerkt. Dit betreft de volgende onderwerpen:

* Er zijn regels opgenomen voor een maximale boordiepte voor bodemenergiesystemen.

* Er zijn regels opgenomen voor grondverzet in grondwaterbeschermingszones, inclusief de toepassing voor PFAS\-houdende grond.

* De regels voor het kappen van houtopstanden zijn aangepast aan de Brabantse Bossenstrategie.

* Omgevingskwaliteit heeft een centrale plek gekregen bij de instructieregels voor het omgevingsplan aan gemeenten. Hierbij is een bouw\-sloop regeling vormgegeven en is een ruime maatwerkregeling opgenomen ter versterking van omgevingskwaliteit.

* De mogelijkheden voor collectieve woonvormen in het buitengebied zijn verruimd.

* Er zijn wijzigingen doorgevoerd in de gebieden op de kaart die aangeven waar welke regels gelden. Naast actualisaties zijn er ook gebieden vervallen of samengevoegd.

*Beoordeling*

Volgens de methodiek van diep\-rond\-breed uit de Brabantse omgevingsvisie wordt gekeken naar de effecten van een ontwikkeling op omliggende waarden en functies en hoe de ontwikkeling kan bijdragen aan de ontwikkeling van omgevingskwaliteit. De intensiteit van 'diep, rond en breed kijken' verschilt per geval. Het is een hulpmiddel om aan de voorkant alle belangen te betrekken.

Een diepe manier van kijken:

Er wordt niet alleen naar de effecten op de bovenste laag in het hier en nu gekeken, maar de dynamiek en randvoorwaarden die de onderste lagen meegeven dienen in de afweging te worden betrokken. Daarbij dient te worden gekeken naar de verschillende schaalniveaus en wordt de factor tijd actief benut. Er wordt daarbij gekeken naar het verleden, de geschiedenis van de verschillende lagen op een plek en de (mogelijke) effecten in de toekomst

Een ronde manier van kijken:

Er wordt niet alleen sectoraal naar een ontwikkeling en gebied gekeken, maar er worden kansen en opgaven gecombineerd zodat ontwikkelingen bijdragen aan een circulair, sterk en sociaal Brabant, waarin alle Brabanders zich prettig voelen. Vanuit een gebiedsgerichte insteek wordt gekeken naar een balans tussen âpeople, planet en profitâ.

Een brede manier van kijken:

Er wordt niet vanuit Ã©Ã©n gezichtspunt gekeken naar het initiatief, maar er worden vele partijen bij betrokken. Alle gezichtspunten, meningen, wensen, ideeÃ«n en belangen van de betrokken partijen.

De locatie aan de Brielsedreef is dicht tegen de bestaande kern van Prinsenbeek gelegen. Door deze nabijheid is er al geruime tijd sprake van het afbouwen van het agrarisch belang en het omzetten van de bestaande gebouwen naar andere functies. Door de steeds toenemende menging van functies en sterkere verstening is de omgeving aangewezen als een bebouwingsconcentratie (zie paragraaf 3\.4\.2) waarbinnen de realisatie van ruimte voor ruimte woningen mogelijk is. In hoofdstuk 5 worden diverse milieuhygiÃ«nische en landschappelijke aspecten in ogenschouw genomen. Het voornemen is daarbij afgezet tegen deze diverse belangen en de conclusie kan getrokken worden dat het plan geen onaanvaardbare effecten heeft op de onderscheiden belangen.

In hoofdstuk 5 wordt aangetoond dat er een aanvaardbaar woon\- en leefklimaat gerealiserd kan worden. Dit geldt zowel voor de nieuwe als huidige bewoners in het gebied. Door middel van een omgevingsdialoog zijn ook alle omwonenden en gebruikers van het gebied betrokken bij het planvoornemen (zie paragraaf 8\.1). De ontwikkeling is gepaard gegaan met de sloop van 1\.000 m2 aan stallen voor de intensieve veehouderij alsmede het uit productie halen van 3\.500 kg fosfaat. Verder wordt het plan landschappelijk ingepast waardoor er een duidelijk meerwaarde ontstaat voor natuur, leefomgeving en landschap.

*Conclusie*

De ontwikkeling wordt aldus conform de methodiek van diep, rond en breed als passend in haar omgeving beschouwd en daarmee in overeenstemming met de ontwerp Omgevingsverordening. Vooruitlopend op de inwerkingtreding van de Omgevingsverordening wordt het initiatief daarmee als verenigbaar met het provinciale ruimtelijke beleid geacht.

#### 3\.4 Gemeentelijk beleid

##### 3\.4\.1 Omgevingsvisie Breda 2040, Breda, sterk en veerkrachtig

*Toetsingskader*

In de nieuwe Omgevingsvisie Breda 2040 worden de ambities, doelen en maatschappelijke opgaven waar de gemeente voor staat geadresseerd. Beoogd wordt hiermee perspectief te bieden voor de grote opgaven zoals klimaatverandering, energietransitie, circulaire economie, bereikbaarheid en woningbouw. De ambitie hierbij luidt: 'Breda, een grenzeloze, gastvrije en groene gemeenschap, is toekomstgericht en stelt de kwaliteit van leven voorop'. Aan de hand van de twee hoofdopgaven 'Sterk Breda' en 'Veerkrachtig Breda' worden, op basis van de kernwaarden grenzeloos, gastvrij en groen, de opgaven en doelstellingen nader uitgewerkt.

In de Omgevingsvisie is nieuw beleid geformuleerd ten aanzien van de mogelijkheden voor ruimte\-voor\-ruimte woningen. Het oude beleid staat op gespannen voet met de transformatie\-opgave die is ontstaan op de zogenaamde VAB\-locaties. Het is tegenstrijdig om onbebouwde (agrarische) gronden te benutten voor het toevoegen van woningen in een tijd waarin gezocht wordt naar herontwikkelingsmogelijkheden op bestaande (en benutte) bouwvlakken. Daarnaast voorzien de vrijstaande woningen op ruime percelen niet direct in de Bredase woningbouwopgave die met name gericht is op het voorzien in voldoende bereikbare woningen. Bij vaststelling van de Omgevingsvisie wordt het beleid uit het Beleidskader groen en rood, met de daarbij behorende de âRode kaart buitengebied Bredaâ, ingetrokken. De voorstelbare bouwlocaties voor Buitenwonen aan de linten in delen van bebouwingsconcentraties die door de gemeente aangewezen zijn, komen daarmee te vervallen. In plaats daarvan zal het toevoegen van nieuwe woningen alleen nog voorstelbaar zijn op of, bij hoge uitzondering, aansluitend aan een locatie waar ingevolge het geldende bestemmingsplan al bouw\- en gebruiksmogelijkheden voor (agrarische) bedrijven bestaan. Waarbij het voor de hand ligt dat de ruimte\-voor\-ruimte\-woningen voornamelijk ingezet zullen worden op vrijkomende agrarische bouwvlakken. Hiermee ontstaat direct een enorme kwaliteitswinst en wordt voorkomen dat open (agrarische) gebieden worden bebouwd. Enerzijds landt de kwaliteitswinst op provinciaal niveau door het verkrijgen van een ruimte voor ruimte titel, anderzijds landt de kwaliteitswinst op gemeentelijk niveau met het transformeren van een VAB\-locatie. Op basis van het VAB\-beleid worden initiatieven voor het toevoegen van ruimte\-voor\-ruimte woningen beoordeeld en uitgewerkt. Daarbij moet uiteraard ook getoetst worden aan de Landschapsinvesteringsregeling Breda.

De beleidswijziging is aangekondigd in het ontwerp van de Omgevingsvisie Breda. Tevens is nog een aparte bekendmaking (via overheid.nl), voorafgaande aan de vaststelling van de Omgevingsvisie verzorgd. Vanaf het moment dat de Omgevingsvisie is vastgesteld zal het gemeentebestuur niet meer meewerken aan het in procedure brengen en verlenen of vaststellen van een ruimtelijk besluit dat de bouw van ruimte\-voor\-ruimte\-woningen mogelijk maakt op een wijze die in strijd is met de uitgangspunten van de Omgevingsvisie. Een uitzondering hierop wordt gemaakt voor initiatiefnemers die na een positieve principe\-uitspraak van het college een voldoende concreet en toetsbaar concept\-bestemmingsplan hebben ingediend bij het gemeentebestuur voorafgaand aan de vaststelling van de Omgevingsvisie

*Beoordeling*

Het onderhavige initiatief voorziet in de bouw van een ruimte\-voor\-ruimte woning. Op deze woning is het overgangsbeleid van toepassing voor deze woning was reeds een principeakkoord vergregen voor het wijzigen van het beleid en was reeds een concept plan ter beoordeling bij de gemeente ingediend. In paragraaf 3\.4\.2 wordt gemotiveert dat het voorliggend plan voldoet aan het oude beleid.

##### 3\.4\.2 Structuurvisie Breda 2030, beleidskader groen en rood

Met de vaststelling van de Omgevingsvisie Breda 2040, Breda, sterk en veerkrachtig is de Strucuurvisie Breda 2030, beleidskader groen en rood komen te vervallen. De beoogde ruimte\-voor\-ruimte ontwikkeling valt echter onder de overgangsregeling die de gemeente heeft ingesteld. In deze paragraaf wordt derhalve getoetst aan het oude beleidskader.

Het hoofddoel dat met het rood met groen beleid wordt nagestreefd is de ontwikkeling van groen in combinatie met de verbetering van de kwaliteit van het Bredase Buitengebied. De gemeente vindt het belangrijk dat het buitengebied van Breda waarin de landbouw, de natuur en de recreatie een hoofdplaats hebben, vitaal en aantrekkelijk blijft.

Groen staat voorop en Rood is een middel. Het beleid moet er in de eerste plaats toe leiden dat het Bredase buitengebied landschappelijk en ecologisch waardevoller wordt en daardoor meer kwaliteit heeft voor mens, plant en dier. De middelen daartoe worden opgebracht door nieuwbouw in beperkte mate toe te laten maar zodanig dat de ruimtelijke kwaliteit van het buitengebied niet wordt aangetast. De ruimtelijke draagkracht van het Bredase Buitengebied is bepalend voor de mate waarin nieuwe bebouwing toegevoegd kan worden. Het aantal toe te voegen buitenwoningen is per deelgebied gemaximaliseerd.

![afbeelding "i_NL.IMRO.0758.BP2021216016-VG01_0006.png"](i_NL.IMRO.0758.BP2021216016-VG01_0006.png)

*Rode kaart, deelgebied Omgevings Postbaan. het plangebied is aangeduid met een*

*zwarte cirkel. Bron: Structuurvisie Breda 2030, gemeente Breda.*

In de zogenaamde 'rode kaart' worden de bebouwingsconcentraties benoemd. In paragraaf 2\.2\.2 en 2\.2\.3 zijn de voorwaarden opgenomen waaronder de gemeente medewerking wil verlenen aan Ruimte\-voor\-ruimteontwikkelingen. Medewerking aan het realiseren van Ruimte\-voor\-ruimte kavels wordt door de gemeente Breda verleend onder de voorwaarde dat de planologische haalbaarheid van de locatie is aangetoond. De gemeente en de provincie hebben het beleid voor 'Buitenwonen aan de linten' (c.q. Kwaliteitsverbetering in bebouwingsconcentraties) vastgelegd in een overeenkomst. De toetsingscriteria voor nieuwe ruimtelijke ontwikkelingen zijn opgenomen in paragraaf 2\.2\.3 van de gemeentelijke structuurvisie.

![afbeelding "i_NL.IMRO.0758.BP2021216016-VG01_0007.png"](i_NL.IMRO.0758.BP2021216016-VG01_0007.png)

*Gebiedsvisie Prinsenbeek. Het plangebied is aangeduid met een zwarte circel.*

*Bron: Bijlage Structuurvisie Breda 2030, gemeente Breda.*

Paragraaf 2\.2\.3 bevat voorwaarden waar de nieuw te bouwen buitenwoning aan moet voldoen. Deze voorwaarden luiden in het kort als volgt:

* a. Betreft een vrijstaande en grondgebonden burgerwoning van een inhoud van maximaal 1\.000 m3 aan het lint op een vrije kavel;

* b. Takt direct aan op bestaande wegen;

* c. Mag het bestaande lint niet doen dichtslibben;

* d. Heeft een frontbreedte van minimaal 70meter direct aan het bebouwingslint gemeten vanaf de belendende bestaande eigendommen;

* e. Kenmerkt zich door individuele bouw;

* f. Integraal ontwerp is vereist voor de nieuwe Buitenwoning als de kavel en de tuin;

* g. Landschappelijke inpassing (erfbeplanting) is vereist;

* h. Bij een nieuwe Buitenwoning aan het lint blijft 10 meter rand uit de perceelsgrens onbebouwd. De rooilijn aan de voorzijde dient afgestemd te worden op de rooilijn van het betreffende bouwlint.

Tenslotte zijn er in afbeelding 17 specifieke bouw\- en inrichtingsvoorschriften voor woningen aan de linten opgenomen. Deze bepalingen zijn eveneens van toepassing voor bestaande woningen.

![afbeelding "i_NL.IMRO.0758.BP2021216016-VG01_0008.png"](i_NL.IMRO.0758.BP2021216016-VG01_0008.png)

*Afbeelding 17\. Toetsingskader Buitenwonen aan de linten: specifieke bouw\- en*

*inrichtingsvoorschriften. Bron: Structuurvisie Breda 2030, gemeente Breda.*

*Beoordeling*

De beoogde woning voldoet aan de voorwaarden zoals gesteld in paragraaf 2\.2\.3\. In de beoogde situatie wordt voldaan aan de richtlijnen voor verdichting van het bebouwingslint.

Met de situering, bouwstijl en kleur\- en materiaalgebruik wordt aangesloten op de omliggende landelijke omgeving. De afstand van de voorgevel van de woning en de Postbaan is 10 meter. De bouw\- en goothoogte voldoen aan de maximale bouwmaten van respectievelijk 9 en 4,5m. De kavelbreedte voor de nieuwe woning heeft aan twee zijden een minimale frontbreedte van 70 meter. Het perceel wordt in de beoogde situatie ingericht en beplant als een regulier woonperceel. Na oprichting van de nieuwe woning blijven doorzichten naar het achterliggende open buitengebied behouden.

Tevens wordt verder verwezen naar de bij de omgevingsvergunning behorende bouwtekeningen.

*Conclusie*

Geconcludeerd kan worden dat de ontwikkeling past binnen het beleid zoals verwoord in de gemeentelijke structuurvisie.

##### 3\.4\.3 Nota Parkeernormen Breda 2021

*Toetsingskader*

In april 2021 heeft de gemeente Breda haar 'Nota Parkeernormen Breda 2021' vastgesteld. In de nota is het beleid rondom bijvoorbeeld de thema's parkeerregulering, parkeernormering en transferpunten benoemd, met als ambitie het parkeergebruik voor de toekomst te optimaliseren. Dit betekent het beter benutten van huidige en te realiseren (gebouwde) parkeervoorzieningen. Als uitgangspunt hierbij geldt dat het optimaliseren van het parkeergebruik niet ten koste mag gaan van zaken als bereikbaarheid en leefbaarheid in de stad. In de nota wordt aangegeven dat parkeren op eigen terrein dient plaats te vinden conform de geldende parkeernormen. Deze normen zijn gebaseerd op onder meer de mate van verstedelijking, bereikbaarheidskenmerken van de locatie en specifieke eigenschappen van de functie.

*Beoordeling en conclusie*

In onderhavig plan wordt rekening gehouden met de parkeerbehoefte zoals deze is bepaald in de Nota Parkeernormen Breda 2021'. De wijze waarop dit gebeurt, is in paragraaf 4\.3 uiteengezet.

### Hoofdstuk 4 Doelstelling van het plan

#### 4\.1 Doelstelling

Voor de gronden binnen het plangebied vigeert thans het bestemmingsplan "Buitengebied Noord" van de gemeente Breda, zoals vastgesteld d.d. 12 november 2014\. In dit bestemmingsplan zijn de gronden binnen het plangebied bestemd als 'Agrarisch met waarden â Landschap'. Het realiseren van de Ruimte\-voor\-ruimte woning is niet mogelijk op basis van het vigerende bestemmingsplan. Om de ontwikkeling mogelijk te maken dient derhalve een nieuw planologisch juridisch kader gecreÃ«erd te worden. Het onderhavige bestemmingsplan voorziet in de onderbouwing en het juridische kader voor de voorgenomen ontwikkeling.

#### 4\.2 Beoogde ontwikkeling

Het plan bestaat uit het realiseren van een Ruimte\-voor\-ruimte woning op het perceel gelegen op de hoek van de Postbaan\- Lijsterpad. De nieuwe woning wordt ontsloten vanaf de Postbaan. De woning is gebaseerd op de laatste inzichten van duurzaam bouwen. De woning is gasloos en zal voor een groot deel zelf voorzien in zijn energiebehoefte.

![afbeelding "i_NL.IMRO.0758.BP2021216016-VG01_0009.png"](i_NL.IMRO.0758.BP2021216016-VG01_0009.png)

*Inrichtingstekening beoogde situatie. Bron: Algra \& Marechal Architecten BV, 2020*

De afstand van de woning ligt op 10 meter uit de kadastrale perceelgrenzen conform de inrichtingsbepalingen voor het gebied aangrenzend aan de Postbaan uit de gemeentelijke Beleidsnota Rood en Groen (zie tevens paragraaf 3\.4\.2\).

![afbeelding "i_NL.IMRO.0758.BP2021216016-VG01_0010.png"](i_NL.IMRO.0758.BP2021216016-VG01_0010.png)

*Vooraanzicht beoogde situatie. Bron: Algra \& Marechal Architecten BV, 2020*

![afbeelding "i_NL.IMRO.0758.BP2021216016-VG01_0011.png"](i_NL.IMRO.0758.BP2021216016-VG01_0011.png)

*Rechter zijaanzicht beoogde situatie. Bron: Algra \& Marechal Architecten BV, 2020*

Direct grenzend aan het bouwvlak wordt voorzien in een landschappelijke inpassing door middel van het oprichten van een groenvoorziening aan de randen van het perceel. Zowel de Postbaan als het Lijsterpad zullen met groen begeleid worden. Langs het Lijsterpad staat reeds een bomenrij op gemeentegrond. Aan de zuidwestzijde van de te realiseren woning wordt een hakhoutsingel aangebracht van 2,5 meter breed. Deze singel wordt niet volledig over de volle diepte doorgetrokken. Dit element was in eerste instantie voorzien langs de perceelgrens met de woning op nummer 17\. De bewoner heeft aangegeven liever niet een dergelijk element naast zijn gronden te hebben. Om deze reden is voor een alternatieve situering van de hakhoutsingel. Het landschappelijke inpassingsplan inclusief soortenlijst is opgenomen in Bijlage 1 van de regels.

![afbeelding "i_NL.IMRO.0758.BP2021216016-VG01_0012.png"](i_NL.IMRO.0758.BP2021216016-VG01_0012.png)

*Landschappelijk inpassingsplan. Bron: Compositie 5 stedenbouw BV, 2021*

#### 4\.3 Verkeer en parkeren

Verkeer

De locatie wordt ontsloten via de Postbaan. De Postbaan is verkeersluwe weg voor lokaalverkeer met een snelheidsregime van 50 km/uur. De weg is dubbelbaans zonder wegmarkering en kent aan beide zijden een gemarkeerd fietspad. Ter hoogte van het plangebied is een verhoogd trottoir aanwezig.

Het Lijsterpad is een (doodlopende) erfontsluitingsweg met een snelheidsregime van 50 km/uur.

Gelet op de aard van de aanliggende wegen en gezien de beperkte toename aan voertuigbewegingen per etmaal die de realisatie van Ã©Ã©n extra woning teweegbrengt, kan worden gesteld dat de Postbaan en het Lijsterpad de toename aan verkeersbewegingen aan kunnen. Vanuit de nieuwe inrit is goed zicht op overige weggebruikers. Er is ook in de beoogde situatie sprake van een verkeersveilige situatie. De beoogde situatie is verkeerskundig inpasbaar.

Parkeren

*Toetsingskader*

Met de inwerkingtreding van de "Reparatiewet BZK" op 29 november 2014 is het verplicht om het parkeren te reguleren. Bij de aanvraag om omgevingsvergunning (voor het bouwen en/ of afwijken) dient te worden aangetoond dat wordt voldaan aan de van toepassing zijnde parkeernormen. In het kader van 'een goede ruimtelijke ordening' dient inzichtelijk te worden gemaakt dat redelijkerwijs in de aldus benodigde parkeerplaatsen feitelijk duurzaam kan worden voorzien. Het aantal benodigde parkeerplaatsen wordt bepaald door het geldende parkeerbeleid.

In 2013 heeft de gemeente Breda de tot dan toe vigerende 'Nota Parkeer\- en stallingsbeleid Breda' uit 2004 herijkt. De gemeentelijke nota geeft per functie de toepasselijke parkeernormen aan. De gemeente heeft de toepassing van het parkeerbeleid voor nieuwe ruimtelijke ontwikkelingen geborgd middels de vaststelling van het 'Parapluplan parkeren 2017' (vastgesteld 12 april 2018\).

*Beoordeling*

In april 2021 heeft de gemeente Breda haar 'Nota Parkeernormen Breda 2021' vastgesteld. De gemeentelijke nota geeft per functie de toepasselijke parkeernormen aan. Voor het onderhavige plangebied dient volgens de Gebiedsindelings kaart uitgegaan te worden van 'overig grondgebied Breda'. De parkeernormen zijn gebaseerd op zowel type als omvang van de woning. In het plangebied wordt Ã©Ã©n grondgebonden woning gerealiseerd. De norm is gebaseerd op het bruto vloeroppervlak zoals te bepalen conform NEN 2580\. De woning heerf een bruto vloeropperlvak van meer dan 90 m2. De parkeernorm die aangehouden moet worden is derhalve 1,8 parkeerplaatsen per wooneenheid. Bezoekersparkeren is opgenomen in deze norm.

De Nota Parkeernormen Breda 2021 hanteert ook omrekenfactoren voor parkeren op eigen terrein.

![afbeelding "i_NL.IMRO.0758.BP2021216016-VG01_0013.png"](i_NL.IMRO.0758.BP2021216016-VG01_0013.png)

In totaal dienen er twee parkeerplaatsen op eigen terrein gerealiseerd te worden.

*Conclusie*

In het plangebied is voldoende ruimte om aan de gemeentelijke parkeernormen te kunnen voldoen.

### Hoofdstuk 5 Milieu en landschap

#### 5\.1 Inleiding

*Toetsing juncto art. 3\.1\.6 Bro*

Met betrekking tot een ruimtelijk plan staat in artikel 3\.2 van de Algemene wet bestuursrecht vermeld: 'bij de voorbereiding van een besluit vergaart het bestuursorgaan de nodige kennis omtrent de relevante feiten en de af te wegen belangen'. Artikel 3\.1\.6 van het Besluit ruimtelijke ordening bepaalt dat rekening moet worden gehouden met de uitkomsten van het met toepassing van artikel 3\.2 van de Algemene wet bestuursrecht verrichte onderzoek. Daarnaast moet ook worden getoetst aan het Besluit m.e.r. Ten behoeve van het onderhavige plan heeft onderzoek plaatsgevonden naar een aantal uitvoeringsaspecten.

In de Structuurvisie Breda 2030 is opgenomen dat bij elk initiatief in de voor van Ruimte voor Ruimte woningen (Buitenwonen aan de linten) altijd een aantal aspecten onderzocht moeten worden, te weten milieu, landbouw, water, verkeer, landschap, ecologie, archeologie, cultureel erfgoed, brandweer, economische uitvoerbaarheid en risico's op planschade. Deze aspecten komen in dit hoofdstuk aan bod.

Hieronder wordt verslag gedaan van de uitkomsten van de planologisch relevante uitvoeringsaspecten. De onderzoeksrapporten zijn als bijlagen gevoegd bij dit bestemmingsplan.

Achtereenvolgens worden behandeld:

* bodem;

* waterhuishouding;

* archeologie;

* ecologie;

* akoestiek;

* bedrijven en milieuzonering;

* geurhinder;

* externe veiligheid;

* verkeer en parkeren;

* kabels en leidingen;

* luchtkwaliteit;

* milieueffectrapportage en vormvrije m.e.r.\-beoordeling.

#### 5\.2 Bodem

*Toetsingskader*

Op basis van art. 3\.1\.6, lid 1 onder f Bro geldt dat in een toelichting op een ruimtelijk besluit de inzichten over de uitvoerbaarheid van dat besluit worden neergelegd. Ten aanzien van het aspect bodemkwaliteit staat, op basis van vaste jurisprudentie van de Afdeling Bestuursrechtspraak Raad van State (ABRvS), voorop dat de vaststelling van de aanwezigheid van verontreinigingen in de bodem, de noodzaak van sanering van verontreinigde locaties en de wijze waarop deze saneringen moeten worden uitgevoerd, zijn geregeld in afzonderlijke wetgeving met eigen procedures. Dat doet er niet aan af dat het bevoegd gezag het ruimtelijk besluit pas kan nemen indien, voor zover redelijkerwijs valt in te zien, een eventuele bodemverontreiniging niet aan de uitvoerbaarheid in de weg staat (22 december 2010, ECLI:NL:RVS:2010:BO8297, r.o. 2\.18\.4; 27 juni 2012, ECLI:NL:RVS:2012:BW9569, r.o. 2\.10\.3\). Daarbij geldt als uitgangspunt dat de bodem in principe geschikt dient te zijn voor de beoogde functie. De bodemkwaliteit mag geen onaanvaardbaar risico vormen voor de gebruikers van de bodem.

*Beoordeling*

Ten behoeve van het bepalen van de milieuhygiÃ«nische bodemkwaliteit is door Milon BV een verkennend bodemonderzoek uitgevoerd. Het rapport is als bijlage 1 bij deze toelichting gevoegd. Hieronder wordt ingegaan op de conclusies en aanbevelingen uit het rapport. Het onderzoek is uitgevoerd in overeenstemming met de onderzoeksprotocollen NEN 5725:2017 en NEN 5740:2009\+A1:2016\.

Op basis van de reeds beschikbare gegevens is het onderzoek uitgevoerd op basis van de hypothese van een onverdachte locatie. Bij het onderzoek zijn geen zintuigelijke waarnemingen gedaan die kunnen duiden op bodemverontreiniging. Er is geen asbestverdacht materiaal aangetroffen. Bij de analyses zijn in de boven\- en ondergrond geen verontreinigingen geconstateerd. Het grondwater blijkt licht verontreinigd met barium en koper. Deze metaalverontreinigingen zijn mogelijk te relateren aan regionaal verhoogde achtergrondconcentraties. Het onderzoek heeft verder geen aanwijzingen gevonden om een asbestverontreiniging te verwachten.

*Conclusie*

De aard en mate van verontreiniging geeft geen aanleiding voor nader onderzoek. Milon BV concludeert dat de milieuhygiÃ«nische bodemkwaliteit in principe geschikt is voor het beoogde gebruik. Voor meer gedetailleerde informatie wordt verwezen naar de rapportage in bijlage 1.

#### 5\.3 Waterhuishouding

*Toetsingskader*

In ruimtelijke plannen dient aandacht besteed te worden aan waterhuishoudkundige aspecten. Daarbij staan naast een duurzaam waterbeheer de integrale afweging en het creÃ«ren van maatwerk voorop. Water moet altijd bekeken worden in het licht van het watersysteem of stroomgebied waarin een stad of een dorp ligt. Een goede afstemming van waterbeleid en ruimtelijke ordening, ook in het direct aangrenzende gebied, is daarom noodzakelijk. De integratie van water in ruimtelijke plannen vindt plaats via de zogenaamde watertoets. Concreet betekent de watertoets, dat een plan een zogenaamde waterparagraaf dient te bevatten, die keuzes ten aanzien van de waterhuishoudkundige aspecten gemotiveerd beschrijft. Daarin dient een wateradvies van de waterbeheerder te worden meegenomen. De watertoets is wettelijk verankerd in artikel 3\.1\.6 lid 1, sub b Bro.

*Beleid provincie Noord\-Brabant*

Vigerend is het Provinciale Milieu\- en Waterplan 2016 \- 2021 (PWMP) van 18 december 2015\. Het PMWP is de structuurvisie voor o.a. het aspect water op grond van de Wet ruimtelijke ordening. Het plan bevat de verplichte onderdelen vanuit de Europese Kaderrichtlijn Water. Behalve dat het PMWP de uitgangspunten aangeeft voor het waterbeleid van waterschappen en gemeenten, toetst de provincie aan de hand van dit plan ook of de plannen van de waterschappen passen in het provinciale beleid. Als algemene uitgangspunten zijn onder andere te noemen de scheiding van relatief schone en vuile waterstromen en het benutten van mogelijkheden voor infiltratie en/of conservering van hemelwater.

*Beleid waterschap Brabantse Delta*

De projectlocatie is gelegen binnen het stroomgebied van waterschap Brabantse Delta. De visie van waterschap Brabantse Delta is vervat in het Waterbeheerplan 2016 \- 2021 en kent een geldigheid vanaf 22 december 2015\. Het waterschap richt zich hierbij op een doelmatig waterbeheer als motor voor een economische en ecologisch krachtige regio. Speerpunten uit het waterbeheerplan zijn klimaatadaptatie, innovaties, ruimtelijke ontwikkelingen, toekomstig medegebruik en het tegengaan van verdroging. Deze ontwikkelingen geven aanleiding tot nieuwe accenten:

* het nationale Deltaprogramma voor waterveiligheid en de versterking van de dijken langs de Rijkswateren en de regionale rivieren;

* het optimaliseren van de zoetwatervoorziening met het oog op de toenemende droogte;

* inzet op bewustwording van watergebruikers zodat hun inzicht groeit over wat ze zelf aan waterbeheer kunnen bijdragen;

* helderheid over zowel beperkingen als mogelijkheden voor de gebruiksfuncties van het watersysteem;

* het verbeteren van de waterkwaliteit in een meer integrale, gebiedsgerichte uitvoeringsstrategie (combineren van verbeteren van de waterstanden, onderhouden van sloten en treffen van inrichtingsmaatregelen);

* afvalstoffen steeds meer inzetten als waardevolle grondstoffen zoals terugwinning van fosfaat en productie van bioplastic uit afvalwater;

* een duurzame energiewinning.

Daarnaast heeft het waterschap waar nodig nog toegespitst beleid en beleidsregels op de verschillende thema's/speerpunten uit het waterbeheersplan en heeft het waterschap een eigen verordening; De Keur en de legger. De Keur waterschap Brabantse Delta 2015 bevat gebods\- en verbodsbepalingen met betrekking tot ingrepen die consequenties hebben voor de waterhuishouding en het waterbeheer. De legger geeft aan waar de waterstaatswerken liggen, aan welke afmetingen en eisen die moeten voldoen en wie onderhoudsplichtig is. Veelal is voor deze ingrepen een watervergunning van het waterschap benodigd.

De waterschappen Aa en Maas, Brabantse Delta en De Dommel hebben in de Noord\-Brabantse Waterschapsbond (NBWB) besloten om de keuren te uniformeren en tegelijkertijd te dereguleren. Hierbij is aangehaakt bij het landelijke uniformeringsproces van de Unie van Waterschappen. Er is conform het nieuwe landelijke model een sterk gedereguleerde keur opgesteld, met bijbehorende algemene regels en beleidsregels. Deze zijn voor de drie waterschappen gelijkluidend. De nieuwe uniforme keuren zijn gezamenlijk in werking getreden op 1 maart 2015\. In de nieuwe keur is opgenomen dat het in beginsel verboden is om zonder vergunning neerslag door toename van verhard oppervlak of door afkoppelen van bestaand oppervlak, tot afvoer naar een oppervlaktewaterlichaam te laten komen. Dit verbod is van toepassing tenzij:

* a. het afkoppelen van verhard oppervlak maximaal 10\.000 mÂ² is, of;

* b. de toename van verhard oppervlak maximaal 2\.000 mÂ² is, of;

* c. de toename van verhard oppervlak bestaat uit een groen dak.

* d. de toename van verhard oppervlak tussen 2\.000 mÂ² en 10\.000 mÂ² is en compenserende maatregelen zijn getroffen om versnelde afvoer van hemelwater tegen te gaan, in de vorm van een voorziening met een minimale retentiecapaciteit conform de rekenregel:

Benodigde retentiecapaciteit (in mÂ³) \= toename verhard oppervlak (in mÂ²) x gevoeligheidsfactor x 0,06

Daarbij dient de voorziening te voldoen aan de volgende voorschriften:

* a. de bodem van de voorziening dient boven de gemiddelde hoogste grondwaterstand (GHG) te liggen;

* b. de afvoer uit de voorziening via een functionele bodempassage naar het grondwater en/of via een functionele afvoerconstructie naar het oppervlaktewater plaatsvindt. Indien een afvoerconstructie wordt toegepast, dient deze een diameter van 4 cm te hebben;

* c. daarnaast moet er altijd een overloopconstructie zijn, om uitspoeling naar de sloot te voorkomen.

Voor het overige zijn er in de keur diverse regels opgenomen om gebieden met een specifieke functie te beschermen, zoals de attentiegebieden en invloedsgebieden Natura 2000\. Er geldt een specifiek beschermingsregime, afhankelijk van het type gebied en de ligging in of nabij een beschermd gebied.

*Beleid gemeente Breda*

De gemeente Breda heeft haar beleid omtrent water vastgelegd in het Stedelijk Waterplan 2019\-2023: Breda water bewust (SWP). Onder stedelijk water worden verstaan de omgang met: riolering, grondwater, waterbergende voorzieningen en stadswater. Met het SWP worden de doelstellingen uit het Gemeentelijk rioleringsplan voortgezet. In het SWP is onder meer een samenvatting opgenomen van het hemel\- en grondwaterbeleid van de gemeente Breda.

Nieuwe ontwikkelingen binnen de gemeente Breda dienen hydrologisch neutraal uitgevoerd te worden. Expliciet betekent dit dat hemelwater niet op de riolering mag worden aangesloten, maar separaat binnen de plangrenzen moet worden verwerkt. Bij een toename van het verhard oppervlak moet de ontwikkelende partij op eigen terrein extreem zware buien kunnen verwerken (T\=100\) alsmede schone en vuile waterstromen gescheiden aanleveren tot aan de perceelsgrens. Ter bepaling van het ruimtebeslag en retentiecapaciteit hanteert de gemeente een werknorm van 780 m3Â waterberging per hectare toename verhard oppervlak (bui 78 mm in 24 uur). Voor ontwikkelingen die leiden tot een netto toename aan verhard oppervlak tot 500m2Â volstaat een melding.

*Beoordeling*

Voor de beschermde gebieden en attentiegebieden die in de keur zijn aangewezen geldt voor zowel het grondwater\- als het oppervlaktewatersysteem een strikt beschermingsbeleid conform het provinciaal beleid. Dit betekent dat alle ingrepen in dergelijke gebieden in beginsel vergunningplichtig blijven, met daaraan gekoppeld een terughoudend en stringent vergunningenbeleid. De attentiegebieden hebben tot doel het tegengaan van verdere verdroging van de natte natuurparel door ingrepen in de waterhuishouding in de directe omgeving. Nieuwe waterhuishoudkundige ingrepen zijn enkel toegestaan indien ze gericht zijn op het verbeteren van de condities voor de natuur. In stedelijke gebieden kunnen aanpassingen in het watersysteem wel worden toegestaan ten behoeve van stedelijke ontwikkelingen of ter voorkoming van ernstige grondwateroverlast, mits de waterafvoer niet meer bedraagt dan ten hoogste de landbouwkundige afvoer.

![afbeelding "i_NL.IMRO.0758.BP2021216016-VG01_0014.png"](i_NL.IMRO.0758.BP2021216016-VG01_0014.png)

*Uitsnede leggerkaart Keur Brabantse Delta. Bron: Brabantsedelta.nl, 2021\.*

Het project betreft de bouw van een Ruimte\-voor\-ruimte woning met bijgebouw en bijbehorende voorzieningen (zoals bouwwerken, geen gebouwen zijnde). Een deel van het terrein zal worden verhard en bebouwd ten behoeve van het initiatief. Het overige deel zal gebruikt worden als tuin en groen. Het plangebied heeft een oppervlak van circa 5\.230 m2. In de huidige situatie is er geen verharding aanwezig. Met het planvoornemen zal de verharding circa 400 mÂ² bedragen. De bouwplannen blijven ruim onder de 2\.000 mÂ² verharding ten opzichte van de bestaande situatie, zodat geen sprake is van een retentievereiste als verplicht door het waterschap. Ten noordoosten van het plangebied bevindt zich een watergang die op grond van de Keur wordt beschermd met een B\-status. Ten aanzien van het onderhoud van de watergang is geen beschermingszone vastgesteld. Onderhoud van de watergang dient plaats te vinden door de aangrenzende perceeleigenaren.

De gemeente Breda stelt via het SWP een bergingsopgave van 78 mm per m2 nieuw verhard oppervlak verplicht. Op basis van het bestaand en toekomstig verhard oppervlak en de bergingseis bedraagt de waterbergingsopgave voor het plangebied in totaal (400 m2 x 0,078\) \= 31 m3.

De omvang van de noodzakelijke waterberging kan verminderd worden door het toepassen van duurzame oplossingen. Zo mag met 60 mm in plaats van 78 mm per m2 worden gewerkt indien gekozen wordt voor een duurzame invulling met een bovengrondse, zuiverende voorziening die door infiltratie weer leegloopt. Andere methoden zijn het verminderen van het afwaterend verharde oppervlak door gebruik van waterdoorlatende verharding en/of het toepassen van een groen dak. Een groen dak met een minimale waterbergingscapaciteit van 20 liter per m2 wordt gezien als onverhard.

In de toekomstige situatie zal het schone hemelwater (zogenaamde hemelwaterafvoer; HWA) niet direct op het vuilwater (zogenaamde droogweerafvoer; DWA) worden aangesloten, maar separaat binnen de plangrenzen worden verwerkt. De totale wateropgave bedraagt 31 m3. Dit betekent dat bij de verdere planuitwerking water expliciet en op evenwichtige wijze in beschouwing wordt genomen en dat hemelwater op een duurzame wijze wordt verwerkt. De ontwikkeling zal daarmee hydrologisch neutraal zijn. Binnen de planlocatie is voldoende ruimte aanwezig om de waterbergingsopgave te verwerken. Ten aanzien van de omvang van hemelwater zijn meerdere mogelijkheden van toepassing:

* a. regenwater (deels) opvangen in een regenton/regenzuil;

* b. regenwater bergen in de tuin door aanleg van een buffer/vijver/zaksloot;

* c. regenwater (deels) infiltreren in de tuin:

+ 1\. door de regenpijp af te zagen en met een bocht in de tuin (in een laagte) te laten lopen;

+ 2\. door de aanleg van een grindbed.

De daadwerkelijke realisatie van voldoende waterberging is vastgelegd in de omgevingsvergunning.

Het te veel aan hemelwater afkomstig van openbare verhardingen en percelen in de omgeving voert thans af via watergangen. Aan de noordoostzijde van het perceel ligt een watergang met een B\-status. Het te veel aan regenwater binnen het plangebied kan worden afgevoerd via deze voorziening.

*Conclusie*

Er worden vanuit oogpunt van de waterhuishouding geen belemmeringen verwacht ten aanzien van de uitvoering van het plan.

#### 5\.4 Natuurgebieden

*Toetsingskader*

De Wet natuurbescherming (Wnb) is een wet van 16 december 2015, houdende regels ter bescherming van de natuur. De Wet natuurbescherming is in werking getreden op 1 januari 2017 en vervangt daarmee het voorheen geldende wettelijke stelsel voor de natuurbescherming, zoals neergelegd in de Natuurbeschermingswet 1998, de Flora\- en faunawet en de Boswet.

De wet regelt ten eerste de taken en bevoegdheden ten behoeve van de bescherming van natuurgebieden en planten\- en diersoorten. Daarnaast bevat de wet onder meer bepalingen over de jacht en over houtopstanden. In de Wet natuurbescherming is de Europese regelgeving omtrent natuurbescherming, zoals vastgelegd in de Vogelrichtlijn (Richtlijn 2009/147/EG, 30 november 2009\) en Habitatrichtlijn (Richtlijn 92/43/EEG, 21 mei 1992\) als uitgangspunt genomen.

De gebiedsbescherming van de Natura 2000\-gebieden is geregeld in hoofdstuk 2 van de Wnb. Onderdeel van deze gebiedsbescherming wordt gevormd door het Programma Aanpak Stikstof 2015 \- 2021 (PAS), welke in werking is getreden per 1 juli 2015\. Het PAS betreft een programma, voorheen op grond van de Natuurbeschermingswet 1998 en gecontinueerd onder de Wnb, en heeft als doel om de depositie van stikstof op de Natura 2000\-gebieden te verminderen, de natuur te versterken en ruimte te bieden voor economische ontwikkelingen.

De bescherming van het Natuur Netwerk Nederland (voorheen Ecologische Hoofdstructuur) vindt plaats via lokaal en regionaal beleid. Het Natuurnetwerk Nederland is een samenhangend netwerk van bestaande en nieuwe natuurgebieden. Binnen het NNN zijn in principe geen ruimtelijke ontwikkelingen mogelijk die de kernkwaliteiten negatief kunnen beÃ¯nvloeden. Een uitzondering kan worden gemaakt voor ontwikkelingen waarvoor geen reÃ«el alternatief bestaat en er sprake is van een groot openbaar belang. Voor dergelijke ontwikkelingen geldt de 'nee\- tenzij' toets. Indien schade ontstaat, moet deze worden gemitigeerd en/of gecompenseerd.

*Beoordeling*

Het dichtstbij gelegen Natura 2000\-gebied betreft het 'Ulvenhoutse Bos', welke is gelegen op een afstand van circa 9 kilometer. Natura 2000\-gebieden kunnen schade ondervinden wegens diverse aspecten, zoals verdroging, oppervlakteverlies, verontreiniging, versnippering, optische verstoring, verzuring en vermesting. Ten aanzien van de bouw\- en gebruiksfase wordt een stikstofdepositieberekening uitgevoerd. De rapportage Voortoets stikstof is opgenomen als bijlage 3 bij deze toelichting. De berekening laat zien dat de voorgenomen ontwikkeling in de aanleg\- en gebruiksfase leidt tot een stikstofdepositie op nabijgelegen Natura 2000\-gebieden van 0,00 mol/ha/j.

Het plangebied is niet gelegen binnen of aangrenzend aan een onderdeel van het Natuurnetwerk Brabant (NNB). Het dichtstbij gelegen onderdeel van het Natuur Netwerk Brabant bevindt zich op een afstand van circa 1km van het plangebied. Gezien de aard en de kleine schaal van de ontwikkeling is het redelijkerwijs uit te sluiten dat er enig effect zal optreden binnen het NNB\-gebied.

*Conclusie*

Onderhavige ontwikkeling heeft geen invloed op de instandhoudingsdoelstellingen van beschermde soorten in omliggende NNB of Natura 2000\-gebieden.

#### 5\.5 Flora en fauna

*Toetsingskader*

De Wet natuurbescherming (Wnb) is een wet van 16 december 2015, houdende regels ter bescherming van de natuur. De Wet natuurbescherming is in werking getreden op 1 januari 2017 en vervangt daarmee het voorheen geldende wettelijke stelsel voor de natuurbescherming, zoals neergelegd in de Natuurbeschermingswet 1998, de Flora\- en faunawet en de Boswet.

De wet regelt ten eerste de taken en bevoegdheden ten behoeve van de bescherming van natuurgebieden en planten\- en diersoorten. Daarnaast bevat de wet onder meer bepalingen over de jacht en over houtopstanden. In de Wet natuurbescherming is de Europese regelgeving omtrent natuurbescherming, zoals vastgelegd in de Vogelrichtlijn (Richtlijn 2009/147/EG, 30 november 2009\) en Habitatrichtlijn (Richtlijn 92/43/EEG, 21 mei 1992\) als uitgangspunt genomen. Voor de soortenbescherming is wettelijk bovendien rechtstreeks verwezen naar het Verdrag van Bern en het Verdrag van Bonn.

Het beschermingsregime betreffende soorten (flora en fauna) is opgenomen in hoofdstuk 3 van de Wnb. De verbodsbepalingen zijn hierbij afhankelijk gesteld van de soort (en daarmee de opname van die soort op de diverse lijsten) en de voorgenomen handelingen. Bovendien is een algemeen geldende zorgplicht opgenomen om handelingen achterwege te laten of maatregelen te treffen, om te voorkomen dat nadelige gevolgen ontstaan voor in het wild levende dieren en planten.

Conform de Wet natuurbescherming is de initiatiefnemer bij ruimtelijke ingrepen verplicht op de hoogte te zijn van mogelijke voorkomende beschermde soorten binnen het plangebied. Vanuit die kennis dienen plannen en projecten getoetst te worden aan eventuele strijdigheid met de verbodsbepalingen uit de Wnb. Conform vaste jurisprudentie kan een plan worden vastgesteld indien aannemelijk wordt gemaakt dat het aspect flora en fauna niet aan de uitvoerbaarheid van het plan in de weg staat.

*Beoordeling*

Ten behoeve van het bepalen van de aanwezigheid van te beschermen flora en fauna is in december 2020 een quickscan uitgevoerd door onderzoeksbureau 'Veldbiologische werken'. Het onderzoek is als bijlage 4 bij deze toelichting gevoegd. Met het uitgevoerde onderzoek is de locatie beoordeeld op de aanwezigheid van geschikt habitat voor beschermde soorten en eventuele effecten die als gevolg van de planontwikkeling kunnen optreden.

In de huidige situatie is het plangebied onbebouwd en in gebruik als paardenweide. In de nieuwe situatie zullen de aanwezige bomen en hagen langs de perceelsgrenzen behouden blijven.

Uit de onderzoeksresultaten van het literatuuronderzoek en het veldonderzoek blijkt dat het plangebied niet fungeert als leefgebied voor strikt beschermde soorten. Tijdens het veldonderzoek zijn geen sporen of geschikte habitats van beschermde soorten aangetroffen. De aanwezige beplanting op de perceelsgrens (Postbaan) is mogelijk van belang voor de vliegroutes van foeragerende vleermuizen. In de omgeving komen huismussen voor.

Het (incidentele) gebruik van het plangebied door een aantal algemene soorten zoals de egel is niet uit te sluiten. Aanbevolen wordt om uit voorzorg vÃ³Ã³r aanvang van de werkzaamheden het plangebied te controleren op de aanwezigheid van egels en ter plaatse materialen op te slaan. In algemene zin dient de zorgplicht in acht te worden gehouden bij uitvoering van de werkzaamheden. Schade aan flora en fauna dient op basis van deze zorgplicht in alle gevallen zoveel mogelijk te worden voorkomen.

*Conclusie*

Onderhavig initiatief voldoet aan de vereisten ten aanzien van soortenbescherming. Nader onderzoek is niet noodzakelijk (zie tevens de rapportage in bijlage 4).

#### 5\.6 Bedrijven en milieuzonering

*Toetsingskader*

Door het aanbrengen van een zone tussen bedrijvigheid en milieugevoelige bestemmingen (zoals woningbouw) kan de overlast ten gevolge van bedrijfsactiviteiten zo laag mogelijk gehouden worden. Zonering is met name van toepassing bij nieuwbouw van woningen en andere gevoelige functies in de directe omgeving van een bedrijf en bij vestiging van een nieuw bedrijf in de directe omgeving van gevoelige bestemmingen. Op basis van de VNG\-brochure 'Bedrijven en Milieuzonering 2009' (hierna: VNG\-brochure) wordt onder milieugevoelige functies verstaan: woningen, woongebieden, ziekenhuizen, scholen en verblijfsrecreatie. Sommige functies kunnen zowel milieubelastend als milieugevoelig zijn (bijvoorbeeld ziekenhuizen en scholen).

*Beoordeling*

GebiedstypologieÂ

De VNG\-publicatie onderscheidt twee omgevingstypen: rustige woonwijk/rustig buitengebied en gemengd gebied. Het plangebied ligt in een gebied dat kan worden gekenmerkt als een gemengd gebied. Onderhavig bestemmingsplan maakt de bouw van een Ruimte\-voor\-ruimte woning mogelijk, waardoor ter plaatse een gevoelige functie wordt toegevoegd. Bij de beoordeling van een project voor de realisatie van een gevoelige functie moet enerzijds beoordeeld worden of de ontwikkeling geen gevolgen heeft voor de ontwikkelingsmogelijkheden van omliggende bedrijvigheid. Anderzijds moet er getoetst worden of ten aanzien van de milieubelasting van deze bedrijvigheid een aanvaardbaar woon\- en leefklimaat kan worden gegarandeerd.

In de directe omgeving van het plangebied bevinden zich diverse functies die hinder kunnen veroorzaken voor de woning. Andersom kunnen de functies belemmerd worden in de bedrijfsvoering als gevolg van het realiseren van een milieugevoelige functie als een woning. De combinatie van functies langs de Postbaan maakt het gebied tot een gemengd gebied. Door deze classificatie kan in het kader van bedrijven en milieuzonering de toegekende classificatie aan bedrijven met Ã©Ã©n stap verlaagd worden.

Omliggende activiteiten

Door De Roever Omgevingsadvies is in januari 2021 een onderzoek gedaan naar de invloed van omliggende functies op de beoogde ontwikkeling. Het onderzoek is toegevoegd in bijlage 6. In de omgeving van de planlocatie komen de volgende milieubelastende functies voor waarvoor een richtafstand is bepaald.

![afbeelding "i_NL.IMRO.0758.BP2021216016-VG01_0015.png"](i_NL.IMRO.0758.BP2021216016-VG01_0015.png)

*Uitsnede Richtafstanden tot milieubelastende functies omgeving. Bron: De Roever:*

*Onderzoek bedrijven en milieuzonering, tabel 2, januari 2021\.*

\*Paardenfokkerij Lijsterpad 1Bis

Ter plaatse van deze locatie is een agrarisch bouwvlak toegekend. Ter plaatse worden geen dieren gehouden. Mogelijk hangt het gebruik samen met de naastgelegen paardenhouderij op het Lijsterpad 1\. Een veehouderij waar dieren worden gehouden valt onder milieucategorie 3\.1\. Op de milieutekening van de meest recente vergunning staan alle 40 aan de inrichting vergunde paarden en mestopslagen toegewezen aan het bouwvlak op het Lijsterpad 1\. Ter hoogte van het Lijsterpad 1Bis zijn derhalve geen geurbronnen vergund. Ter plaatse zijn mogelijk wel bronnen voor geluid en stof aanwezig.

![afbeelding "i_NL.IMRO.0758.BP2021216016-VG01_0016.png"](i_NL.IMRO.0758.BP2021216016-VG01_0016.png)

*Uitsnede Richtafstandenkaart tot milieubelastende functies omgeving. Bron: De*

*Roever: Onderzoek bedrijven en milieuzonering, tabel 2, januari 2021\.*

Beoordeling richtafstand

Op basis van de classificatie van de VNG\-uitgave 'Bedrijven en milieuzonering' bevinden zich in de omgeving van het plangebied verschillende activiteiten waarvoor een richtafstand is bepaald. Indien de beoogde woning buiten de richtafstand wordt gerealiseerd, is milieuhinder op voorhand uit te sluiten. De maximale richtafstand tot omliggende functies bedraagt 50m. De nieuwe woning is buiten de richtafstandscontouren gesitueerd van omliggende milieuhinderlijke bedrijven. De afstand tot de planlocatie voldoet aan de aan te houden afstand voor een gemengd gebied (zie tevens bijlage 5).

*Conclusie*

Geconcludeerd kan worden dat het aspect bedrijven en milieuzonering geen belemmering vormt voor het onderhavige plan. De bedrijven vormen geen belemmering voor de nieuwe woning en de woning vormen geen belemmering voor een toekomstige ontwikkeling van de bedrijven.

#### 5\.7 Geurhinder en veehouderijen

*Toetsingskader*

Voor veehouderijen is het beleid ten aanzien van het aspect geur vastgelegd in de Wet geurhinder en veehouderij (Wgv) die op 1 januari 2007 in werking is getreden. Bij nieuwe planologische projecten in het kader van de Wet ruimtelijke ordening dient te worden gekeken naar de aanvaardbaarheid van deze plannen in verband met omliggende geurbronnen, de zogenaamde omgekeerde werking. In de wet zijn normen bepaald die de maximale geurbelasting op een gevoelig object bepalen bij vergunningverlening aan de veehouderij. Als de geuremissie van een dier niet bekend is (geen geuremissiefactoren vastgesteld), stelt de wet minimumafstanden tussen veehouderij en geurgevoelig object. Als die geuremissie wel bekend is, dan moet de geurbelasting worden berekend met contouren. De emissie van geurstoffen uit een veehouderijbedrijf wordt uitgedrukt in geureenheden (ouE/mÂ³). Hiervoor zijn emissiefactoren vastgelegd in de Regeling geurhinder en veehouderij. De berekende geurbelasting wordt getoetst aan de norm (de maximale belasting die het bedrijf mag veroorzaken) bij vergunningverlening aan de veehouderij. Bij het beoordelen van een ruimtelijk plan voor het onderdeel geurhinder van veehouderijen spelen standaard de volgende vragen:

* 1\. Is ter plaatse van de gewenste ruimtelijke ontwikkeling een aanvaardbaar woon\- en verblijfsklimaat gegarandeerd?

* 2\. Worden omliggende bedrijven (in dit geval de nabijgelegen veehouderijen) (onevenredig) in hun belangen geschaad?

*Beoordeling*

Het agrarisch bedrijf op het Lijsterpad 1 is het dichtstbijzijnde agrarisch bedrijf. Het betreft hier een paardenfokkerij. Voor paarden is geen geurnorm vastgesteld waardoor de vaste afstand van 50 meter van toepassing is. De nieuwe woning ligt op circa 68 afstand van het bouwvlak van de paardenhouderij aan het LIjsterpad 1\. Deze afstand is voldoende groot om geurhinder te voorkomen. De paardenhouderij wordt niet beperkt in zijn bedrijfsvoering door het oprichten van een nieuw geurgevoelig object.

*Conclusie*

Geconcludeerd kan worden dat het aspect geurhinder en veehouderijen geen belemmering vormt voor het onderhavige plan.

#### 5\.8 Geluid (wegverkeerslawaai)

*Toetsingskader*

Op basis van artikel 76a van de Wet geluidhinder (Wgh) dient bij beslissing op een aanvraag om een omgevingsvergunning als bedoeld in art. 2\.12 eerste lid onder 30Â van de Wet algemene bepalingen omgevingsrecht (Wabo) de waarden als bedoeld in art. 82 t/m 85 van de Wgh in acht te worden genomen, indien dat plan gelegen is in een zone rondom een weg als bedoeld in art. 74 lid 1 Wgh en (het betreffende onderdeel van) dat plan mogelijkheden biedt voor:

* de realisatie van woningen, andere geluidsgevoelige gebouwen en van geluidsgevoelige terreinen (functies zoals genoemd in art. 1 Wgh en art 1\.2 Bgh â het Besluit geluidhinder zoals gewijzigd op 4 april 2012\);

* de aanleg van een nieuwe weg en/ of een reconstructie van een bestaande weg;

* functiewijzigingen van een niet\-geluidsgevoelige functie in een geluidsgevoelige functie (bijvoorbeeld via afwijkings\- of wijzigingsbevoegdheid).

Artikel 74 lid 2 Wgh regelt dat indien de bovengenoemde ontwikkelingen zijn gelegen binnen een als 'woonerf' aangeduid gebied of in een zone nabij wegen waarvoor een maximum snelheidsregime van 30 km/u geldt, de betreffende waarden niet in acht hoeven te worden genomen.

Uit een akoestisch onderzoek moet blijken of, indien sprake is van een van de bovengenoemde ontwikkelingen binnen een zone als bedoeld in art. 74 lid 1 Wgh, deze binnen de waarden valt zoals voor diverse typen ontwikkelingen is vastgelegd in de Wgh. De grenswaarde voor de toelaatbare etmaalwaarde van de equivalente geluidbelasting van wegen binnen zones langs wegen is voor woningen 48 dB. In bijzondere gevallen is een hogere waarde mogelijk; Burgemeester en Wethouders zijn binnen de grenzen van de gemeente en onder voorwaarden bevoegd tot het vaststellen van een hogere waarde voor de ten hoogste toelaatbare geluidsbelasting.

*Beoordeling*

Met onderhavig plan wordt de oprichting van Ã©Ã©n geluidgevoelig object mogelijk gemaakt. Dit object is gelegen binnen de geluidszones van de Postbaan en het Lijsterpad. Om die reden is in december 2020 door De Roever Omgevingsadvies een akoestisch onderzoek wegverkeerslawaai uitgevoerd. De onderzoeksrapportage is opgenomen in bijlage 6 van deze toelichting. Het plangebied bevindt zich binnen de verkeerskundige grens van de bebouwde kom. De hoogst toelaatbare geluidsbelasting als gevolg van een zoneringsplichtige weg bedraagt 63 dB.

Uit het onderzoek blijkt dat ter hoogte van de gevels van de beoogde woning de voorkeursgrenswaarde van 48 dB nergens wordt overschreden als gevolg van het verkeer over de Postbaan en het Lijsterpad. De hoogst gemeten geluidswaarde bedraag 48 dB op de zuidgevel van de woning als gevolg van wegverkeer over de Postbaan.

![afbeelding "i_NL.IMRO.0758.BP2021216016-VG01_0017.png"](i_NL.IMRO.0758.BP2021216016-VG01_0017.png)

*Berekende geluidsbelasting Lden (incl. aftrek art 110 Wgh). Bron: De Roever:*

*Akoestisch onderzoek wegverkeerslawaai, afbeelding 7, December 2020\.*

Voor het bepalen van het woon\- en leefklimaat is voor alle omliggende wegen de gecumuleerde geluidbelasting bepaald. De berekende gecumuleerde geluidsbelasting bedraagt ten hoogste 53 dB ter hoogte van de voorgevel.

Voor het verkrijgen van een bouwvergunning is het noodzakelijk dat:

* Wordt voldaan aan de eisen voor de minimale geluidwering van de gevels;

* Dat er sprake is van een acceptabel woon\- en verblijfsklimaat.

Op basis van het Bouwbesluit 2012 dient de karakteristieke geluidwering van de gevel van een verblijfsgebied tenminste gelijk te zijn aan de hoogste waarde van de geluidsbelasting minus 33dB of 20 dB.

De cumulatieve geluidbelasting op de gevel van de woning bedraagt ten hoogste 53 dB(A). De vereiste geluidwering bedraagt maximaal 53\-33\= 20 dB. Bij nieuwbouw wordt op basis van het Bouwbesluit 2012 een minimale gevelwering van 20 dB vereist. Nader onderzoek naar de geluidwering van de gevels wordt hierdoor niet noodzakelijk geacht.

Woon\- en verblijfsklimaat

Voor het beoordelen van het woon\- en verblijfklimaat ter plaatse wordt gebruik gemaakt van de 'kwaliteitsindicatie geluid' van het RIVM. In een tabel is de classificatie van de milieukwaliteit bij verschillende cumulatieve geluidswaarden weergegeven.

![afbeelding "i_NL.IMRO.0758.BP2021216016-VG01_0018.png"](i_NL.IMRO.0758.BP2021216016-VG01_0018.png)

*Tabel 4: Kwaliteit van de akoestische omgeving in Lden. Bron: De Roever*

*Omgevingsadvies Akoestisch rapport wegverkeerslawaai d.d. December 2020\.*

Met een cumulatieve geluidwering van 33\- 53 dB kan de milieukwaliteit ter plaatse worden gekwalificeerd als 'zeer goed' tot 'redelijk'. De woning beschikt over een geluidluwe gevel en een geluidluwe achtertuin. Als gevolg van de vereisten uit het Bouwbesluit voor gevelwering wordt een binnenniveau van 33 dB bereikt.

In het kader van een goede ruimtelijke ordening is sprake van een aanvaardbaar woon\- en verblijfsklimaat.

*Conclusie*

Geconcludeerd kan worden dat ter plaatse een aanvaardbaar akoestisch woon\- en leefklimaat kan worden gegarandeerd.

#### 5\.9 Luchtkwaliteit

*Toetsingskader*

In het kader van een planologische procedure dient te worden aangetoond dat voldaan wordt aan de wettelijke normen voor wat betreft luchtkwaliteit. Hierbij dient het effect op de luchtkwaliteit in de omgeving als gevolg van een nieuwe ontwikkeling, als ook de toetsing aan de 'Wet luchtkwaliteit' in beeld te worden gebracht.

De 'Wet luchtkwaliteit' van 15 november 2007, opgenomen in hoofdstuk 5, onder titel 5\.2 van de Wet milieubeheer (Wm) gaat in op luchtkwaliteitseisen. In Bijlage 2 van de Wm zijn wettelijke grenswaarden vastgelegd van onder andere de stoffen stikstofdioxide (NO2), fijn stof (PM10), benzeen (C6 H6 ), zwaveldioxide (SO2 ), lood (Pb) en koolmonoxide (CO).

Voor PM10 geldt voor het jaargemiddelde een grenswaarde van 40 Âµg/mÂ³. Het 24\-uursgemiddelde van 50 Âµg/mÂ³ mag maximaal 35 dagen per kalenderjaar worden overschreden. Voor NO2 geldt voor het jaargemiddelde een grenswaarde van 40 Âµg/mÂ³. Het 24\-uursgemiddelde van 200 Âµg/mÂ³ mag maximaal 18 dagen per kalenderjaar worden overschreden.

De 'Wet luchtkwaliteit' voorziet onder meer in een gebiedsgerichte aanpak van de luchtkwaliteit via het Nationaal Samenwerkingsprogramma Luchtkwaliteit (NSL). Het Rijk, provincies en gemeenten werken in het NSL\-programma samen aan maatregelen om de luchtkwaliteit te verbeteren tot de normen, ook in gebieden waar nu de normen voor luchtkwaliteit niet worden gehaald (overschrijdingsgebieden). De programma\-aanpak zorgt voor een flexibele koppeling tussen ruimtelijke activiteiten en milieugevolgen.

Kort samengevat dienen projecten te worden beoordeeld op basis van de 'Wet luchtkwaliteit' c.q. artikel 5\.16 van de Wet milieubeheer. Luchtkwaliteitseisen vormen onder de 'Wet luchtkwaliteit' geen belemmering voor vergunningverlening als:

* er geen sprake is van een feitelijke of dreigende overschrijding van een grenswaarde;

* een project, al dan niet per saldo, niet tot een verslechtering van de luchtkwaliteit leidt;

* een project 'niet in betekenende mate' bijdraagt aan de luchtverontreiniging;

* een project is opgenomen in een regionaal programma van maatregelen of in het NSL, dat op 1 augustus 2009 in werking is getreden.

In artikel 2 van het 'Besluit niet in betekenende mate bijdragen (luchtkwaliteitseisen)' is opgenomen dat een project 'niet in betekenende mate' bijdraagt aan de luchtkwaliteit als de zogenaamde '3% grens' niet wordt overschreden. Na vaststelling van het NSL op 1 augustus 2009 is deze grens gedefinieerd als 3% van de grenswaarde voor de jaargemiddelde concentratie fijn stof (PM10) of stikstofdioxide (NO2). Dit komt overeen met 1,2 microgram/mÂ³ voor zowel PM10 als NO2 .

In artikel 4 van het Besluit niet in betekenende mate bijdragen (luchtkwaliteitseisen) en de bijlagen van de 'Regeling niet in betekenende mate bijdragen (luchtkwaliteitseisen)' is voor bepaalde categorieÃ«n projecten met getalsmatige grenzen vastgesteld dat deze 'niet in betekenende mate' (NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden.

De wettelijke ondergrens voor onderzoek bedraagt:

* 1500 woningen (netto) bij minimaal 1 ontsluitingsweg;

* 3000 woningen bij minimaal 2 ontsluitingswegen met een gelijkmatige verkeersverdeling;

*Beoordeling*

Onderhavige ontwikkeling betreft de realisatie van een enkele nieuwe Ruimte\-voor\-ruimte woning. Gesteld kan worden dat dit plan in verhouding tot de wettelijke ondergrens voor onderzoek, gelegen op de bouw van 1500 woningen, niet in betekenende mate (NIBM) bijdraagt aan het verslechteren van de luchtkwaliteit.

Met behulp van de monitoringstool van het Nationaal Samenwerkingsprogramma Luchtkwaliteit kan inzicht worden gekregen in de concentraties van de luchtverontreinigende stoffen ter plaatse. Uit de monitoringstool blijkt dat ter hoogte van het plangebied in 2020 de jaargemiddelde concentraties van NO2 en PM10 ruimschoots onder de grenswaarden van 40 microgram per kubieke meter lucht liggen. Het aantal dagen per jaar dat de etmaalgemiddelde concentratie van PM10 groter is dan 50 microgram per kubieke meter lucht ligt eveneens onder de grenswaarde van 35 dagen per jaar.

De grenswaarde van 25 microgram per kubieke meter lucht als jaargemiddelde concentratie voor PM2,5 wordt eveneens niet overschreden.

*Conclusie*

Geconcludeerd kan worden dat het aspect luchtkwaliteit geen belemmering vormt voor de onderhavige ontwikkeling.

#### 5\.10 Externe veiligheid

##### 5\.10\.1 Inrichtingen en externe veiligheid

*Toetsingskader*

Het Besluit externe veiligheid inrichtingen (Bevi) is gericht aan het bevoegd gezag inzake de Wet milieubeheer en de Wet ruimtelijke ordening en heeft onder meer tot doel om bij nieuwe situaties toetsing aan de risiconormen te waarborgen. In de Regeling externe veiligheid inrichtingen (Revi) zijn o.a. standaardafstanden opgenomen waarbij wordt voldaan aan de grens\- en richtwaarden voor het plaatsgebonden risico. Het Bevi is van toepassing op vergunningpslichtige risicovolle bedrijven en de nabijgelegen al dan niet geprojecteerde (beperkt) kwetsbare objecten. In artikel 2, lid 1 van het Bevi is opgesomd wat wordt verstaan onder risicovolle bedrijven. In artikel 1 van het Bevi wordt toegelicht wat wordt verstaan onder (beperkt) kwetsbare objecten. Voor de toepassing van het Bevi, wordt een nieuw ruimtelijk besluit gezien als een nieuwe situatie.

![afbeelding "i_NL.IMRO.0758.BP2021216016-VG01_0019.png"](i_NL.IMRO.0758.BP2021216016-VG01_0019.png)

Uitsnede risicocontourkaart. Met de groene cirkel is plangebied geduid. Bron: risicokaart.nl, 2021\.

*Beoordeling*

Om te bepalen of er in de directe omgeving bedrijven zijn gelegen waarop het Bevi van toepassing is, is de risicokaart geraadpleegd. Ten aanzien van het aspect inrichtingen is geconstateerd dat in de omgeving van het plangebied geen Bevi\-inrichtingen aanwezig zijn.

*Conclusie*

Het aspect Bevi\-inrichtingen is geen belemmering voor de onderhavige wijziging.

##### 5\.10\.2 Transport en externe veiligheid

*Toetsingskader*

Beoordeling van de risico's veroorzaakt door het vervoer van gevaarlijke stoffen over het spoor, het water en de weg dient plaats te vinden aan de hand van het Besluit externe veiligheid transportroutes (Bevt), als in werking per 1 april 2015\. Bij het besluit horen grens\- en richtwaarden voor het plaatsgebonden risico en richtlijnen voor de toepassing van de rekenmethodiek en de verantwoording van het groepsrisico. Bij nieuwe ruimtelijke ontwikkelingen langs transportassen die deel uitmaken van het Basisnet Weg, Water en/of Spoor kan de berekening van het plaatsgebonden risico achterwege blijven. Hiervoor gelden namelijk de afstanden die in bijlage I, II en III van de Regeling basisnet zijn opgenomen. Op deze afstanden mag het plaatsgebonden risico vanwege het vervoer van gevaarlijke stoffen niet meer bedragen dan 10\-6 per jaar. Voor het Basisnet Weg geldt dat daar waar in de tabel van bijlage 2 van het Bevt de afstand '0' is vermeld het plaatsgebonden risico vanwege het vervoer op het midden van de weg niet meer mag bedragen dan 10\-6 per jaar.

*Beoordeling*Â

Om te bepalen of er in de directe omgeving van het plangebied risicorelevante transportassen zijn gelegen is de risicokaart geraadpleegd. De onderstaande transportassen zijn beoordeeld.

Vaar\- en spoorwegen:

Het plangebied ligt op ruime afstand van een spoorweg (ruim 950 meter) waarover transport van gevaarlijke stoffen plaatsvindt (zoals opgenomen in bijlage 2, 3 en 4 van de circulaire). Gelet hierop zijn risicoberekeningen niet noodzakelijk en hoeven er geen beperkingen te worden gesteld aan het ruimtegebruik binnen het plangebied. Een vaarweg is niet aanwezig.

Rijksweg A16:

De planlocatie ligt op ruim 920 meter van de A16\. Over deze snelweg vindt transport van gevaarlijke stoffen plaats. tegen de A2 aan. De A2 wordt gebruikt voor het transport van gevaarlijke stoffen. Gelet hierop zijn risicoberekeningen niet noodzakelijk en hoeven er geen beperkingen te worden gesteld aan het ruimtegebruik binnen het plangebied.

*Conclusie*

De transportassen vormen geen belemmeringen voor het plan.

##### 5\.10\.3 Buisleidingen en externe veiligheid

*Toetsingskader*

Beoordeling van de risico's veroorzaakt door het transport van gevaarlijke stoffen door buisleidingen geschiedt aan de hand van het Besluit externe veiligheid buisleidingen (Bevb), als in werking getreden per 1 januari 2011\. Ten aanzien van het Bevb bestaat de noodzaak om een ruimtelijke reservering op te nemen voor het plaatsgebonden risico (PR) en een verantwoording van het groepsrisico (GR) van relevante buisleidingen. Binnen de PR 10\-6 risicocontour mogen geen kwetsbare objecten aanwezig zijn en zo mogelijk ook geen beperkt kwetsbare objecten. Het verwachte aantal aanwezigen binnen het invloedsgebied van de buisleiding moet worden verantwoord. dat invloedsgebied reikt bij brandbare vloeistoffen tot net buiten de 10\-6Â contour, voor leidingen met aardgas en chemicaliÃ«n moet dat per geval berekend worden.

*Beoordeling*

Om te bepalen of er in de directe omgeving van het plangebied risicorelevante buisleidingen zijn gelegen is de risicokaart geraadpleegd. Uit de risicokaart blijkt dat de dichtstbijzijnde buisleiding de PBR\-leiding is. Deze leiding ligt op ruim 6 kilometer afstand tot het plangebied. Gelet hierop zijn risicoberekeningen niet noodzakelijk en hoeven er geen beperkingen te worden gesteld aan het ruimtegebruik binnen het plangebied.

*Conclusie*

Het aspect buisleidingen en externe veiligheid vormt geen belemmering voor onderhavig plan.

#### 5\.11 Kabels en leidingen

*Toetsingskader*

De hierna volgende leidingen zijn planologisch relevant, voor zover zij geen deel uitmaken van een inrichting zoals bedoeld in de Wet milieubeheer.1\)

* a. hoogspanningsverbindingen van 50 kV en hoger;

* b. buisleidingen voor transport van aardgas met een uitwendige diameter van meer dan 50 mm en een druk van meer dan 16 bar;

* c. buisleidingen voor transport van aardolieproducten met een uitwendige diameter van meer dan 70 mm en een druk van meer dan 16 bar;

* d. buisleidingen met een diameter van 400 mm of meer buiten de bebouwde kom;

* e. buisleidingen voor transport van andere stoffen dan aardgas en aardolieproducten, die risico's met zich meebrengen voor mens en/of leefomgeving wanneer deze leidingen beschadigd raken2\)Â

* 1\.  'Leidingen die deel uitmaken van een inrichting' zijn leidingen binnen de inrichtingsgrens die in beheer zijn van de drijver van de inrichting Ã©n leidingen die in beheer zijn van derden waarmee een product wordt geleverd aan de betreffende inrichting (laatstgenoemde leidingen hebben een zgn. functionele binding met de inrichting, zoals bedoeld in de Wet milieubeheer).

* 2\. Onder zgn. 'leidingen voor andere stoffen dan aardgas en aardolieproducten' worden in ieder geval leidingen verstaan voor transport van nafta, waterstof, koolstofdioxide, stikstof, zuurstof, ethyleen en propyleen.

*Beoordeling*

Ten noorden van het plangebied loopt een ondergrondse hoogspanningsverbinding. De afstand van de leiding tot het plangebied bedraagt circa 900 m. Deze afstand is voldoende groot dat er geen effecten te verwachten zijn. Indien nodig zal in een later stadium van onderhavig project een KLIC\-melding worden uitgevoerd.

*Conclusie*

Er zijn geen belemmeringen met betrekking tot de aanwezigheid van kabels en leidingen.

#### 5\.12 Duurzaamheid

*Toetsingskader*

Een duurzame ontwikkeling stelt eisen aan het energiegebruik en de energiebronnen van de locatie. Breda heeft als doel op termijn een energie neutrale stad te worden. Dit is een stad waarin de energievraag drastisch is afgenomen. De energie die nog nodig is, komt uit energiebronnen die niet opraken, zoals zon, wind, water, biomassa en aardwarmte.

Breda kiest voor een duurzame ontwikkeling tot het niveau van een CO2 neutrale stad in 2044\. Via een periodiek geactualiseerd uitvoeringsprogramma Klimaat zijn de beleidsdoelen voor de komende 4 jaar (2021\-2024\) opgenomen:

* Bebouwde omgeving.

* Duurzaam ondernemen.

* Duurzame overheid.

* Mobiliteit.

* Duurzame energieproductie.

Voor de bebouwde omgeving staat een 3 stappenstrategie voor een energiezuinig ontwerp centraal:

* het beperken van de energievraag centraal door onder meer goed geÃ¯soleerd en luchtdicht te bouwen en mogelijkheden te benutten om warmte terug te winnen;

* het opwekken van energie uit duurzame bronnen;

* het gebruik van fossiele brandstoffen alleen als dit niet anders kan.

*Beoordeling*

In het Bouwbesluit 2012 zijn onder meer de energieprestatie in de vorm van BENG eisen (Bijna EnergieNeutraal Gebouw) opgenomen. Bij het bouwen van de nieuwe woning wordt uitgegaan van duurzaamheidsaspecten zoals gasloos bouwen, gebruik van duurzame energievoorzieningen (zonnepanelen/\-warmtepompen) en duurzaam ruimtegebruik (aansluiten op bestaande structuren en verhouding rood/groen).

*Conclusie*Â

De omgevingsvergunningaanvraag voldoet aan het Bouwbesluit 2012\. Hiermee is duurzaam bouwen gewaarborgd. Het plan voldoet aan het uitvoeringsprogramma klimaat van de gemeente Breda.

#### 5\.13 Milieueffectrapportage en vormvrije m.e.r.\-beoordeling

*Toetsingskader*

Behalve aan de uitvoeringsaspecten bedoeld in de Awb en het Bro dient ook te worden getoetst aan de Wet milieubeheer en het Besluit m.e.r of er sprake is van een mogelijke verplichting tot het opstellen van een milieueffectrapportage. Een milieueffectrapportage (MER), en de bijbehorende procedure (m.e.r.), is een hulpmiddel om de belangen van het milieu volwaardig te betrekken bij de besluitvorming omtrent plannen en projecten. Het gaat hierbij wel enkel om plannen en projecten die kunnen leiden tot initiatieven waarmee het milieu mogelijk nadelig kan worden beÃ¯nvloed. Als uitgangspunt geldt voor plannen de onderstaande criteria om te beoordelen of een MER noodzakelijk is:

* 1\. Plannen die kaderstellend zijn voor toekomstige m.e.r.\- (beoordelings)plichtige besluiten (boven de grenswaarden uit de C\- of D\-lijst van het Besluit m.e.r.);

* 2\. Plannen waarvoor een passende beoordeling nodig is in verband met een mogelijk significant negatief effect op Natura 2000\-gebieden;

* 3\. Plannen en activiteiten die o.g.v. een provinciale milieuverordening zijn aangewezen als MER\-plichtig.

Per 1 april 2011 is het Besluit m.e.r gewijzigd. De belangrijkste aanleidingen hiervoor zijn de modernisering van de m.e.r wetgeving in 2010 en de uitspraak van het Europese Hof van 15 oktober 2009 (HvJ EG 15 oktober 2009, zaak C\-255/08 â Commissie vs. Nederland). Deze wijziging heeft gevolgen voor eerstgenoemd criterium om te beoordelen of een MER noodzakelijk is. Uit deze uitspraak volgt dat de omvang van een project niet het enige criterium mag zijn om wel of geen m.e.r.(\-beoordeling) uit te voeren. Ook als een project onder de drempelwaarde uit de C\- of D\-lijst blijft, kan een project belangrijke nadelige gevolgen hebben, als het bijvoorbeeld in of nabij een kwetsbaar natuurgebied ligt. Gemeenten en provincies moeten daarom per 1 april van 2011 ook bij 'kleine projecten' (projecten onder de drempelwaarden van de C\- of D\-lijst) beoordelen of een m.e.r.(\-beoordeling) nodig is. Dit wordt de 'vormvrije m.e.r.\-beoordeling' genoemd. Deze beoordeling houdt in dat er bekeken moet worden of er bij het initiatief sprake is van dusdanig bijzondere omstandigheden of milieueffecten dat er toch een MER moet worden opgesteld. Hierbij wordt gekeken naar de selectiecriteria uit bijlage III bij de m.e.r.\-richtlijn (2011/92/EU), welke o.a. de omvang van het project, de cumulatie met andere projecten en het gebruik van natuurlijke hulpbronnen betreffen.

*Beoordeling*Â

In onderhavige situatie is sprake van het toevoegen van Ã©Ã©n woning. Dit betreft geen activiteit die voorkomt op de C\-lijst. Wat betreft het eerste criterium geldt er derhalve geen plicht tot het opstellen van een MER. De activiteit komt wel voor op de D\-lijst, namelijk onder categorie D 11\.2, de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen. De grenswaarde betreft hier gevallen waarin de activiteit betrekking heeft op o.a. een oppervlakte van 100 hectare of meer of een aaneengesloten gebied en 2\.000 of meer woningen omvat. Het initiatief heeft slechts betrekking op de realisatie van Ã©Ã©n woning. Geconcludeerd kan worden dat de ontwikkeling ver beneden de drempelwaarde uit de D\-lijst ligt zoals opgenomen in het Besluit m.e.r. Er geldt derhalve geen verplichting tot het uitvoeren van een formele m.e.r.\-beoordeling, waardoor enkel een vormvrije m.e.r.\-beoordeling resteert.

De beoogde ontwikkeling wordt gerealiseerd binnen een in een gemeentelijke structuurvisie aangewezen bebouwingsconcentratie. De beoogde vrijstaande woning op een ruim perceel sluit in bouwhoogte en situering aan op de bestaande stedenbouwkundige structuur van het bestaande bebouwingslint. De beoogde woonfunctie is milieukundig inpasbaar ter plaatse. Met de ontwikkeling worden geen omliggende functies belemmerd.

Middels de toetsing aan de overige milieuaspecten in dit hoofdstuk heeft een vormvrije m.e.r.\-beoordeling plaatsgevonden. Hieruit zijn geen belangrijke nadelige milieugevolgen gebleken, waaruit bovendien geconcludeerd kan worden dat er geen noodzaak is tot het opstellen van een MER.

*Conclusie*

Ten aanzien van de beoogde realisatie van een Ruimte\-voor\-ruimte woning is geen sprake van een verplichting tot het opstellen van een MER en het doorlopen van de m.e.r.\-procedure. Binnen onderliggende bestemmingsplantoelichting en aanvullende milieuonderzoeken zijn alle relevante planologische en milieuhygiÃ«nische aspecten getoetst. Er is geen sprake van belangrijke nadelige milieugevolgen.

### Hoofdstuk 6 Juridische planopzet

#### 6\.1 Inleiding

Doel van dit bestemmingsplan is het opstellen van een juridisch\- planologische regeling ten behoeve van het oprichten van een Ruimte\-voor\-ruimte woning aan de Postbaan/ Lijsterpad. Dit hoofdstuk bespreekt de wijze waarop het ruimtelijk en functioneel beleid voor het plangebied in het bestemmingsplan is vertaald.

#### 6\.2 Planopzet

Sinds 1 juli 2008 is de nieuwe Wet ruimtelijke ordening en het Besluit ruimtelijke ordening in werking getreden. Hiermee dienen bestemmingsplannen in digitale vorm (RO\-standaarden) te worden vastgesteld. Een bestemmingsplan bestaat uit regels en een verbeelding, vergezeld van een toelichting. De regels en de verbeelding vormen het juridisch bindende deel van het bestemmingsplan.

De verbeelding heeft de rol van visualisering van de bestemmingen. De verbeelding omvat de gronden die voor de ontwikkeling van het plan van belang zijn. De keuze van de bestemmingen en de situering van de bestemmingsvlakken is gebaseerd op de huidige ruimtelijke situatie en de gewenste functies. Voorts sluit de opzet van de verbeelding aan op de Standaard Vergelijkbare Bestemmingsplannen 2012 (SVBP 2012\).

De regels regelen hoe de betreffende gronden mogen worden gebruikt en bebouwd. De bestemmingen zijn zo opgenomen dat voldoende rechtszekerheid bestaat voor omwonenden en andere gebruikers van het gebied en de omliggende gebieden. De planregels sluiten aan op het vigerende bestemmingsplan 'Buitengebied Noord' en op de Standaard Vergelijkbare BestemmingsPlannen (SVBP) 2012\.

In de toelichting wordt gemotiveerd waarom sprake is van een goede ruimtelijke ordening. Ondanks het feit dat de toelichting geen onderdeel uitmaakt van het juridisch plangedeelte, fungeert de toelichting wel als interpretatiekader voor de uitleg van de regels, indien hierover interpretatieverschillen blijken te bestaan.

#### 6\.3 Artikelsgewijze toelichting

##### 6\.3\.1 Hoofdstuk 1 'Inleidende regels'

*Artikel 1 'Begrippen'*

In dit artikel worden begrippen gedefinieerd, die in de regels worden gehanteerd. Bij de toetsing aan het bestemmingsplan moet worden uitgegaan van de in dit artikel aan de betreffende begrippen toegekende betekenis.

*Artikel 2 'Wijze van meten'*

In dit artikel wordt aangegeven hoe de hoogte en andere maten, die bij het bouwen in acht genomen dienen te worden, gemeten moeten worden.

##### 6\.3\.2 Hoofdstuk 2 'Bestemmingsregels'

De opzet voor de regels is vastgelegd in de SVBP 2012\. De regels van een bestemming worden als volgt opgebouwd en benoemd:

* bestemmingsomschrijving;

* bouwregels;

* nadere eisen;

* afwijken van de bouwregels;

* specifieke gebruiksregels;

* afwijken van de gebruiksregels;

* omgevingsvergunning voor het uitvoeren van werk, geen bouwwerk zijnde, of van werkzaamheden;

* omgevingsvergunning voor het slopen van een bouwwerk;

* wijzigingsbevoegdheid.

In de planregels zijn de volgende bestemmingen opgenomen:

*Artikel 3 'Natuur'*

Deze bestemming is toegekend aan de gronden die gebruikt worden voor het realiseren van de landschappelijke inpassing.

*Artikel 4 'Wonen'*

Aan de planlocatie wordt een reguliere woonbestemming toegekend. Binnen de woonbestemming wordt een bouwvlak toegekend. De in dit bestemmingsplan opgenomen bouw\- en gebruiksregels sluiten aan bij de regels voor 'Wonen' uit het geldende bestemmingsplan 'Buitengebied Noord'. Ter hoogte van de beoogde woning wordt een nieuw bouwvlak toegekend. Binnen een bouwvlak mag Ã©Ã©n woning worden opgericht van maximaal 1000 m3. De maximaal toegestane bouwhoogte en goothoogte bedragen respectievelijk 9 m en 6 m.

##### 6\.3\.3 Hoofdtuk 3 'Algemene regels'

*Artikel 5 'Anti\-dubbeltelregel'*

In dit artikel wordt geregeld dat voor gronden die eenmaal in aanmerking zijn genomen bij het toestaan van een bouwplan waaraan uitvoering is gegeven of alsnog kan worden gegeven, de beoordeling van latere bouwplannen buiten beschouwing blijven.

*Artikel 6 'Algemene bouwregels'*

In de algemene bouwregels is een regeling opgenomen ten aanzien van het realiseren van ondergrondse bouwwerken. Tevens is een regeling opgenomen voor van het bestemmingsplan overschrijden van bouwgrenzen.

*Artikel 7 'Algemene gebruiksregels'*

Het verbod om gronden en opstallen te gebruiken in strijd met het bestemmingsplan is opgenomen in artikel 2\.1, lid 1, onder c, van de Wabo. In deze bepaling is dan ook enkel aangegeven welk gebruik in ieder geval als strijdig met dit bestemmingsplan moet worden aangemerkt.

Artikel 8 'Overige regels'

In dit artikel zijn regelingen opgenomen waarmee wordt gewaarborgd dat binnen het plangebied voldoende parkeergelegenheid wordt gerealiseerd.

##### 6\.3\.4 Hoofdstuk 4 'Overgangs\- en slotregels'

*Artikel 9 'Overgangsrecht'*

Dit artikel betreft het overgangsrecht met betrekking tot gebruik van onbebouwde gronden en bouwwerken dat afwijkt van het bestemmingsplan op het moment dat dit rechtskracht verkrijgt.

Artikel 10 'Slotregel'

De regels kunnen worden aangehaald onder de naam: Regels van het bestemmingsplan 'Postbaan\- Lijsterpad ong. Prinsenbeek'.

### Hoofdstuk 7 Economische uitvoerbaarheid

#### 7\.1 Inleiding

In dit hoofdstuk wordt de economische uitvoerbaarheid beschreven. Indien een project voorziet in de uitvoering van werken door de gemeente moet de financieel\-economische uitvoerbaarheid hiervan worden aangetoond.

#### 7\.2 Kostenverhaal

Conform artikel 6\.2\.1 van het Besluit ruimtelijke ordening is wat mogelijk wordt gemaakt met dit ruimtelijke plan aan te merken als een bouwplan. Hiervoor dient een exploitatieplan vastgesteld te worden, tenzij het verhaal van kosten van de grondexploitatie over de in het plan begrepen gronden op een andere manier verzekerd is.

De bouwplannen waarbij een exploitatieplan verplicht is, staan in artikel 6\.2\.1 van het Besluit ruimtelijke ordening (Bro):

* de bouw van een of meer woningen;

* de bouw van een of meer andere hoofdgebouwen;

* de uitbreiding van een hoofdgebouw met ten minste 1\.000 mÂ² of met een of meer woningen;

* de verbouwing van een of meer aangesloten gebouwen die voor andere doeleinden in gebruik of ingericht waren, voor woondoeleinden, mits ten minste 10 woningen worden gerealiseerd;

* de verbouwing van een of meer aaneengesloten gebouwen die voor andere doeleinden in gebruik of ingericht waren, voor detailhandel, dienstverlening, kantoor of horecadoeleinden, mits de cumulatieve oppervlakte van de nieuwe functies ten minste 1\.000 mÂ² bedraagt;

* de bouw van kassen met een oppervlakte van ten minste 1\.000 mÂ².

Het onderhavige bouwplan voorziet in het realiseren van Ã©Ã©n nieuwe woning, zodat het plan in principe exploitatieplanplichtig is. Het kostenverhaal wordt in het kader van het onderhavige plan echter anderszins verzekerd. De gemeente Breda zal hiertoe met de initiatiefnemer een anterieure overeenkomst sluiten, waarin de verantwoordelijkheid voor gemaakte kosten (waaronder tevens planschade) is vastgelegd. De ontwikkelingskosten worden geheel door de initiatiefnemer gedragen.

### Hoofdstuk 8 Maatschappelijke uitvoerbaarheid

#### 8\.1 Omgevingsdialoog

De initiatiefnemer heeft de omwonenden van de planlocatie benaderd en geÃ¯nformeerd over het voornemen om op de locatie een ruimte\-voor\-ruimte woning te gaan realiseren. De initiatiefnemer heeft de omwonenden persoonlijk benaderd en geÃ¯nformeerd. De volgende adressen zijn benaderd:

* Postbaan 17 Prinsenbeek.

* Postbaan 40, Prinsenbeek.

* Postbaan 42 Prinsenbeek.

* Postbaan 44 Prinsenbeek.

* Postbaan 19 Prinsenbeek.

* Lijsterpad 1 Â Prinsenbeek.

* Lijsterpad 1bis Prinsenbeek.

In alle gevallen is mondeling aangegeven geen bezwaar te hebben tegen de onwikkeling.

#### 8\.2 Vooroverleg en zienswijzen

*Vooroverleg*Â

Artikel 3\.1\.1 van het Besluit op de ruimtelijke ordening (Bro) geeft aan dat bij de voorbereiding van een bestemmingsplan burgmeester en wethouders overleg met de besturen van bij het plan betrokken waterschappen plegen. Waar nodig plegen zij tevens overleg met besturen van andere gemeenten, met de provincie, de inspecteur voor de ruimtelijke ordening en met eventuele andere diensten van Rijk en provincie die belast zijn met de behartiging van belangen die in het plan in het geding zijn. Het bestemmingsplan is voor vooroverleg aangeboden aan:

\- Provincie Noord\-Brabant.

\- Brandweer regio MIdden\- en West\-Brabant

\- Waterschap Brabantse Delta

\- ZLTO.

\- Natuurplein.

\- Dorpsraad Prinsenbeek.

Van deze partijen hebben de provincie Noord\-Brabant, de brandweer regio Midden\- en West\-Brabant en het Natuurplein gereageerd op het voornemen.

Van de vooroverlegpartijen heeft alleen de provincie Noord\-Brabant een reactie gegeven met opmerkingen. Deze reactie is opgenomen als bijlage 7 bij deze toelichting. De provincie heeft twee opmerkingen:

* 1\. In het gemeentelijk beleid is aangegeven dat de bebouwingsconcentratie waar de ontwikkeling is gelegen draagkracht heeft voor maximaal 16 te realiseren ruimte\-voor\-ruimte woningen. Het is onduidelijk hoeveel woningen er inmiddels gerealiseerd zijn en of de draagkracht van het gebied overschreden wordt.

* 2\. De woonbestemming heeft een omvang van circa 5\.000 m2. Dit wordt erg fors genoemd. Waarom wordt voor het westelijk deel van het plangebied de agrarische bestemming niet gehandhaafd.

ad 1\. Tot op heden zijn in totaal drie ruimte\-voor\-ruimte woningen gebouwd in de onderhavige bebouwingsconcentratie. De draagkracht van het gebied wordt niet overschreden.

ad 2\. Ruimte\-voor\-Ruimte woningen zijn grote woningen die vragen om grote percelen om zo de openheid, de ruimtelijkheid en doorzichten te kunnen waarborgen. Een dergelijke omvang van percelen voor ruimte\-voor\-ruimte woningen zijn reeds diverse keren gerealiseerd op grond van deze overweging. Verder doet een agrarische bestemming geen recht aan het toekomstig gebruik daar de gronden, gezien de eigendomsverhoudingen en situaring nooit agrarisch gebruikt gaan worden.

*Zienswijzen*

Het bestemmingsplan wordt als ontwerp voor de duur van zes weken ter inzage gelegd. Met de terinzagelegging van het ontwerpbestemmingsplan is de formele vaststellingsprocedure gestart. Gedurende de periode van de terinzagelegging kan iedereen schriftelijk of mondeling zienswijzen tegen het plan inbrengen. De zienswijzen worden samengevat en van commentaar voorzien. Deze zienswijzen zullen worden beoordeeld op het feit of, en zo ja, in hoeverre het ontwerp aanpassing behoeft. Vervolgens zal het college de raad voorstellen het bestemmingsplan al dan niet gewijzigd vast te stellen.

### Bijlagen bij de toelichting

#### Bijlage 1 Verkennend bodemonderzoek

#### Bijlage 2 Erfgoedbesluit

#### Bijlage 3 Voortoets stikstof

#### Bijlage 4 Quickscan soortenbescherming

#### Bijlage 5 Onderzoek bedrijven en milieuzonering

#### Bijlage 6 Akoestisch onderzoek wegverkeerslawaai

#### Bijlage 7 Vooroverleg provincie Noord\-Brabant