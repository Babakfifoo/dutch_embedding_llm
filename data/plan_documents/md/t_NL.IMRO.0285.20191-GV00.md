xml version\="1\.0" encoding\="UTF\-8"?

Buitengebied, geconsolideerde versie: Toelichting geconsolideerd plan

direct naar inhoud van Toelichting geconsolideerd plan

Buitengebied, geconsolideerde versie

====================================

Toelichting geconsolideerd plan

-------------------------------

| Plan: | Buitengebied, geconsolideerde versie |

| --- | --- |

| Status: | geconsolideerd |

| Plantype: | bestemmingsplan |

| IMRO\-idn: | NL.IMRO.0285\.20191\-GV00 |

* Toelichting geconsolideerd plan

* Bijlagen

* Regels

* Begin

* Vorige

* Volgende

* Omhoog

Toelichting geconsolideerd plan

-------------------------------

**Toelichting geconsolideerde versie**

Op 28 januari 2013 heeft de gemeenteraad van Voorst het bestemmingsplan Buitengebied vastgesteld (NL.IMRO.0285\.20100\-VS00\), waarmee het voorheen geldende bestemmingsplan voor het buitengebied is geactualiseerd en gedigitaliseerd. Nadien is het bestemmingsplan op onderdelen herzien, naar aanleiding van ingesteld beroep, niet correct verwerkte zienswijzen en enkele geconstateerde omissies. Het bestemmingsplan Buitengebied, eerste herziening (NL.IMRO.0285\.20184\-VS00\) is op 7 juli 2014 door de gemeenteraad vastgesteld. Daarnaast is door de raad op 6 oktober 2014 het bestemmingsplan Buitengebied, correctieve herziening vastgesteld (NL.IMRO.0285\.20197\-VS00\). Deze herziening is opgesteld naar aanleiding van de uitspraak van de Afdeling bestuursrechtspraak van de Raad van State van 16 april 2014, waarin het oorspronkelijke bestemmingsplan Buitengebied op enkele onderdelen is vernietigd. Het bestemmingsplan Buitengebied, tweede herziening (NL.IMRO.0285\.20182\-VS00\) is op 13 mei 2019 door de gemeenteraad vastgesteld.

Voorliggende geconsolideerde versie van bestemmingsplan Buitengebied is een gebruiksvriendelijke weergave van de vier vastgestelde bestemmingsplannen. Het is geen nieuw integraal vastgesteld bestemmingsplan, maar slechts een integrale (en daardoor beter leesbare) weergave van de geldende plannen als werkexemplaar.

De geconsolideerde versie is niet door de gemeenteraad vastgesteld en heeft om die reden geen juridische status. Bij vergunningverlening en handhaving moet daarom altijd verwezen worden naar het bestemmingsplan Buitengebied en de herzieningen. De reden om toch een geconsolideerde versie op te stellen is dat de leesbaarheid van de geldende regelingen door de geconsolideerde versie wordt verbeterd. De verbeelding en de regels van het moederplan en de herzieningen zijn als het ware 'in elkaar geschoven', waardoor een complete verbeelding ontstaat met Ã©Ã©n set regels. Het is daardoor niet nodig telkens de verschillende plannen naast elkaar te raadplegen; het raadplegen van de geconsolideerde versie biedt een correct en betrouwbaar overzicht van de drie bestemmingsplannen die eerder door de gemeenteraad zijn vastgesteld. De toelichtingen op de bestemmingsplannen zijn niet samengevoegd. Onder Bijlagen van deze geconsolideerde versie is een verwijzing opgenomen naar de toelichting van zowel het moederplan, de eerste herziening en de correctieve herziening.

Aangezien aan de geconsolideerde versie geen vaststellingsbesluit ten grondslag ligt, is voor de datum van dit plan aangesloten bij het in werking treden van het meest recente plan, bestemmingsplan Buitengebied, tweede herziening. In dit geval is dat 2 augustus 2019, de dag nadat de beroepstermijn tegen de herziening is verstreken.

**Plangebied**

Het plangebied omvat in hoofdzaak de plancontour van het bestemmingsplan Buitengebied, tweede herziening. Percelen waarvoor nadien aparte (postzegel)bestemmingsplannen in procedure zijn gebracht en die daardoor niet meer vallen onder de werking van bestemmingsplan Buitengebied, de eerste en tweede herziening hierop, zijn buiten het plangebied gelaten.

**Wijze van consolideren**

De verbeelding en regels van het moederplan vormen de basis van bestemmingsplan Buitengebied, geconsolideerde versie. De onderdelen van de regels die met bestemmingsplan Buitengebied, eerste herziening zijn gewijzigd of aangevuld, zijn voorzien van een grijze markering. Aanpassingen in de regels naar aanleiding van het bestemmingsplan Buitengebied, correctieve herziening, zijn voorzien van een gele markering. Aanpassingen in de regels die zijn gemaakt naar aanleiding van het bestemmingsplan Buitengebied, tweede herziening, zijn voorzien van een groene markering.

Daar waar met de herzieningen een deel van de regels is vervallen, is de tekst ~~doorgehaald~~. Op de verbeelding vervangen die plandelen die in de eerste herziening en correctieve herziening zijn opgenomen, de plandelen die in het moederplan waren opgenomen. Het onderscheid tussen deze delen kan in de geconsolideerde verbeelding niet nader inzichtelijk worden gemaakt.