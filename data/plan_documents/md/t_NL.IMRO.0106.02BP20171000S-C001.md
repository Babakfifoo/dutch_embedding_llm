xml version\="1\.0" encoding\="UTF\-8"?

Nansenstraat \- Troelstralaan: Toelichting

direct naar inhoud van Toelichting

Nansenstraat \- Troelstralaan

=============================

Toelichting

-----------

| Plan: | Nansenstraat \- Troelstralaan |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0106\.02BP20171000S\-C001 |

* Toelichting

* Bijlagen bij de toelichting

* Planregels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging en begrenzing plangebied

+ 1\.3 Vigerende bestemmingsplannen

+ 1\.4 Systematiek van nieuwe bestemmingsplannen

+ 1\.5 Leeswijzer

* Hoofdstuk 2 Planbeschrijving

+ 2\.1 Algemeen

+ 2\.2 Huidige situatie

+ 2\.3 Beeldkwaliteitparagraaf

* Hoofdstuk 3 Beleid

+ 3\.1 Algemeen

+ 3\.2 Rijksbeleid

+ 3\.3 Provinciaal beleid

+ 3\.4 Regionaal beleid

+ 3\.5 Gemeentelijk beleid

* Hoofdstuk 4 Onderzoek

+ 4\.1 Algemeen

+ 4\.2 Ladder van duurzame verstedelijking

+ 4\.3 Water

+ 4\.4 Verkeersaspecten

+ 4\.5 Bedrijven en milieuzonering

+ 4\.6 Geluid

+ 4\.7 Geur

+ 4\.8 Externe veiligheid

+ 4\.9 Luchtkwaliteit

+ 4\.10 Bodem

+ 4\.11 Archeologie

+ 4\.12 Cultuurhistorie

+ 4\.13 Ecologie

+ 4\.14 Overige aspecten

+ 4\.15 M.e.r.\-beoordeling

+ 4\.16 Conclusie

* Hoofdstuk 5 Toelichting op de regels

+ 5\.1 Inleiding

+ 5\.2 Dit bestemmingsplan

* Hoofdstuk 6 FinanciÃ«le uitvoerbaarheid

+ 6\.1 Economische uitvoerbaarheid

+ 6\.2 Verantwoording over inzet van een exploitatieplan

+ 6\.3 Planschadeaspecten

* Hoofdstuk 7 Maatschappelijke uitvoerbaarheid

+ 7\.1 Algemeen

+ 7\.2 Overleg

+ 7\.3 Zienswijzen

+ 7\.4 Vervolg

### Hoofdstuk 1 Inleiding

#### 1\.1 Aanleiding

Onder de naam 'Mijn Buurt Assen' werken bewoners, gemeente, woningcorporatie Actium en professionals gebiedsgericht samen. Deze integrale samenwerking is gericht op het versterken van de fysieke en sociale woon\- en leefomstandigheden in de buurten en wijken van Assen. Het gaat hier om verschillende projecten die vanuit de gemeente en Actium zijn opgezet, maar ook om projecten en initiatieven die vanuit bewoners worden gestart.

Vanuit een gezamenlijke visie hebben de gemeente Assen en Actium 'robuuste gebieden' in de stad benoemd: Assen\-Oost, Noorderpark (gebied Oude Molenbuurt) en De Lariks. Het is de ambitie om deze wijken zowel op fysiek vlak als op sociaal vlak te verbeteren.

Na een analyse van de verschillende gebieden, zijn de afgelopen jaren per gebied wijkvisies opgesteld. De bewoners uit de wijken waren daarbij vertegenwoordigd in een klankbordgroep en hebben hun bijdrage aan de visie op hun wijk geleverd. Ook de betrokken sociale en maatschappelijke partners hebben hun sociale agenda gedeeld. Vervolgens zijn op basis van de gedragen wijkvisies wens\- en uitvoeringsprogrammaâs opgesteld.

Het verbeteren van de verschillende gebieden gebeurt per buurt, maar is duidelijk gekoppeld aan de wijkvisie. Sociale en fysieke knelpunten worden integraal en waar mogelijk tegelijkertijd aangepakt. Een deel van de fysieke ingrepen is niet mogelijk binnen de regels van de geldende bestemmingsplannen. Dit betreft in hoofdzaak de sloop en nieuwbouw van woningen en de herinrichting van openbaar gebied. Voor deze locaties worden nieuwe bestemmingsplannen opgesteld.

Het voorliggende bestemmingsplan is opgesteld voor de herstructurering van de locatie aan de Nansenstraat en Mr. P.J. Troelstralaan in de Oude Molenbuurt van de wijk Noorderpark. In het plangebied worden drie blokken met in totaal 60 portiekwoningen gesloopt. De nieuwbouw bestaat uit negen rijwoningen en 45 appartementen.

#### 1\.2 Ligging en begrenzing plangebied

Zoals aangegeven in paragraaf 1\.1 ligt het plangebied in de Oude Molenbuurt van de wijk Noorderpark. Het plangebied wordt in het noorden begrensd door de Mr. P.J. Troelstralaan. In het oosten, zuiden en westen wordt het plangebied begrensd door bebouwing en tuinpercelen aan de omliggende straten. De onderstaande figuur geeft de globale begrenzing van het plangebied weer.

![afbeelding "i_NL.IMRO.0106.02BP20171000S-C001_0001.png"](i_NL.IMRO.0106.02BP20171000S-C001_0001.png)

*Figuur 1\.1 Luchtfoto met globale begrenzing plangebied*

#### 1\.3 Vigerende bestemmingsplannen

Het plangebied valt binnen de werkingssfeer van de beheersverordening 'Assen Noord 2014' (vastgesteld 22 september 2016\). In de verordening heeft het plangebied de bestemmingen 'Wonen' en 'Wonen \- Appartementen'.

Het planinitiatief past niet binnen de regels van de beheersverordening. Om deze reden is voorliggend bestemmingsplan opgesteld.

#### 1\.4 Systematiek van nieuwe bestemmingsplannen

Het plan voldoet aan de eisen van de Wet ruimtelijke ordening en het Besluit ruimtelijke ordening en is opgezet overeenkomstig de landelijk geldende standaard. Deze landelijke standaard wordt gevormd door de Standaard Vergelijkbare Plannen 2012 (SVBP2012\) met de daarbij behorende bijlagen en de Praktijkrichtlijn bestemmingsplannen (PRBP) en de Standaard voor de Toegankelijke Ruimtelijke Instrumenten (STRI).

Om de uniformiteit te waarborgen, heeft de gemeente ervoor gekozen deze landelijke standaardrichtlijnen uit te werken in een gemeentelijk Handboek Bestemmingsplannen. Dit handboek vormt de leidraad voor het opstellen van bestemmingsplannen voor de gemeente Assen.

#### 1\.5 Leeswijzer

Het bestemmingsplan is als volgt opgebouwd:

In hoofdstuk 2 wordt het plan toegelicht. De karakteristiek van het plangebied wordt kort beschreven en er wordt ingezoomd op de nieuwe ontwikkelingen/gewenste activiteiten.

In hoofdstuk 3 wordt het beleidskader geschetst. Er wordt ingegaan op het relevante beleid op nationaal, provinciaal en gemeentelijk niveau.

Hoofdstuk 4 geeft een verantwoording ten aanzien van de relevante omgevingsaspecten. Aan de orde komen onder andere bodem, water, milieuzonering, luchtkwaliteit, geluid, externe veiligheid, ecologie, archeologie etcetera.

Hoofdstuk 5 licht de juridische opzet van het bestemmingsplan toe, onder meer door (waar nodig) artikelsgewijs de bij het plan behorende regels en de verbeelding daarvan toe te lichten.

De hoofdstukken 6 en 7 gaan tenslotte in op de uitvoerbaarheid. In deze hoofdstukken worden de financiÃ«le en maatschappelijke uitvoerbaarheid beschreven.

### Hoofdstuk 2 Planbeschrijving

#### 2\.1 Algemeen

In dit hoofdstuk worden de uitgangspunten van de gewenste invulling van het plangebied beschreven. Het betreft onder andere de uitgangspunten met betrekking tot programma en de gewenste inrichting.

#### 2\.2 Huidige situatie

De Oude Molenbuurt ligt in het zuidelijk deel van de wijk Noorderpark. De buurt wordt omsloten door de Nobellaan, Thorbeckelaan, Groningerstraat en Het Kanaal.

De buurt wordt gekenmerkt door het contrast tussen oudere straten (radialen) met lintbebouwing (o.a. de Venestraat en de Molenstraat) en in de wederopbouwperiode projectmatige ontwikkelde gebieden daartussen. De oude linten hebben relatief smalle profielen. De straten in de projectmatige ontwikkelde gebieden hebben veelal bredere profielen en worden gekenmerkt door grotere groene ruimten met forse bomen.

De linten worden overwegend gekenmerkt door vrijstaande woningen, met veel variatie in hoofdvormen en architectuur, traditionele bouw en kleinschaligheid. De projectmatige bouw wordt gekenmerkt door een grotere schaal in bebouwing, een grote mate van eenheid in de hoofdvorm van de bebouwing, een sterke samenhang in architectuur en een eenduidig kleur\- en materiaalgebruik. De bebouwing bestaat hier overwegend uit lange blokken rijenwoningen en portiekwoningen van overwegend twee bouwlagen met kap en appartementengebouwen variÃ«rend van drie tot vijf bouwlagen met een plat dak.

De Oude Molenbuurt is in hoofdzaak een woonbuurt. Verspreid over de buurt bevinden zich echter ook enkele andere functies als scholen, zorg en detailhandel. De ligging van de Oude Molenbuurt naast de binnenstad bepaalt voor een groot deel de huidige identiteit van de buurt. Daar bevinden zich in hoofdzaak de voorzieningen, waar de Oude Molenbuurt op leunt.

![afbeelding "i_NL.IMRO.0106.02BP20171000S-C001_0002.jpg"](i_NL.IMRO.0106.02BP20171000S-C001_0002.jpg)

*Figuur 2\.1 Ruimtelijke structuur Oude Molenbuurt (rood) met plangebied (groen)*

![afbeelding "i_NL.IMRO.0106.02BP20171000S-C001_0003.png"](i_NL.IMRO.0106.02BP20171000S-C001_0003.png)

*Figuur 2\.2 Bouwhoogten (grijs: linten, 1\-2 bouwlagen met kap; lichtgeel: 1 bouwlaag*

*met kap; geel: 2 bouwlagen met kap; oranje: 3 bouwlagen met kap of plat dak; rood:*

*3,5\-4 bouwlagen met plat dak; paars: 4\-6 bouwlagen met een plat dak)*

De drie blokken met portiekwoningen aan de Nansenstraat en Mr. P.J. Troelstralaan bestaan uit drie woonlagen met in totaal 60 woningen. De woningen zijn gebouwd in de jaren zestig en hebben een matige bouw\- en woontechnische staat.

![afbeelding "i_NL.IMRO.0106.02BP20171000S-C001_0004.png"](i_NL.IMRO.0106.02BP20171000S-C001_0004.png)

*Figuur 2\.3 Bestaande situatie (individuele bouw: wit; projectmatige bouw: oranje)*

#### 2\.3 Beeldkwaliteitparagraaf

**Visie herstructurering**

De visie voor de herstructurering is behouden en versterken van het kenmerkende contrast tussen de linten (radialen) en de in de Wederopbouwperiode ontwikkelde projectmatige bebouwing en het behouden en versterken van de ruime en groene opzet van de openbare ruimte om de Wederopbouwgebieden.

De herstructurering bestaat uit vijf deelgebieden.

* 1\.  Complex 1018 \- Thorbeckelaan.

* 2\.  Complex 1018 \- Mr. P.J. Troelstralaan.

* 3\.  Complex 1017 \- Dr. Schaepmanstraat.

* 4\.  Complex 1017/1837BOG \- Mr. P.J. Troelstralaan, Mr. Groen van Prinstererlaan en Mr. S. van Houtenstraat.

* 5\.  Complex 1033/1029 \- Mr. P.J. Troelstralaan en Nansenstraat.

![afbeelding "i_NL.IMRO.0106.02BP20171000S-C001_0005.png"](i_NL.IMRO.0106.02BP20171000S-C001_0005.png)

*Figuur 2\.4 Indeling deelgebieden*

**Stedenbouwkundig plan deelgebied 5**

In dit gebied worden 60 portiekwoningen van 3,5 \- 4 bouwlagen met een plat dak gesloopt. Deze worden vervangen door negen grondgebonden woningen aan de Nansenstraat en een appartementengebouw met 45 appartementen aan de Mr. P.J. Troelstralaan/Nansenstraat. Het aantal woningen neemt af met zes woningen tot maximaal 54 woningen/appartementen. De nieuwe grondgebonden woningen aan de Nansenstraat krijgen een hoofdvorm van Ã©Ã©n bouwlaag met een zadelkap. Het appartementengebouw heeft een hoofdvorm van maximaal vier bouwlagen met een plat dak. De hoofdvorm neemt in hoogte stapsgewijs af in de richting van de lagere, bestaande woningen aan de Venestraat en de Nansenstraat.

![afbeelding "i_NL.IMRO.0106.02BP20171000S-C001_0006.png"](i_NL.IMRO.0106.02BP20171000S-C001_0006.png)

*Figuur 2\.5 Stedenbouwkundig plan*

Aan de Nansenstraat zijn voor de grondgebonden woningen 13 parkeerplaatsen in de openbare ruimte voorzien. Deze zijn ingepast als vijf langsparkeerplaatsen aan de Nansenstraat en acht nieuwe plaatsen ten zuiden van de nieuwe rijenwoningen. Het gebiedje voor de parkeerboxen wordt opnieuw ingericht om deze parkeerplaatsen mogelijk te maken. Aan Mr. P.J. Troelstralaan en aan de noordzijde van de Nansenstraat vervallen alle bestaande parkeerplaatsen. In de nieuwe situatie worden alle parkeerplaatsen op een groot parkeerterrein achter het appartementengebouw gesitueerd. Dit parkeerterrein biedt ruimte aan 57 parkeerplaatsen.

![afbeelding "i_NL.IMRO.0106.02BP20171000S-C001_0007.png"](i_NL.IMRO.0106.02BP20171000S-C001_0007.png)

*Figuur 2\.6 Impressie nieuwe situatie Nansenstraat vanuit zuidwesten (met nieuw*

*parkeerterrein achter het nieuwe appartementengebouw)*

In de huidige situatie markeert een deel van de bebouwing het centrumgebied van de wijk en begeleidt deze de weg. De groene ruimte tussen de bebouwing en het brede groene profiel van de Mr. P.J. Troelstralaan zijn kwaliteiten van het gebied.

In de nieuwe situatie markeert het nieuwe appartementengebouw aan de Mr. P.J. Troelstralaan ook het centrumgebied en begeleidt de nieuwe bebouwing de weg. Tevens geeft de nieuwe bebouwing vorm aan de overgang van de grotere bestaande appartementengebouwen naar de kleinere schaal van de woningen aan de Venestraat en de rijenwoningen/portiekwoningen aan de Nansenstraat. De groene ruimte langs de Mr. P.J. Troelstralaan en de Nansenstraat wordt in de nieuwe situatie vergroot (waardoor ook de bestaande bomen gehandhaafd kunnen worden), waarbij de nieuwe bebouwing wordt teruggerooid ten opzichte van de huidige bebouwing. Met deze ingreep wordt het groene karakter en de ruime opzet van de Mr. P.J. Troelstralaan versterkt.

Het appartementengebouw ten zuidwesten van de Nansenstraat wordt vervangen door rijenwoningen. De nieuwe woningen worden iets teruggeplaatst ten opzichte van de bestaande bebouwing, waardoor ook hier de bestaande bomen gehandhaafd kunnen worden en een ruimer profiel ontstaat. De schaal van de bebouwing neemt in dit gebiedje fors af.

![afbeelding "i_NL.IMRO.0106.02BP20171000S-C001_0008.png"](i_NL.IMRO.0106.02BP20171000S-C001_0008.png)

*Figuur 2\.7 Impressie nieuwe situatie Mr. P.J. Troelstralaan vanuit noordoosten*

![afbeelding "i_NL.IMRO.0106.02BP20171000S-C001_0009.png"](i_NL.IMRO.0106.02BP20171000S-C001_0009.png)

*Figuur 2\.8 Impressie nieuwe situatie Mr. P.J. Troelstralaan vanuit westen*

![afbeelding "i_NL.IMRO.0106.02BP20171000S-C001_0010.png"](i_NL.IMRO.0106.02BP20171000S-C001_0010.png)

*Figuur 2\.9 Impressie nieuwe situatie Nansenstraat vanuit zuidoosten*

**Beeldkwaliteit bebouwing**

Het plangebied en omgeving zijn in de Wederopbouwperiode ontwikkeld. De huidige bebouwing kent veel herhaling van gelijke bouwblokken. In de nieuwe situatie wordt een meer gevarieerd beeld nagestreefd.

*Rijenwoningen*

De gevels van de rijenwoningen worden uitgevoerd in baksteen en de daken worden bedekt met dakpannen of worden uitgevoerd als zonnedak.

![afbeelding "i_NL.IMRO.0106.02BP20171000S-C001_0011.png"](i_NL.IMRO.0106.02BP20171000S-C001_0011.png)

![afbeelding "i_NL.IMRO.0106.02BP20171000S-C001_0012.png"](i_NL.IMRO.0106.02BP20171000S-C001_0012.png)

*Figuur 2\.10 Referentiebeelden rijenwoningen Ã©Ã©n bouwlaag met kap*

*Appartementencomplex*

De gevels van het appartementengebouw kennen als hoofdmateriaal baksteen en glas. Accenten worden uitgevoerd in beton. In de architectuur is in het bijzonder aandacht voor de overgang van de grote schaal van de bestaande appartementen gebouwen naar de kleine schaal van de vrijstaande woningen en rijenwoningen.

![afbeelding "i_NL.IMRO.0106.02BP20171000S-C001_0013.png"](i_NL.IMRO.0106.02BP20171000S-C001_0013.png)

*Figuur 2\.11 Referentiebeeld appartementengebouw*

### Hoofdstuk 3 Beleid

#### 3\.1 Algemeen

Aan nieuwe ruimtelijke ontwikkelingen liggen relevante beleidsdocumenten met beleidsuitgangspunten ten grondslag. Daarnaast dienen nieuwe ontwikkelingen passend te zijn binnen het beleid van de verschillende overheidsniveaus. In de navolgende paragrafen worden daarom de relevante beleidsuitgangspunten op Europees niveau, rijksniveau, op provinciaal niveau, op regionaal niveau en op gemeentelijk niveau beschreven.

#### 3\.2 Rijksbeleid

##### 3\.2\.1 Structuurvisie Infrastructuur en Ruimte

De Structuurvisie Infrastructuur en Ruimte (SVIR) geeft een nieuw, integraal kader voor het ruimtelijk\- en mobiliteitsbeleid op rijksniveau. De visie is vernieuwend in de zin dat ruimtelijke ontwikkelingen en infrastructuur sterker dan voorheen met elkaar verbonden worden. De structuurvisie schetst de rijksambities tot 2040 en formuleert doelen, belangen en opgaven tot 2028\. De structuurvisie vervangt de Nota Ruimte, de Structuurvisie Randstad 2040, de Nota Mobiliteit, de MobiliteitsAanpak, de Structuurvisie voor de Snelwegomgeving en de ruimtelijke doelen en uitspraken in de PKB Tweede structuurschema Militaire terreinen, de Agenda Landschap, de Agenda Vitaal Platteland en Pieken in de Delta. De Structuurvisie Nationaal Waterplan blijft in zijn huidige vorm als uitwerking van de SVIR bestaan.

De leidende gedachte in de SVIR is ruimte maken voor groei en beweging. De SVIR is de eerste rijksnota die de onderwerpen infrastructuur en ruimte integraal behandelt. In de SVIR richt het rijk zich vooral op decentralisatie. De verantwoordelijkheid wordt verplaatst van rijksniveau naar provinciaal en gemeentelijk niveau. Door urbanisatie, individualisering, vergrijzing en ontgroening nemen de ruimtelijke verschillen toe. Vanaf 2035 groeit de bevolking niet meer. De samenstelling van de bevolking, en daarmee de samenstelling van huishoudens, verandert. Ambities tot 2040 zijn onder andere het aansluiten van woon\- en werklocaties op de (kwalitatieve) vraag en het zoveel mogelijk benutten van locaties voor transformatie en herstructurering.

Ook wil het rijk ervoor zorgen dat in 2040 een veilige en gezonde leefomgeving met een goede milieukwaliteit wordt geboden. Dit moet voor zowel het landelijk als het stedelijk gebied gelden. In de SVIR is verder vastgelegd dat provincies en (samenwerkende) gemeenten verantwoordelijk zijn voor programmering van verstedelijking. (Samenwerkende) gemeenten zorgen voor (boven) lokale afstemming van woningbouwprogrammering die past binnen de provinciale kaders. Ook zijn de gemeenten verantwoordelijk voor de uitvoering van de woningbouwprogramma's. Ter versterking van het vestigingsklimaat in de stedelijke regio's rondom de main\-, brain\- en greenports geldt een gebiedsgerichte, programmatische urgentieaanpak. In krimpregio's wordt het interbestuurlijke programma bevolkingsdaling doorgezet.

Gezien de beperkte aard en omvang van de ontwikkeling vormt het SVIR geen concreet beoordelingskader voor het plan.

##### 3\.2\.2 Besluit algemene regels ruimtelijke ordening

Het kabinet heeft in de hiervoor genoemde SVIR vastgesteld dat voor een beperkt aantal onderwerpen de bevoegdheid om algemene regels te stellen zou moeten worden ingezet. De SVIR bepaalt welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Ten aanzien daarvan is een borging door middel van normstelling, gebaseerd op de Wro, gewenst. Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. Slechts daar waar een directe doorwerking niet mogelijk is, bij de Ecologische Hoofdstructuur en bij de Erfgoederen van uitzonderlijke universele waarde, is gekozen voor indirecte doorwerking via provinciaal medebewind.

Door de nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte.

In het Barro zijn geen regels opgenomen die relevant zijn voor het plangebied en het planvoornemen. In het bestemmingsplan zijn daarom geen nadere bepalingen vanuit het Barro opgenomen.

##### 3\.2\.3 Nationaal waterplan

Dit Nationaal Waterplan (NWP) geeft de hoofdlijnen, principes en richting van het nationale waterbeleid in de planperiode 2016\-2021, met een vooruitblik richting 2050\. Met het NWP wordt proactief ingespeeld op de verwachte klimaatveranderingen op lange termijn, om overstromingen te voorkomen. Met het NWP wordt een volgende ambitieuze stap in het robuust en toekomstgericht inrichten van ons watersysteem, gericht op een goede bescherming tegen overstromingen, het voorkomen van wateroverlast en droogte en het bereiken van een goede waterkwaliteit en een gezond ecosysteem als basis voor welzijn en welvaart.

Er wordt gestreefd naar een integrale benadering, door natuur, scheepvaart, landbouw, energie, wonen, recreatie, cultureel erfgoed en economie (inclusief verdienvermogen) zo veel mogelijk in samenhang met de wateropgaven te ontwikkelen.

De ambitie is dat overheden, bedrijven en burgers zich in 2021 meer bewust zijn van de kansen en bedreigingen van het water in hun omgeving. Iedereen neemt zijn eigen verantwoordelijkheid om samen te komen tot een waterrobuuste ruimtelijke inrichting, het beperken van overlast en rampen en verstandig handelen in extreme situaties.

In de waterparagraaf (paragraaf 4\.3) zijn de relevante beleidsaspecten voor het aspect water getoetst.

##### 3\.2\.4 Verwerking in het bestemmingsplan

Het plan is niet in strijd met rijksbelangen. Het rijksbeleid werkt wel door in het beleid van lagere overheden. Het rijksbeleid werkt tevens door in de verschillende omgevingsaspecten die in dit bestemmingsplan zijn getoetst.

#### 3\.3 Provinciaal beleid

##### 3\.3\.1 Omgevingsvisie en Verordening

De provincie Drenthe heeft op 2 juni 2010 de Omgevingsvisie Drenthe vastgesteld. In 2014 is de Omgevingsvisie geactualiseerd. De Omgevingsvisie is doorvertaald naar een verordening, voor zover het planologisch relevante aspecten betreft. Die Omgevingsverordening is op 9 maart 2012 door Provinciale Staten vastgesteld en in oktober 2015 geactualiseerd.

De missie uit de Omgevingsvisie is het koesteren van de Drentse kernkwaliteiten en het ontwikkelen van een bruisend Drenthe passend bij deze kernkwaliteiten. De kernkwaliteiten zijn rust, ruimte, natuur en landschap, oorspronkelijkheid, naoberschap, menselijke maat, veiligheid en kleinschaligheid (Drentse schaal). In de Omgevingsverordening zijn deze kernkwaliteiten juridisch geborgd en doorvertaald als archeologie, aardkundige waarden, cultuurhistorie, landschap, rust, en natuur.

Om de missie te bereiken, wil de provincie vier robuuste systemen ontwikkelen. Deze vier systemen zijn: het sociaal\-economisch systeem, het watersysteem, het landbouwsysteem en het natuursysteem. Binnen deze systemen staat de ontwikkeling van de hoofdfunctie (respectievelijk wonen en werken, water, natuur en landbouw) voorop. Een robuust systeem wil zeggen dat een verstoring als gevolg van een ontwikkeling geen significante gevolgen heeft voor het functioneren van het systeem.

Daarnaast is voor het bereiken van de missie de ruimtelijke kwaliteit van belang. De provincie wil ontwikkelingen stimuleren die een bijdrage leveren aan de ruimtelijke kwaliteit. Deze kwaliteit zit voor de provincie in het zorgvuldig gebruikmaken van de ruimte, het behouden en waar mogelijk versterken van de kernkwaliteiten en het waarborgen van de kwaliteit van het milieu en de leefomgeving.

In de Omgevingsverordening is daarom opgenomen dat in een ruimtelijk plan uiteen wordt gezet dat met het desbetreffende plan wordt bijgedragen aan behoud en ontwikkeling van de bij het plan betrokken kernkwaliteiten. Het plan maakt daarbij geen activiteiten mogelijk die deze kernkwaliteiten significant aantasten.

##### 3\.3\.2 Verwerking in het bestemmingsplan

Dit bestemmingsplan voorziet in de planologische regeling voor de herstructurering van bestaand stedelijk gebied. Bij deze herstructurering is nagenoeg geen uitbreiding van het bebouwd oppervlak voorzien. Hierdoor is sprake is van een zorgvuldig ruimtegebruik.

In de huidige situatie bedraagt het aantal woningen in het plangebied 60\. In de toekomstige situatie worden negen rijwoningen en 45 appartementen ~~144~~ woningen teruggebouwd. Het aantal woningen als gevolg van de ontwikkeling neemt dus af.

Voor het plangebied zijn de kernkwaliteiten Aardkundige waarden, Landschap, Cultuurhistorie en Archeologie van toepassing. Op grond van de kernkwaliteit Aardkundige waarden is voor het plangebied een generiek beschermingsniveau van toepassing. Gezien het feit dat het plan ingrepen in de bodem mogelijk maakt ter plaatse van in het verleden reeds verstoorde gronden, is er geen sprake van een significante aantasting van de kernkwaliteit.

Op grond van de kernkwaliteit Landschap ligt het plangebied in het esdorpenlandschap. In dit landschap zijn met name de essen en beekdalen van provinciaal belang. Het plangebied ligt in bestaand stedelijk gebied en tast geen essen of beekdalen aan. De kernkwaliteit is dan ook niet in het geding.

Met betrekking tot de kernkwaliteit Cultuurhistorie geldt het sturingsniveau 'respecteren'. In het plangebied en de omgeving is geen sprake van bijzondere cultuurhistorische waarden. Van een ontwikkeling met negatieve effecten op de cultuurhistorische waarden is dan ook geen sprake.

Op grond van de kernkwaliteit Archeologie tenslotte geldt voor het plangebied het generieke beleid. Uitgangspunt is daarbij dat alle behoudenswaardige vindplaatsen die op de Archeologische Monumentenkaart van Drenthe (AMK) staan en nieuw ontdekte (behoudenswaardige) vindplaatsen niet ongezien kunnen verdwijnen. Gezien het feit dat het plan ingrepen in de bodem mogelijk maakt ter plaatse van in het verleden reeds verstoorde gronden, worden er geen archeologische waarden aangetast.

Tevens vinden met het planvoornemen ingrepen plaats in de bodem. Hierbij wordt rekening gehouden met de verschillende aspecten van de bodem zoals archeologie, bodemkwaliteit en de beperkingen omtrent de diepteboringen en energiemogelijkheden. In het bestemmingsplan zijn voor (on)mogelijkheden rond deze aspecten waar nodig aanvullende regels opgenomen.

Gezien het voorgaande is de conclusie dat het plan in overeenstemming is met het provinciale beleid.

#### 3\.4 Regionaal beleid

##### 3\.4\.1 Regiovisie Groningen \- Assen 2013

De gemeente Assen werkt met twaalf 12 gemeenten en de provincies Groningen en Drenthe samen op het vlak van onder andere woningbouw in het kader van de Regio Groningen\-Assen. Het samenwerkingsverband omvat een woningmarktgebied met een sterke positie en circa 235\.000 huishoudens en een belangrijke concentratie aan werkgelegenheid in het Noorden van het land.

Het samenwerkingsverband heeft voor de gewenste ontwikkeling van de regio tot 2030 in 2004 een visie op hoofdlijnen vastgesteld. Deze visie is in 2013 geactualiseerd met de publicatie "Veranderende context, blijvend perspectief, actualisatie regiovisie Groningen\-Assen".

De oorspronkelijke hoofddoelstellingen voor de Regio blijven in de geactualiseerde visie overeind. Dit betreft het benutten en uitbouwen van economische kansen en het behouden en versterken van gebiedskwaliteiten. Van die hoofddoelstellingen zijn voor de komende periode nieuwe speerpunten afgeleid, namelijk het verder ontwikkelen van het economisch kerngebied, het versterken van de interne samenhang tussen steden en regio en het behouden en versterken van de kwaliteit van stad en land.

De Regio Groningen\-Assen streeft naar een gezonde economische basis, een goede bereikbaarheid, een voldoende en gevarieerd woningaanbod. In dit kader zijn ook regionale woningbouwafspraken gemaakt , die destijds vooral een taakstellend karakter hadden om de woningproductie op een hoger niveau te krijgen. De stagnatie op de woningmarkt als gevolg van de economische crisis en nieuwe prognoses voor de toekomstige bevolkings\- en huishoudensontwikkeling waren in 2012 aanleiding om de woningbouwbouwopgave in de regio neerwaarts bij te stellen en opnieuw af te stemmen. De vigerende woningbouwafspraken in de regio werden eind 2012 vastgesteld. De woningbouwplanningen in de regiogemeenten worden in het kader van de woningbouwafspraken jaarlijks gemonitord en afgestemd.

Voor Assen als tweede stad in de regio is een belangrijke rol weggelegd op het gebied van wonen, werkgelegenheid, voorzieningen en zorg. Voor het behoud van de kwaliteit van de stad wordt ingezet op herstructurering en transformatie van verouderde delen van de bestaande woningvoorraad, bedrijfsterreinen en \-panden en winkels. Met het oog op de ruim opgezette stedenbouwkundige structuur, wordt in Assen in belangrijke mate ingezet op aanbod van (centrum)stedelijke woonmilieus.

De actuele regionale woningbouwopgave voor de gemeente Assen is vastgesteld op circa 300 woningen per jaar tot en met 2030\. Het betreft een netto bouwopgave. De gemeentelijke woningbouwplanning is eind 2012 in lijn gebracht met de nieuwe regionale woningbouwafspraken en bevat voor circa 50% plannen op binnenstedelijke locaties door inzet op binnenstedelijke kwaliteit. De planningen van de regiogemeenten worden jaarlijks door de regio gemonitord.

De woningbouwafspraken voor de gemeenten Assen, Noordenveld en Tynaarlo in de Regio Groningen Assen zijn in 2012 onverkort overgenomen bij de afstemming van woningbouw in de regio Noord Drenthe.

##### 3\.4\.2 Waterschapsbeleid

Het plangebied ligt in het beheersgebied van het waterschap Hunze en Aa's. Binnen het beheergebied van waterschap Hunze en Aa's is sprake van zes watersystemen. Voor het plangebied is het watersysteem Drentsche Aa van toepassing. In het beheerplan voor de periode 2016\-2021 is door het waterschap op hoofdlijnen vastgelegd met welke ambities de ontwikkelingen en opgaven op het gebied van veiligheid, voldoende water en schoon en ecologisch gezond water worden opgepakt.

##### 3\.4\.3 Verwerking in het bestemmingsplan

Het plan maakt de herstructurering en kwaliteitsverbetering van bestaand bebouwd gebied mogelijk. De hoeveelheid bebouwing blijft daarbij min of meer gelijk. Het aantal woningen, gerekend over de hele buurt, neemt af. In de waterparagraaf (paragraaf 4\.3) zijn de relevante beleidsaspecten voor het aspect water getoetst. Het plan is in overeenstemming met het regionale beleid.

#### 3\.5 Gemeentelijk beleid

##### 3\.5\.1 Structuurvisie 2030

In februari 2010 is de integrale Structuurvisie Assen 2030 vastgesteld. Naar aanleiding van de economische crisis en de gemeentelijke bezuinigingsopgaven werd de visie in februari 2014 op hoofdlijnen geactualiseerd. Naast bijstelling van aantallen zijn bij de actualisatie ook prioriteiten gesteld.

De structuurvisie is een belangrijk instrument om vorm te geven aan de toekomst van de stad. In de structuurvisie en bijbehorende actualisatie op hoofdlijnen zijn de volgende gemeentelijke ambities en prioriteiten benoemd:

* Assen groei\- en toekomstbestendig: Assen telt in 2030 circa 75\.000 inwoners. Geprobeerd wordt deze groei zoveel mogelijk binnen de bestaande grenzen te realiseren. Assen blijft overzichtelijk. Het behoud van de kwaliteit van onze 'bestaande stad' is een basisopgave en de binnenstad is prioritair aandachtsgebied;

* Assen werkt: Assen is samen met Groningen de motor van de noordelijke economie en biedt voldoende werk en voorzieningen voor de eigen inwoners en regio;

* Assen is Assen: Assen is een stad met een herkenbare eigen identiteit: de hoofdstad van Drenthe;

* Assen sociaal: Assen is een stad waar iedereen meedoet en zich kan ontplooien. Een stad waar mensen zich veilig en prettig voelen;

* Assen woont: Assen biedt voor alle inwoners een passende, gevarieerde huisvesting in een prettige en veilige woonomgeving;

* Assen leeft: Assen is een dynamische stad met veel activiteiten voor inwoners en bezoekers. De binnenstad is aantrekkelijk en geliefd. De inwoners zijn actief op het gebied van cultuur, sport, uitgaan en recreatie;

* Assen duurzaam en groen: Assen is een duurzame en groene stad. Duurzaamheid wordt breed opgevat: het gaat over hoe wordt omgaan met de (groene) omgeving en met elkaar. Assen moet ook voor toekomstige generaties mooi en aantrekkelijk blijven. Assen wil daarnaast CO2\-neutraal worden. Dat houdt in dat zoveel mogelijk energie wordt bespaard en via duurzame energie in de resterende energiebehoefte wordt voorzien;

* Assen bereikbaar: Assen is voor iedereen bereikbaar met alle vormen van vervoer. De meeste verplaatsingen gaan per fiets, openbaar vervoer en te voet. Deze ambitie wordt grotendeels ingevuld met uitvoering van het programma Florijnas.

![afbeelding "i_NL.IMRO.0106.02BP20171000S-C001_0014.png"](i_NL.IMRO.0106.02BP20171000S-C001_0014.png)

*Figuur 3\.1 Structuurvisiekaart*

Op basis van de structuurvisiekaart maakt het plangebied onderdeel uit van de "Intense stad" met als verdere aanduidingen "Aandachtsgebieden/wijkverbetering" en "Wijkvisie". Ten aanzien van het aspect ruimte is Ã©Ã©n van de hoofdmaatregelen voor de intense stad het vormgeven door intensivering, zowel het rood als het groen, van het bestaand stedelijk gebied, met name het gebied dat gelegen is binnen de Europaweg. Met betrekking tot wonen is Ã©Ã©n van de hoofdmaatregelen een wijkverbetering op basis van wijkanalyses en wijkvisies.

##### 3\.5\.2 Structuurvisie FlorijnAs

De Structuurvisie FlorijnAs is opgesteld op grond van de Crisis\- en herstelwet. De FlorijnAs is het belangrijkste ontwikkelingsgebied van de gemeente Assen. Tot 2030 vinden hier de meeste ontwikkelingen plaats die de groei naar 80\.000 inwoners faciliteren. De FlorijnAs voorziet in een breed programma en omvat uiteenlopende ruimtelijke interventies: herontwikkeling, transformatie, revitalisering, intensivering van het ruimtegebruik, infrastructurele ingrepen, een nieuw bedrijventerrein en landschapsontwikkeling. In de FlorijnAs zijn zes deelprojecten te onderscheiden met elk een eigen karakter en specifieke (her)ontwikkelkansen:

* Assen Zuid;

* Havenkwartier;

* Revitalisering Stadsbedrijvenpark;

* Assen aan de Aa;

* Stationsgebied en Stadsboulevard;

* Tweede fase Blauwe As.

Deze zes ontwikkelingsgebieden moeten in samenhang beschouwd worden als onderdeel van een groter geheel, de FlorijnAs. De Structuurvisie FlorijnAs brengt samenhang aan in de deelprogramma's en biedt het planologisch kader voor het versneld realiseren hiervan. De structuurvisie is concreet op de korte termijn en flexibel op de lange termijn.

![afbeelding "i_NL.IMRO.0106.02BP20171000S-C001_0015.png"](i_NL.IMRO.0106.02BP20171000S-C001_0015.png)

In de nabijheid van het plangebied wordt de Tweede fase Blauwe As gerealiseerd. Deze ontwikkeling is in uitvoering. De kernopgave van de Blauwe As tweede fase is het benutten van de aanwezige, kansrijke potenties voor een opwaardering van het gebied rond Het Kanaal. Het bevaarbaar maken van Het Kanaal werkt daarbij als katalysator voor gebiedsontwikkeling. De herinrichting en de gebiedsontwikkelingen eromheen borduren voort op het huidige ruimtelijke beeld en versterken het contact tussen de binnenstad en de groene woonwijken (waaronder Noorderpark met Oude Molenbuurt) ten noorden van Het Kanaal.

##### 3\.5\.3 Woonvisie Assen 2016

In de Woonvisie Assen 2016 (vastgesteld 26 mei 2016\) zijn de gemeentelijke ambities met betrekking tot het onderwerp wonen en aanpalende beleidsthema's vastgelegd . De gewijzigde marktomstandigheden in de afgelopen jaren, nieuwe bevolkingsprognoses, nieuwe regionale afspraken en gewijzigd rijksbeleid waren aanleiding voor de recente actualisatie van het gemeentelijk woonbeleid. De nieuwe woonvisie is gebaseerd op het Woningmarktonderzoek Assen 2015, waarin zowel de kwantitatieve als kwalitatieve woningbehoefte is bepaald aan de hand van recente bevolkings\- huishoudensprognoses en actueel inzicht in de woonwensen. Uit het woningmarktonderzoek blijkt voor de komende jaren behoefte aan grondgebonden woningen en appartementen in zowel stedelijke als groen stedelijke woonmilieus.

Op grond van deze visie wordt de komende jaren gekoerst op een uitbreiding van de woningvoorraad voor de verwachtte groei van de stad naar 75\.000 inwoners in 2035 en uitbreiding van de woningvoorraad met gemiddeld 290 woningen per jaar. Tegelijker tijd speelt in de bestaande wijken een herstructureringsopgave van circa 50 woningen per jaar om de kwaliteit van de bestaande woningvoorraad op peil te houden. De totale Assense nieuwbouwopgave voor de komende jaren bedraagt daarom circa 340 woningen per jaar (290 uitbreiding en 50 vervangende nieuwbouw). De Woonvisie Assen 2016 is met de gemeenten in zowel de regio Groningen \- Assen als de regio Noord Drenthe afgestemd.

Bij uitbreiding van de woningvoorraad is de gedachte van een compacte stad leidend en worden het groene karakter van de stad en de omgeving gekoesterd. Hiermee zet de gemeente in op een duurzame benutting van beschikbare ontwikkellocaties in de bestaande stad, zowel voor groene als voor stedelijke woonmilieus.

In Assen is sprake van een grote diversiteit aan huishoudens en dus een grote variatie in woningvraag te onderscheiden. Ook in de toekomst is hierdoor een gevarieerd aanbod van woningen en woonmilieus van belang. Met de herstructureringen in de Oude Molenbuurt wordt de kwaliteit van het woningaanbod in de bestaande stad vergroot en krijgt de buurt een beter toekomstperspectief. In het plangebied worden in totaal 60 woningen gesloopt en maximaal 54 woningen nieuw gebouwd. Per saldo vindt daarmee geen uitbreiding van de woningvoorraad plaats.

##### 3\.5\.4 Buurtvisie Oude Molenbuurt

Actium en de gemeente Assen hebben samen met de bewoners van de Oude Molenbuurt de buurt in kaart gebracht. Ze hebben op papier gezet wat de belangrijkste kwaliteiten en problemen zijn. Dat is de basis voor de visie geweest. In de visie gaat het om het versterken van de bestaande kwaliteiten en het aanpakken van problemen, voor nu en op de langere termijn.

*Kwaliteiten*

De Oude Molenbuurt is een buurt tegen de binnenstad aan. Dat is een van de belangrijkste kwaliteiten van de buurt. Met het bevaarbaar maken van Het Kanaal wint de buurt nog verder aan kwaliteit. Andere kwaliteiten van de buurt zijn het vele groen waaronder enkele monumentale bomen en een aantal historische panden als de officierswoningen en de oude molen. Deze kwaliteiten zijn sterk bepalend voor de identiteit van de buurt.

Om de identiteit van de buurt verder te versterken vinden er investeringen plaats in het groen, de oude linten, zoals Venestraat en Oude Molenstraat, de officierswoningen en de oude molen.

*Bewoners*

Veel bewoners zijn op de binnenstad gericht. Voor hun boodschappen, vermaak en contacten. Zij voelen zich weinig verbonden met de buurt en blijven er meestal niet lang wonen. Daarnaast is er een groep die meer op de wijk zelf gericht is. Deze mensen zijn vaak wat ouder, wonen er lang en hebben de buurt, niet altijd ten positieve, zien veranderen. Ze hebben het onderhoud van tuinen achteruit zien gaan en ervaren dat het niet meer vanzelfsprekend is om elkaar aan te spreken op gedrag.

*Variatie*

De visie gaat ervan uit dat door het verder versterken van de kwaliteiten van de Oude Molenbuurt de buurt aantrekkelijker wordt voor meer doelgroepen. Meer variatie aan woningen en bewoners is dan ook nadrukkelijk een onderdeel van de visie op de Oude Molenbuurt.

*Versterken*

Op verschillende manieren gaan gemeente en Actium aan de slag met het versterken van de kwaliteiten. Voor wonen gaat het dan om het verbeteren en verduurzamen van bestaande woningen en het bouwen van huurwoningen. In de buurt is een aantal ontwikkellocaties die mogelijkheden bieden om meer variatie aan te brengen in woningen. De nieuwbouw sluit aan bij een stedelijke omgeving, waarbij de nadruk ligt op Ã©Ã©n\- en tweepersoonshuishoudens.

*Groen*

Het groen in de buurt is een kwaliteit die met de visie ook versterkt wordt. Samen met de bewoners gaat de gemeente bekijken hoe het groen in de buurt meer kwaliteit kan krijgen. De Troelstralaan blijft in ieder geval een herkenbare groene as in de buurt vormen. Gemeente en Actium gaan er samen met bewoners voor zorgen dat ook de tuinen bij woningen er netjes uitzien.

*Leefbaar*

In sommige delen van de buurt staat de leefbaarheid onder druk door overlast of gebrek aan veiligheid. Versterking van beheer en handhaving is nodig om dit aan te pakken.

*Verkeer en parkeren*

Ook een verbeterde verkeersveiligheid draagt bij aan de leefbaarheid. Kruispunten en oversteekplaatsen worden veiliger gemaakt. Veilige loop\- en fietsroutes verbinden de buurt met de binnenstad. Verder zorgen de gemeente (openbaar gebied) en Actium (eigen terrein) er voor dat er voldoende parkeerplaatsen beschikbaar zijn, zodat bewoners bij hun woning kunnen parkeren.

*Meedoen*

De Oude Molenbuurt blijft ook een plek voor meer kwetsbare bewoners. Zij krijgen volop kansen om aan de samenleving mee te doen. Door meer variatie in bewonersgroepen neemt de sociale draagkracht van de buurt verder toen.

##### 3\.5\.5 Duurzaamheidsvisie

De duurzaamheidsvisie 2009\-2015 is een kaderstellende visie voor aanpalende beleidsvelden. In de visie wordt aangegeven op welke terreinen in het gemeentelijke beleid aandacht wordt besteed aan de bredere duurzaamheidsdoelstelling en wordt verwezen naar de ambities in deze beleidsterreinen. In een aantal gevallen zijn de ambities aangescherpt, vooral met het oog op de ambitie om CO2\-neutraal te worden als gemeente. Enerzijds gaat het om maatregelen/ambities met betrekking tot de gemeentelijke organisatie en anderzijds om een duurzame ruimtelijke inrichting. Hoog op de agenda staan de volgende duurzame doelen:

* Energiebesparing in gebouwen;

* Ontwikkeling van groene, energiezuinige woonwijken en bedrijventerreinen;

* Milieuthema's: water, bodem, lucht, geluid, afval en veiligheid.

De gemeente Assen streeft er naar om duurzaam te bouwen met zo min mogelijk (milieu)kwaliteitsverlies in leefomgeving, natuur en landschap. Daarnaast bestaat het streven uit structurele toepassing van duurzaamheidsprincipes in de bouw en bij stedelijke ontwikkeling. Hierbij worden woningen en voorzieningen zo veel mogelijk op duurzame wijze gebouwd en de omgeving wordt duurzaam ingericht. De principes van duurzaam bouwen en de principes van het bevorderen van een hoogwaardige stedelijke ecologie zijn van toepassing.

Vanuit de 'Provinciale Verordening Ruimtelijk Omgevingsbeleid' wordt een duidelijke afweging ten aanzien van provinciale beleidsdoelen voor WKO (warmte\-koudeopslag) en geothermie verwacht. De milieukundige en economische voordelen van het gebruik van bodemenergie rechtvaardigen \- ook binnen de kaders van hetÂ gemeentelijke duurzaamheidsbeleid en de gemeentelijke bodemvisie \- een dergelijke afweging.

De gemeente Assen wil een duurzame, CO2\-neutrale gemeente zijn. De energiepotentiekaart (zie onderstaande figuur) geeft een beeld welke duurzame energievorm de meeste potentie heeft. Op basis van de ambities uit de duurzaamheidsvisie en het energiebeleid bestaan op basis van de energiepotentiekaart voor dit plangebied vooral veel kansen voor warmte\- en koudeopslag en het benutten van zonne\-energie. Deze energievormen stimuleert de gemeente door zongericht te verkavelen, ontwikkelaars in contact te brengen met de provinciale WKO\-coach en te adviseren over economische haalbaarheid. BovendienÂ bestaan hulpmiddelen omÂ bodemenergie en zonne\-energie lokaal te toetsen op haalbaarheidÂ \[http://www.wkotool.nl/Â en http://www.drentsenergieloket.nl].

![afbeelding "i_NL.IMRO.0106.02BP20171000S-C001_0016.png"](i_NL.IMRO.0106.02BP20171000S-C001_0016.png)

*Figuur 3\.2 Energiepotentiekaart*

Volgens de energiepotentiekaart heeft het plangebied potentie voor zonnepanelen en/of \-collectoren op dakoppervlak. Verder heeft het potentie voor een geothermie\-cluster op basis van woningen.

##### 3\.5\.6 Strategienota Gemeentelijk Verkeers\- en Vervoersplan

In de Strategienota (2005\) zijn de hoofdlijnen van het verkeersbeleid voor de komende jaren vastgesteld. De verkeersvraagstukken kunnen niet los worden gezien van de ruimtelijke en economische vraagstukken, hetgeen vraagt om een samenhangend beleid.

Belangrijk onderdeel van de nota is het integreren van het concept "Duurzaam Veilig" in het verkeer en vervoersbeleid van de gemeente. Uitgangspunt van "Duurzaam Veilig" is het scheiden van verkeersstromen en het inrichten van wegen overeenkomstig het functiegebruik. Daarbij is het wegennet ingedeeld in stroomwegen, gebiedsontsluitingswegen en erf\- toegangswegen (verblijfsgebied). Voorts streeft de gemeente naar het behoud van de leefbaarheid in de woonwijken en terugdringing van de geluidsoverlast.

##### 3\.5\.7 Gemeentelijk water\- en rioleringsplan 2013 \- 2018

De gemeente heeft een wettelijke taak uit te voeren in het stedelijk waterbeheer. De gemeente heeft vanuit de Wet milieubeheer de plicht een gemeentelijk rioleringsplan (GRP) op te stellen. Dit plan vormt de grondslag voor de rioolheffing. In 2013 zijn het waterplan en verbreed GRP gecombineerd in Ã©Ã©n nieuw plan. Het Gemeentelijk Water en Rioleringsplan Assen verwoordt de strategische visie op het gebied van waterbeheer en riolering voor de komende jaren. Voor de totstandkoming van dit plan is overleg gevoerd met de waterschappen Hunze en Aa's, Noorderzijlvest en Reest en Wieden.

Het beleid is gericht op behoud en verbetering van een gezonde, veilige en duurzame leef\- en werkomgeving voor de lange termijn (2030\). De belangrijkste uitdagingen daarbij zijn: opvangen klimaatverandering, bekostiging van de toename van renovatie en vervanging, kostenefficiÃ«ntie, vergroten van duurzaamheid en samenwerking in de afvalwaterketen.

In het plan worden de volgende vijf thema's beschreven.

* 1\. Droge voeten in een veranderend klimaat: Assen streeft ernaar om geen overlast ten gevolge van water op straat te hebben. De afvoer\- en bergingscapaciteit van het rioolstelsel moet voldoende groot zijn om wateroverlast te voorkomen, uitgezonderd in extreme omstandigheden en overmacht situaties. Onder extreme weersomstandigheden is "water op straat" acceptabel zolang het effect hiervan beperkt blijft tot enige hinder. Het mag in geen geval leiden tot ernstige overlast of schade.

* 2\. Behouden en verbeteren waterkwaliteit: Assen streeft naar schoon en ecologisch gezond stadswater. Het voorkomen van vervuiling van afstromend hemelwater staat aan de basis van een duurzame invulling van stedelijke waterhuishouding en bescherming van de grondwaterkwaliteit en natuurgebieden als de Drentsche Aa (tevens bron van drinkwater).

* 3\. Doelmatig beheer van voorzieningen (assetmanagement): De voorzieningen voor de inzameling en verwerking van afvalwater, regenwater en grondwater hebben meestal een lange levensduur en zijn kostbaar. Het in stand houden van deze voorzieningen vormen een belangrijke dienst van de gemeente aan burgers en bedrijven. Om deze voorzieningen ook in de toekomst betaalbaar te houden wordt samengewerkt met de buurgemeenten en de drie inliggende waterschappen.

* 4\. Vergroten Duurzaamheid: Voor het functioneren van de waterketen (pompen, gemalen et cetera) is energie nodig. Gezocht wordt naar mogelijkheden om energie te besparen (geringe opvoerhoogtes, energiezuinig en slim pompen). Samen met waterschap Hunze en Aa's vindt onderzoek plaats naar de mogelijkheid om de rioolwaterzuivering Assen als energie\- en grondstoffenfabriek te gaan benutten.

* 5\. Beleving van water, betrokken burger: Water moet een toegevoegde waarde hebben voor de kwaliteit van de leefomgeving en levert tegelijkertijd een bijdrage aan het voorkomen van wateroverlast. Door samenwerking met de andere waterpartners wil Assen de communicatie richting burger verbeteren. Burgers moeten niet belast worden met de vraag bij wie ze aan moeten kloppen voor bepaalde problemen.

##### 3\.5\.8 Nota bodembeheer

De Nota Bodembeheer (2016\) geeft invulling aan de bodemambities van de gemeente Assen met betrekking tot hergebruik van grond en baggerspecie. De gemeente Assen heeft voor gebiedsspecifiek beleid gekozen. Het grootste deel van de gemeente Assen heeft een diffuse bodemkwaliteit gelijk aan de achtergrondwaarde (schone grond). Het gebiedsspecifieke beleid houdt in dat binnen bedrijventerreinen categorie wonen grond (LMW2\) kan worden toegepast. Binnen woonwijken mag alleen schone grond (achtergrondwaarde, LMW1\) worden toegepast. De navolgende figuur toont de toepassingskaart.

![afbeelding "i_NL.IMRO.0106.02BP20171000S-C001_0017.png"](i_NL.IMRO.0106.02BP20171000S-C001_0017.png)

*Figuur 3\.3 Toepassingskaart*

Het plangebied betreft een woonwijk, waarvoor het toepassingsregime LMW1 (achtergrondwaarde) geldt. In de bodemparagraaf (4\.10) vindt nadere toetsing in verband met de haalbaarheid ten aanzien van het aspect bodem plaats.

##### 3\.5\.9 Beleidsvisie externe veiligheid

Om ruimte te bieden aan de ruimtelijke ontwikkeling van Assen en om er voor te zorgen dat er geen onnodige of onacceptabele veiligheidsrisicoâs worden gelopen, is het wenselijk om sturing te geven aan ruimtelijke ontwikkelingen binnen bestaande risicocontouren. De gemeente Assen heeft hiertoe de beleidsvisie externe veiligheid ontwikkeld (2008\). Assen kiest voor gebiedsgerichte ambitieniveaus. Voor woonwijken kiest Assen voor een maximaal veiligheidsniveau. Op bedrijventerreinen kiest Assen voor een grotere flexibiliteit om gewenste ontwikkelingen mogelijk te maken.

In onderstaande tabel zijn de ambitieniveaus per type gebied weergegeven. Op de figuur bij de tabel zijn de gebiedstypen verbeeld.

*Tabel 1\. Ambitieniveaus per gebiedstype*Â

| Â | | | | **Overschrijding grenswaarde PR 10\-6 voor kwetsbare objecten**   Â | **Overschrijding grenswaarde PR 10\-6 voor beperkt kwetsbare objecten**   Â | **Overschrijding oriÃ«natiewaarde groepsrisico**   Â | **Toename groepsrisico**   Â |

| --- | --- | --- | --- | --- | --- | --- | --- |

| **Wonen**   Â | | | | Niet acceptabel   Â | \- Bestaande objecten: Risico's zoveel mogelijk beperken\- Nieuwe objecten: Niet acceptabel   Â | Niet acceptabel   Â | Niet wenselijk   Â |

| **Bedrijven**   Â | | | | Niet acceptabel   Â | Acceptabel mits er gewichtige redenen zijn   Â | Acceptabel mits er gewichtige redenen zijn   Â | In beginsel acceptabel   Â |

| **Transport**   Â | | | | Niet acceptabel   Â | \- Bestaande objecten: Risico's zoveel mogelijk beperken\- Nieuwe objecten: Niet acceptabel   Â | Acceptabel mits er gewichtige redenen zijn   Â | In beginsel acceptabel   Â |

| **Buitengebied**   Â | | | | Niet acceptabel   Â | Acceptabel mits er gewichtige redenen zijn   Â | Acceptabel mits er gewichtige redenen zijn   Â | In beginsel acceptabel   Â |

![afbeelding "i_NL.IMRO.0106.02BP20171000S-C001_0018.png"](i_NL.IMRO.0106.02BP20171000S-C001_0018.png)

*Figuur 3\.4 Overzicht gebiedstypen*

Uit het gemeentelijk externe veiligheidsbeleid volgt dat bestaande Bevi\-inrichtingen bij nieuwe of te herziene bestemmingsplannen (indien gewenst) positief worden bestemd en dat nieuwe risicobedrijven worden uitgesloten. Bij het opstellen van nieuwe bestemmingsplannen zal de sturingsfilosofie uit de Beleidsvisie Externe Veiligheid tot uiting moeten komen. De vestiging van nieuwe kwetsbare objecten binnen risicocontouren in het gebied moet worden uitgesloten. Dit uitgangspunt is gehanteerd voor het bestemmingsplan. In de paragraaf externe veiligheid (4\.8) vindt nadere toetsing in verband met de haalbaarheid ten aanzien van dit aspect plaats.

##### 3\.5\.10 Archeologiebeleid

De gemeente Assen heeft als onderdeel van het archeologiebeleid een beleidskaart (2011\) opgesteld. Op basis van de archeologische verwachtingskaart, de geÃ¯nventariseerde vindplaatsen, het overzicht van alle (archeologisch) onderzochte terreinen en de beleidsrichtlijnen van de provincie Drenthe voor de terreinen die als "provinciaal belang archeologie" zijn aangemerkt is de beleidsadvieskaart opgesteld. Op de beleidsadvieskaart zijn de beleidskeuzes van de gemeente Assen weergegeven. Alle elementen hebben een eigen kleurcode gekregen. In de legenda van de kaart zijn hieraan archeologische adviezen gekoppeld. De kaart is dus het instrument om in het geval van ruimtelijke ingrepen te bekijken of archeologisch onderzoek dient plaats te vinden voordat een vergunning kan worden afgegeven.

**Onderzoeksplicht**

*Archeologisch onderzoek altijd verplicht*

In een aantal zones is in alle gevallen onderzoek verplicht. De vrijstellingsgrens is daar in principe dus op 0 m2 gelegd. In Assen is in de volgende gebieden archeologisch onderzoek in alle gevallen noodzakelijk:

* een zone van 50 m (een buffer met een straal van 50 m) rond bekende archeologische vindplaatsen, bekend door archeologische waarnemingen;

* AMK\-terreinen van zeer hoge archeologische waarde (waaronder de rijksmonumenten), hoge archeologische waarde en archeologische waarde, inclusief een bufferzone van 50 m (uitgezonderd de historische kernen, die ook als AMK\-terrein zijn aangewezen);

* een zone van 50 m rond voordes en bruggen, die potentieel zijn voortgekomen uit voorden;

* depressies en laagten;

* dekzandkopjes in beekdalen;

* celtic fields.

*Archeologisch onderzoek verplicht bij ingrepen groter dan 1\.000 mÂ²*

Er geldt een onderzoeksvrijstelling van 1\.000 m2 voor alle gebieden met een hoge of middelhoge verwachting op de archeologische beleidsadvieskaart waar geen andere grenzen gelden door de aanwezigheid van bekende vindplaatsen of andere bijzondere bepalingen. Dezelfde ondergrens geldt voor essen en beekdalen, uitgezonderd de dekzandkopjes die zich daarin bevinden. Onderzoek hoeft niet plaats te vinden bij bodemingrepen ondieper dan 0,3 m onder het maaiveld, uitgezonderd (natuur) terreinen zonder bouwvoor, zoals heideterreinen. Het ontbreken van een bouwvoor kan betekenen dat de archeologische resten zich direct aan of onder het oppervlak bevinden.

*Archeologisch onderzoek en diepte van de ingrepen*

De vraag is hier of bij Ã¡lle bodemingrepen wel archeologisch onderzoek zou moeten worden uitgevoerd. Bij gebieden met een vrijstellingsgrens van 1\.000 m2 geldt namelijk dat men naast een minimale omvang ook een bepaalde diepte de grond in moet gaan om de verplichting opgelegd te krijgen. Zo is geen archeologisch onderzoek nodig voor ploegwerkzaamheden op een es met een oppervlakte van meer dan 1\.000 m2 en met een diepte van 25 cm. De bouwvoor is hier immers al eeuwenlang gemengd. In de gebieden met een vrijstellingsgrens van 0 m2 ligt dit anders. Veel van deze gebieden zouden sterk te lijden hebben onder reguliere ploegwerkzaamheden, ook al gaan ze maar 25 cm de bodem in. De wallen van *celtic fields* kunnen door ploegen op den duur bijvoorbeeld helemaal verdwijnen. In principe geldt hier dat *behoud in situ* al\-tijd voorop staat en dat ook ingrepen ondieper dan 30 cm onwenselijk zijn. Slechts wanneer duidelijk is dat in het betreffende gebied reeds lange tijd regelmatig wordt geploegd en het type vindplaats hiervan niet te lijden heeft, bijvoorbeeld door de diepteligging van de sporen, kunnen werkzaamheden tot 30 cm \-Mv zonder onderzoek plaatsvinden.

In het geval van (deels) bovengrondse sporen (zoals *celtic fields* en grafheuvels) of van vuursteenvindplaatsen aan het maaiveld, kan uiteraard geen vrijstelling worden verleend en staat behoud voorop.

**Geen onderzoeksplicht, wel meldingsplicht**

In een aantal gevallen geldt geen onderzoeksverplichting. Het gaat om de volgende zones:

* gebieden met een lage archeologische verwachting;

* gebieden met een bekende diepe bodemverstoring;

* gebieden die reeds eerder zijn onderzocht en waar voor het betreffende deelgebied geen vervolgonderzoek nodig werd geacht of waar onderzoek reeds definitief is afgerond;

* plangebieden waarvan het oppervlak aan ingrepen beneden een vrijstellingsgrens valt.

De vrijstelling van archeologisch onderzoek ontslaat iemand niet van de plicht archeologische vondsten te melden conform de Monumentenwet 1988, artikel 53\. Als bij het uitvoeren van de ingrepen toch grondsporen en/of archeologische vondsten worden aangetroffen, dan moet hiervan direct melding gemaakt worden bij de provinciaal archeoloog. De archeologische (verwachtings\-)waarden zijn vertaald in regels en komen terug op de verbeelding:. Op grond hiervan is het, afhankelijk van de archeologische (verwachtings\-)waarde verboden om zonder omgevingsvergunning bepaalde werken en werkzaamheden uit te voeren.

Op onderstaande uitsnede van de beleidskaart is met blauw het plangebied gemarkeerd. Het plangebied ligt in een zone met een middelhoge of hoge archeologische verwachting, waarvan deels een beekdal. Op grond van de beleidskaart geldt een onderzoeksverplichting bij ingrepen groter dan 1\.000 m2. In paragraaf 4\.11Â wordt nader ingegaan op het aspect archeologie.

![afbeelding "i_NL.IMRO.0106.02BP20171000S-C001_0019.png"](i_NL.IMRO.0106.02BP20171000S-C001_0019.png)

*Figuur 3\.5 Archeologische beleidskaart*

##### 3\.5\.11 Cultuurhistorisch beleid

Het cultuurhistorisch beleid voor de gemeente Assen is neergelegd in de cultuurhistorische waardenkaart van de gemeente Assen. Deze is in december 2015 vastgesteld.

Monumentale steden doen het de laatste jaren beter dan andere steden. Deze steden groeien harder en hebben minder last van vergrijzing. Ook de huizenprijzen ontwikkelen zich gunstiger in de monumentale stad. Met de Beleidsregels cultuurhistorie kan de gemeente zorgen voor verder behoud en versterking van de cultuurhistorie en daarmee versterking van de aantrekkelijkheid van de gemeente Assen. Daarnaast is Ã©Ã©n van de pijlers uit de Modernisering Monumentenzorg van het Rijk het opnemen van cultuurhistorische waarden in de ruimtelijke ordening.

Met het opstellen van deze beleidsregels cultuurhistorie, de cultuurhistorische waardenkaart en de doorvertaling hiervan in bestemmingsplannen kan de gemeente aan die wettelijke verplichting voldoen. De cultuurhistorische waardenkaart dient als toetsingsinstrument voor aanvragen of nieuwe plannen, maar vooral ook om al in een voorstadium ter inspiratie in te zetten. Met het opstellen van de cultuurhistorische waardenkaart heeft de gemeente de randvoorwaarden gecreÃ«erd om cultuurhistorische waarden op een goede manier mee te nemen bij ontwikkelingen en andere beleidsterreinen.

Op de cultuurhistorische beleidskaart heeft het plangebied een lage stedenbouwkundige waardering. Dit betreft gebieden die van weinig belang zijn voor de geschiedenis van de stedenbouw in het algemeen en de ontwikkeling van Assen in het bijzonder en/of zonder relatie met de historische en landschappelijke hoofdstructuren en/of met een onduidelijk c.q. aangetast stedenbouwkundig concept en/of met een lage ruimtelijke kwaliteit in de samenhang tussen bebouwing, openbare ruimte en beplanting. De hiÃ«rarchie en het ruimtelijke verband tussen de kleine schaal van de woonomgeving en de grote schaal van de stad en het landschap was bij aanvang afwezig of is later verloren geraakt.

In paragraaf 4\.12 wordt nader ingegaan op het aspect cultuurhistorie.

![afbeelding "i_NL.IMRO.0106.02BP20171000S-C001_0020.png"](i_NL.IMRO.0106.02BP20171000S-C001_0020.png)

*Figuur 3\.6 Cultuurhistorische beleidskaart*

##### 3\.5\.12 Welstands\- en reclamenota

Het welstandsbeleid voor de gemeente Assen is neergelegd in de Welstands\- en reclamenota Assen, welke in 2011 is vastgesteld. De nota is ervoor bedoeld om de ruimtelijke kwaliteit in Assen te behouden en versterken. Bepalend voor de ruimtelijke kwaliteit zijn onder meer de gebouwen en bouwwerken, het totaalbeeld van de gebouwen en bouwwerken en de erfinrichting. De welstandstoets is een belangrijk instrument voor de sturing van deze kwaliteiten. Het hele gemeentelijke grondgebied is ingedeeld in verschillende gebiedstypen. Voor elk type zijn op het gebied afgestemde gebiedscriteria opgesteld. Een gebiedstype vertoont samenhang in de verschijningsvorm van de bebouwing, in de stedenbouwkundige opzet of in het landschap. De gebiedscriteria dagen de planindieners uit zich te laten inspirereren door de omgeving.

Het plangebied ligt in het gebiedstype 'planmatig opgezette wijken'. Het beleid is hier gericht op het bieden van mogelijkheden voor het aanpassen en vernieuwen van bebouwing binnen de samenhang van het bouwblok, de straat of het cluster. De verandering moet passen binnen het grotere geheel en rekening houden met verwachte ontwikkelingen in de omgeving. Daarnaast moet de verandering passen bij de specifieke plek. Aan een hoofdweg is de uitstraling van de bebouwing van groter openbaar belang dan aan een woonstraat.

##### 3\.5\.13 Verwerking in bestemmingsplan

De ontwikkelingen uit voorliggend bestemmingsplan vloeien rechtstreeks voort uit het beleid zoals dit is vastgelegd in de Woonvisie en de Buurtvisie Oude Molenbuurt. Met dit plan wordt de duurzaamheid en woonkwaliteit vergroot. Het plan leidt daarnaast tot een verbetering van de stedenbouwkundige structuur van het stedelijke karakter van de omgeving. De ontwikkeling is daarmee ook in overeenstemming met het overige relevante gemeentelijke beleid.

### Hoofdstuk 4 Onderzoek

#### 4\.1 Algemeen

In dit hoofdstuk wordt nader ingegaan op de haalbaarheid en de uitvoerbaarheid van het bestemmingsplan. Meer concreet wordt beoordeeld hoe het plan zich verhoudt tot de diverse milieukaders (zoals archeologie, bodem, externe veiligheid, geluid, flora en fauna, luchtkwaliteit en water).

#### 4\.2 Ladder van duurzame verstedelijking

**Inleiding**

Bij gebiedsontwikkeling is 'een zorgvuldige afweging en transparante besluitvorming bij alle ruimtelijke en infrastructurele besluiten' van belang. Hierbij hanteert het Rijk de Ladder van duurzame verstedelijking. Deze is opgenomen in het Besluit ruimtelijke ordening (Bro).

De Ladder houdt in dat de toelichting bij een bestemmingsplan dat een nieuwe stedelijke ontwikkeling mogelijk maakt, een beschrijving bevat van de behoefte aan de voorgenomen stedelijke ontwikkeling. Indien blijkt dat de stedelijke ontwikkeling niet binnen het bestaand stedelijk gebied kan worden voorzien, bevat de toelichting een motivering daarvan en een beschrijving van de mogelijkheid om in die behoefte te voorzien op de gekozen locatie buiten het bestaand stedelijk gebied.

**Onderzoek**

Dit bestemmingsplan voorziet in de planologische regeling voor de herstructurering van bestaand stedelijk gebied. In de huidige situatie bedraagt het aantal woningen in het plangebied 60\. In de toekomstige situatie worden 54 woningen teruggebouwd. Het aantal woningen neemt dus niet toe. Van een stedelijke ontwikkeling als bedoeld in de Ladder is dan ook geen sprake.

Bij deze herstructurering is nagenoeg geen uitbreiding van het bebouwd oppervlak voorzien. Verouderde gedateerde woningen worden vervangen door nieuwe exemplaren. Met dit plan wordt de duurzaamheid en woonkwaliteit vergroot. Hierdoor is sprake is van een zorgvuldig ruimtegebruik.

**Conclusie**

De Ladder van duurzame verstedelijking is niet van toepassing op het plan. Voor het overige voldoet het plan wel aan de uitgangspunten van de Ladder met betrekking tot behoefte en zuinig en zorgvuldig ruimtegebruik.

#### 4\.3 Water

**Inleiding*Â***

Sinds 1 november 2003 is het verplicht ruimtelijke plannen te toetsen op waterhuishoudkundige aspecten: de zogenaamde watertoets. De watertoets is een waarborg voor water in ruimtelijke plannen en besluiten. Waterhuishoudkundige doelstellingen worden daarbij expliciet en op evenwichtige wijze in beschouwing genomen binnen deze ruimtelijke plannen en besluiten. Het watersysteem wordt hierbij op een integrale wijze benaderd. Zowel het oppervlaktewater als het grondwater worden dus (in samenhang) in beschouwing genomen. Daarbij gaat het naast de kwantiteit ook om de kwaliteit. De integrale benadering van het watersysteem betekent ook dat het watersysteem wordt benaderd in samenhang met andere beleidsvelden. De watertoets is een instrument om ruimtelijke plannen waterneutraal vorm te geven en om het watersysteem op orde te krijgen.

**Onderzoek**

Het plangebied valt in het werkgebied van het waterschap Hunze en Aaâs. Voor voorliggend plan is op 15 september 2016 een voorlopige uitgangspuntennotitie ontvangen (Bijlage 1). Op 28 oktober heeft het waterschap per mail (en op 31 oktober dezelfde reactie per brief) een aanvullende reactie gestuurd die samen met de voorlopige uitgangspuntennotitie als definitieve uitgangspuntennotitie kan worden beschouwd (Bijlage 2).

Actium en de gemeente Assen zijn in overleg over hoe het bestaande systeem van waterafvoer/riolering wordt aangepast. In de nieuwe situatie dient in het plangebied het regenwater gescheiden te worden aangeleverd van het vuil water aan het huidige gemengde gemeentelijke stelsel. Het voornemen is om het gemeentelijk gemengde rioolstelsel komende jaren te vervangen door een gescheiden stelsel.

Met het bestemmingsplan is sprake van een toename van verhard oppervlak. Om in de toekomstige situatie piekafvoeren naar het (hemelwater)riool van de gemeente en nadelige gevolgen voor derden te voorkomen, dienen compenserende maatregelen getroffen te worden in de vorm van regenwaterberging en \-vertraging. Naast de locatie uit voorliggend bestemmingsplan worden vier nabijgelegen locaties in de Oude Molenbuurt (Troelstralaan/Groen van Prinstererlaan/Van Houtenstraat, Thorbeckelaan, Troelstralaan, Schaepmanstraat) herontwikkeld. Voor de vijf locaties wordt daarom integraal bekeken op welke wijze regenwaterberging en \-vertraging plaats kan vinden.

![afbeelding "i_NL.IMRO.0106.02BP20171000S-C001_0021.png"](i_NL.IMRO.0106.02BP20171000S-C001_0021.png)

Figuur 4\.1\.Toename verharding

Uit bovenstaande figuur blijkt dat de totale toename aan verharding als gevolg van de nieuwbouwplannen in de Oude Molenbuurt ongeveer 2\.668 m2 bedraagt. Het waterschap hanteert als vuistregel dat per m2 verhardingstoename 0,08 m3Â waterberging moet worden gerealiseerd. Dit betekent dat de te realiseren bergingsopgave in de Oude Molenbuurt circa 2668 m2 x 0,08 m3/m2 \= 213 m3 betreft. Deze waterberging zal waar mogelijk op het terrein van Actium plaatsvinden, maar zal voor een groot deel in het openbaar gebied dienen plaats te vinden.

Deze waterberging kan binnen het plangebied gerealiseerd worden middels de aanleg van wadi's, op of onder parkeerplaatsen of in het cunet van omliggende wegen. Voor de vertraging van het regenwater is infiltratie waarschijnlijk geen haalbare optie. In een groot deel van Assen bevindt zich in de bodem namelijk een ondiepe slecht doorlatende leemlaag. De benodigde waterberging zal binnen de herontwikkeling gelijktijdig worden gerealiseerd.

Bij de sloop en nieuwbouw moet de invloed van diffuse bronnen op hemelwater zoveel mogelijk worden beperkt door het hanteren van de beleidsuitgangspunten in het landelijk emissiebeleid. Dit gaat volgens de trits voorkomen, scheiden en zuiveren. Door het gebruik van preventieve/brongerichte maatregelen komt hemelwater met zo weinig mogelijk vervuilende stoffen of uitlogende materialen in aanraking en blijft het zo schoon mogelijk. Bij nieuwbouw en renovatie dienen zo weinig mogelijk uitlogende materialen zoals zink, koper en lood gebruikt te worden. Alternatieven gebruiken heeft de voorkeur. De nationale pakketten duurzaam bouwen geven handvatten voor alternatieven.

Voor de openbare ruimte geldt als preventieve/brongerichte maatregel dat deze zodanig ingericht wordt dat onkruidgroei zo weinig mogelijk kans krijgt. Aangezien de gemeente Assen al meer dan tien jaar geen onkruidbestrijdingsmiddelen meer gebruikt, maar alternatieve methoden (borstelen en hitte), dient de inrichting ook dusdanig te zijn dat deze methoden eenvoudig toegepast kunnen worden.

De initiatiefnemer heeft bij de bouw, qua eventueel gebruik van uitlogende materialen, Ã¨n bij het beheer en onderhoud van verhardingen en groen, qua gebruik van bestrijdingsmiddelen, te maken met hetgeen wettelijk vastgelegd is. De gemeente is, buiten het bestemmingsplan om, bereid om initiatiefnemer hier expliciet op te wijzen.

**Conclusie**

In dit bestemmingsplan zijn water en waterhuishoudkundige voorzieningen toegestaan binnen de bestemming "Groen" en "Verkeer \- Verblijfsgebied". Beleidsdoelstellingen ten aanzien van de waterkwantiteit en kwaliteit zijn binnen de genoemde bestemming mogelijk. De plannen voor regenwatervertraging en \-berging zullen in overleg (tussen gemeente, waterschap en Actium) nader worden uitgewerkt en zullen binnen de herontwikkeling gelijktijdig of voorafgaand aan de toename van verhard oppervlak worden gerealiseerd.

#### 4\.4 Verkeersaspecten

**Onderzoek**

In de huidige situatie bevinden zich in het plangebied 60 portiekwoningen. Het plan maakt de bouw van 9 nieuwe rijwoningen en 45 appartementen mogelijk. Het aantal woningen als gevolg van de ontwikkeling neemt dus niet toe. De verkeersaantrekkende werking is daarmee beperkt.

In de huidige situatie bevinden zich ter hoogte van de woningen aan de Mr. P.J. Troelstralaan dwarsparkeervakken. Ter hoogte van de woningen aan de Nansenstraat bevinden zich zowel dwarsparkeervakken als langsparkeerplaatsen. Met het plan verdwijnen de circa 40 dwarsparkeerplaatsen aan de Troelstralaan en de Nansenstraat. De vijf langsparkeerplaatsen aan de Nansenstraat blijven behouden. Op het binnenterrein van het appartementencomplex worden 57 nieuwe parkeerplaatsen gerealiseerd. Ten zuidoosten van de nieuwe rijwoningen aan de Nansenstraat worden daarnaast acht parkeerplaatsen aangelegd. De afname van het aantal woningen, in combinatie met de toename van het aantal parkeerplaatsen zal naar verwachting een verlichting van de parkeerdruk geven in dit gebied.

**Conclusie**

Het aspect verkeer leidt niet tot belemeringen voor het bestemmingsplan.

#### 4\.5 Bedrijven en milieuzonering

**Inleiding**

Milieuaspecten worden in principe geregeld via de daartoe geÃ«igende wetgeving. Daar waar het de ruimtelijke ordening raakt, dient met deze aspecten echter rekening te worden gehouden. Het gaat dan met name om de situering van milieugevoelige functies ten opzichte van milieuhinderlijke inrichtingen.

Om te bepalen welke afstanden dienen te worden aangehouden, wordt de VNG\-publicatie 'Bedrijven en milieuzonering' gehanteerd. De VNG\-handreiking geeft op systematische wijze informatie over de milieukenmerken van vrijwel alle voorkomende bedrijfstypen. Het biedt daarmee een hulpmiddel om ruimtelijke ordening en milieu op gemeentelijk niveau op elkaar af te stemmen.

In de handreiking zijn richtafstanden van bedrijven tot bebouwing aangegeven. Deze richtafstanden hebben betrekking op de aspecten geluid, stof, geur en gevaar. De gegeven afstanden zijn richtafstanden en geen harde eisen. Dit betekent dat afwijken van de afstanden, mits goed gemotiveerd, is toegestaan. De afstand wordt gerekend van de grens van de bestemming die milieubelastende functies toelaat tot de gevel van de milieugevoelige functies. Naast het omgevingstype 'rustige woonwijk' wordt het omgevingstype 'gemengd gebied' onderscheiden. Een gemengd gebied is een gebied met een matig tot sterke functiemenging. Voor gemengde gebieden kunnen de richtafstanden met Ã©Ã©n stap terug worden gebracht.

**Onderzoek**

Het bestemmingsplan maakt de sloop en nieuwbouw van woningen mogelijk. In de omgeving van het plangebied bevinden zich enkel woningen.

De nieuwe woningen zijn geprojecteerd ter plekke van de bestaande woningen. Gezien de aard van de omgeving en het feit de dat de huidige woningen zich op ongeveer dezelfde afstand van de omliggende functies bevinden, kan gesteld worden dat de bestaande situatie niet verslechtert. De omliggende functies vormen daarmee geen belemmering voor de bouw van de woningen. Omgekeerd belemmert de bouw van de, milieugevoelige, woningen het functioneren van de omliggende functies niet.

**Conclusie**

Het aspect bedrijven en milieuzonering vormt geen belemmering voor het plan.

#### 4\.6 Geluid

**Inleiding**

*Wegverkeerslawaai*

In het kader van de Wet geluidhinder bevinden zich langs alle wegen zones, met uitzondering van wegen die zijn gelegen binnen een als woonerf aangeduid gebied en wegen waarvoor een maximumsnelheid van 30 km/uur geldt. Binnen de bebouwde kom bedraagt de zonebreedte voor tweestrookswegen die aan weerszijden van de weg, gerekend vanuit de wegas, in acht moet worden genomen 200 meter. Buiten de bebouwde kom bedraagt deze afstand voor tweestrookswegen 250 meter. In geval van het realiseren van geluidsgevoelige bebouwing binnen deze zone dient een akoestisch onderzoek plaats te vinden. Formeel kan akoestisch onderzoek achterwege blijven bij wegen waarvoor een maximumsnelheid van 30 km/uur geldt. Op grond van een goede ruimtelijke ordening dient echter ook aan dit soort wegen aandacht geschonken te worden.

**Onderzoek**

Er is een akoestisch onderzoek (Bijlage 3) uitgevoerd naar de geluidbelasting vanwege wegverkeerslawaai afkomstig van Het Kanaal, Nobellaan en Troelstralaan op het plangebied. De situatie is beoordeeld aan de hand van de Wet geluidhinder. Doel van dit onderzoek was het bepalen van de geluidbelasting binnen het plangebied voor zover deze wordt veroorzaakt door het relevante wegverkeer.

De nieuwe woningen liggen binnen de bebouwde kom, in de geluidzone van de Het Kanaal en de Nobellaan. Voor de Troelstralaan geldt een maximale rijsnelheid van 30 km/uur. Ondanks het feit dat er geen sprake is van een geluidzone langs deze weg, is in het onderzoek de geluidbelasting ten gevolge van deze weg toch berekend in het kader van een goede ruimtelijke ordening. De overige wegen liggen op grotere afstand van het plangebied en/of de verkeersintensiteit is er dusdanig gering, dat deze wegen niet relevant zijn met betrekking tot de geluidbelasting.

**Conclusie**

Uit de berekeningen blijkt dat de te realiseren woningen vanwege alle wegen voldoen aan de ten hoogste toelaatbare geluidsbelasting van 48 dB. De Wet geluidhinder verzet zich derhalve niet tegen de komst van de woningen.

#### 4\.7 Geur

**Inleiding**

De Wet geurhinder en veehouderij (Wgv) heeft op twee wijzen betrekking op procedures op basis van de Wro. Ten eerste moet bij de belangenafweging ten behoeve van een zorgvuldige besluitvorming worden nagegaan of een partij zoals een agrarisch bedrijf niet onevenredig in haar (bedrijfs)belangen wordt geschaad door de realisatie van een bestemmingsplan. Ten tweede speelt de geurbelasting een rol bij de beoordeling of in het kader van een goede ruimtelijke ordening een goed woon\- en leefklimaat kan worden gegarandeerd. Geurhinder afkomstig van bedrijven is een integraal onderdeel van het aspect milieuzonering dat in de paragraaf Â´Bedrijven en milieuzoneringÂ´ wordt behandeld.

**Onderzoek**

In dit bestemmingsplan zijn geurgevoelige objecten toegestaan, in de vorm van woningen. Het betreft de sloop en nieuwbouw. Gezien de ligging in de kern Assen vormt de Wgv geen relevant beoordelingskader. In paragraaf 4\.5 Bedrijven en

milieuzonering is reeds aangetoond dat voldaan wordt aan de richtafstanden met betrekking tot geur.

**Conclusie**

Het aspect geur vormt geen belemmering voor het plan.

#### 4\.8 Externe veiligheid

**Inleiding**

*Inrichtingen*

Op 13 februari 2009 is het gewijzigde Besluit externe veiligheid inrichtingen (Bevi) in werking getreden. Dit besluit geeft voorwaarden voor nieuwe en bestaande situaties ten aanzien van het plaatsgebonden risico en het groepsrisico van inrichtingen waarin bepaalde gevaarlijke stoffen worden gebruikt, opgeslagen of geproduceerd. Het plaatsgebonden risico onderscheidt grens\- en richtwaarden voor (beperkt) kwetsbare objecten. Het betreft de berekende kans per jaar dat een persoon overlijdt als rechtstreeks gevolg van een ongeval bij een risicobron, aangenomen dat hij op die plaats permanent en onbeschermd verblijft. Deze kans mag maximaal Ã©Ã©n op een miljoen (10\-6) per jaar zijn. Het groepsrisico is van toepassing op groepen personen in het invloedsgebied van een inrichting met gevaarlijke stoffen en de kans op overlijden. Dit wordt weergegeven in een Fn\-curve en getoetst aan een oriÃ«nterende waarde.

*Vervoer van gevaarlijke stoffen*

Op 1 april 2015 is de nieuwe wetgeving rond transportroutes, het Besluit transportroutes externe veiligheid (Btev) met het bijbehorende Basisnet, in werking getreden. Dit besluit vervangt de circulaire Risiconormering vervoer gevaarlijke stoffen.

Het Besluit transportroutes externe veiligheid sluit aan op de bepalingen uit het Besluit externe veiligheid inrichtingen omtrent het plaatsgebonden risico en groepsrisico. Daarnaast wordt het Basisnet voor wegen, spoor en water opgesteld. Dit basisnet omvat alle rijkswegen, spoorlocaties met goederenvervoer en kanalen en rivieren met goederenvervoer, met de bijbehorende (eventueel aanwezige) risicoafstanden.

*Buisleidingen*

Op 1 januari 2011 is het Besluit externe veiligheid buisleidingen (Bevb) in werking getreden met de bijbehorende Regeling externe veiligheid buisleidingen (Revb). Dit besluit omvat de nieuwe regelgeving op het gebied van buisleidingen waardoor gevaarlijke stoffen worden vervoerd.

In plaats van de bebouwings\- en toetsingsafstanden waar in de oude circulaires van werd uitgegaan, dienen nu de belemmeringenstrook (5 m bij leidingen met een druk boven de 40 Bar), de plaatsgebonden risicocontour (10\-6) en het invloedsgebied van het groepsrisico (1%\-letaliteitsgrens) in acht te worden gehouden bij ruimtelijke ontwikkelingen.

**Onderzoek**

Het initiatief betreft een herstructurering van bestaand bebouwd gebied, waarbij het aantal mensen in het plangebied gelijk blijft of afneemt. Binnen het plangebied zijn geen bedrijven met gevaarlijke stoffen aanwezig. Evenmin vindt transport van gevaarlijke stoffen binnen het plangebied plaats. Buiten het plangebied vindt geen transport van gevaarlijke stoffen via de weg, het spoor of via buisleidingen plaats dat invloed heeft op het plangebied. Verder zijn er geen risicobronnen aanwezig die invloed hebben op het plangebied. Ten noordoosten van de planlocatie is een BRZO\-inrichting aanwezig, waarvan het invloedsgebied ruimschoots buiten het plangebied ligt. Een verantwoording van het groepsrisico is verder niet aan de orde.

**Conclusie**

Het aspect externe veiligheid vormt geen belemmering voor het plan. Deze conclusie is bevestigd doord de Regionale Uitvoeringsdienst Drenthe (RUD, zie bijlage).

#### 4\.9 Luchtkwaliteit

**Inleiding**

Voor luchtkwaliteit moet rekening worden gehouden met het gestelde in de Wet milieubeheer (Wm), hoofdstuk 5, titel 5\.2 Luchtkwaliteitseisen en de bijbehorende bijlagen. In deze wet en de daarop gebaseerde regelingen \- Besluit NIBM (luchtkwaliteitseisen) en Regeling NIBM (luchtkwaliteitseisen) \- is getalsmatig vastgelegd dat bepaalde projecten "niet in betekenende mate" (NIBM) bijdragen aan de luchtverontreiniging. Het begrip "niet in betekenende mate" is gedefinieerd als 3% van de grenswaarde voor stikstof (NO2\)en fijnstof (PM10\) In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Vooralsnog geldt dat:

* voor woningbouwlocaties met minder dan 1\.500 woningen (met Ã©Ã©n ontsluitingsweg) of 3\.000 woningen (met twee gelijke ontsluitingswegen) geen beoordeling op luchtkwaliteit hoeft plaats te vinden;

* voor infrastructuur dat bij minder dan 3% concentratiebijdrage (verkeerseffecten gecorrigeerd voor minder congestie) ook geen beoordeling op luchtkwaliteit hoeft plaats te vinden;

* voor kantoorlocaties is dat bij minder dan 100\.000 mÂ² bruto vloeroppervlak bij 1 ontsluitende weg, of 200\.000 mÂ² bruto vloeroppervlak bij 2 ontsluitende wegen.

Bijzondere aandacht verdient verder het op 16 januari 2009 in werking getreden Besluit gevoelige bestemmingen (luchtkwaliteitseisen). Met deze AMvB wordt de bouw van zogenaamde gevoelige bestemmingen in de buurt van rijks\- en provinciale wegen beperkt. Daarvoor voorziet het besluit in zones waarbinnen luchtkwaliteitonderzoek nodig is. Aan weerszijden van rijkswegen 300 meter en 50 meter langs provinciale wegen (gemeten vanaf de rand van de weg). Waar in een dergelijk onderzoekszone de grenswaarden voor fijn stof of stikstofdioxide worden overschreden, mag het totaal aantal mensen dat hoort bij een gevoelige bestemming niet toenemen. Is (dreigende) normoverschrijding niet aan de orde, dan is er ook geen bouwverbod voor gevoelige bestemmingen binnen de onderzoekszone. Wel moet in die situaties de locatiekeuze goed gemotiveerd worden. Dat gebeurt al in de context van de goede ruimtelijke ordening. De volgende gebouwen met de bijbehorende terreinen zijn aangemerkt als gevoelige bestemming: scholen, kinderdagverblijven, en verzorgings\-, verpleeg\- en bejaardentehuizen. In de context van dit besluit worden ziekenhuizen, woningen en sportaccommodaties dus niet als gevoelige bestemming gezien.

**Onderzoek**

Assen heeft een eigen milieuverkeerskaart. Uit het model blijkt dat nergens in Assen overschrijding van de grenswaarden optreedt. Verder maakt het bestemmingsplan geen nieuwe ontwikkeling mogelijk, die van grotere omvang is dan wat hiervoor in de inleiding is aangegeven. Daarom wordt geconcludeerd dat de luchtkwaliteit niet "in betekenende mate" verslechtert. Er is in dit plan geen sprake van realisatie van nieuwe gevoelige bestemmingen. Op grond van de Wet luchtkwaliteit bestaat geen aanleiding voor een nader onderzoek naar luchtkwaliteit.

**Conclusie**

Het aspect luchtkwaliteit vormt geen belemmering voor de uitvoerbaarheid van het plan.

#### 4\.10 Bodem

**Inleiding*Â***

Artikel 3\.1\.6 van het Besluit ruimtelijke ordening (Bro) bepaalt dat in de ruimtelijke onderbouwing rekening gehouden moet worden met de bodemkwaliteit ter plaatse. Dit is uitgewerkt in de handreiking 'Bodemtoets bij bestemmingsplan en omgevingsvergunning voor bouwen' van Bodem\+.

De handreiking raad aan bij de beoordeling van bodemkwaliteit in een bestemmingsplan niet alleen te kijken naar de kwaliteit van de bodem, maar in de afweging de huidige functie, de toekomstige functie en de financiÃ«le haalbaarheid van een plan te beoordelen.

**Onderzoek*Â***

*Huidige en toekomstige functie*

Het plangebied is in de jaren â60 van de vorige eeuw bebouwd met woningen. Daarvoor was het in gebruik voor landbouw.

*Kwaliteit van de bodem*

De Nota Bodembeheer Gemeente Assen (paragraaf 3\.5\.8) geeft informatie over de bodemkwaliteit in het plangebied. Het plangebied valt binnen de homogene bodemkwaliteitszone âW2: Wonen 1945\-1970â, waarvan de bodemkwaliteit âVoldoet aan Achtergrondwaardeâ is. De bodemfunctie is âWonen met tuinâ, waar grond die voldoet aan âLMW1â kan worden toegepast.

*FinanciÃ«le haalbaarheid*

De verwachte kwaliteit van de bodem vormt naar verwachting geen beperking voor de plannen. De verwachting is niet dat er een bodemverontreiniging aanwezig is die een belemmering vormt voor de toekomstige bestemming wonen met tuin. De financiÃ«le haalbaarheid wordt als positief beoordeeld.

**Conclusie*Â***

Er is op dit moment geen reden om bij voorbaat aan te nemen dat het aspect bodem een belemmering vormt voor de uitvoerbaarheid van het plan. In het bestemmingsplan is geen specifieke regeling in verband met de bodemkwaliteit opgenomen. In het plangebied is nu nog bebouwing aanwezig. Bodemonderzoek vindt daarom plaats na de sloop van die bebouwing, in het kader van de te verlenen omgevingsvergunning.

#### 4\.11 Archeologie

**Inleiding*Â***

Ter implementatie van het Verdrag van Malta in de Nederlandse wetgeving is de Wet op de Archeologische Monumentenzorg (Wamz) in werking getreden. Deze wet maakt deel uit van de (gewijzigde) Monumentenwet. De kern van de Wamz is, wanneer de bodem wordt verstoord, dat de archeologische resten intact moeten blijven.

**Onderzoek*Â***

Voor het plan is door Libau archeologisch advies uitgebracht (Bijlage 4). Het plangebied heeft een hoge of middelhoge verwachting, deels vanwege een beekdal (zie ook paragraaf 3\.5\.10).

Ter plekke van de bestaande woningen zal de bodem grotendeels verstoord zijn. Waar de nieuwe woningen overlappen met bestaande woningen is archeologisch onderzoek niet nodig. Voor de bouwvlakken hoeft daarom geen dubbelbestemming met betrekking tot archeologische waarden opgenomen te worden. Voor de overige gronden met een (middel)hoge verwachtingswaarde is een dubbelbestemming wel noodzakelijk.

Het L\-vormige groene binnenterrein tussen de woningen aan de Troelstralaan en de Nansenstraat is onbebouwd. In het verleden is er ook geen sprake geweest van bebouwing. Voor het bestemmingsplan is daarom een archeologisch onderzoek uitgevoerd (Bijlage 5). De bodem blijkt tot minimaal 0,7 m diep verstoord te zijn. De aanwezigheid van archeologische grondsporen is niet uit te sluiten, maar er zijn tijdens het veldwerk geen archeologische indicatoren aangetroffen. Er zijn ook geen archeologische vindplaatsen in de directe omgeving bekend. Archeologisch vervolgonderzoek is niet noodzakelijk. Voor het binnenterrein hoeft geen dubbelbestemming opgenomen te worden.

**Conclusie*Â***

De ruimtelijke kaders van het archeologisch beleid zijn vertaald in dit bestemmingsplan. In dit bestemmingsplan zijn op grond van het beleid, het advies van Libau en het archeologisch onderzoek waar nodig dan ook dubbelbestemmingen in verband met het archeologisch beschermingsregime opgenomen.

#### 4\.12 Cultuurhistorie

**Inleiding*Â***

De rijksmonumenten worden beschermd door de Monumentenwet (1988\). Met monumenten worden alle "onroerende zaken" bedoeld. Tot die onroerende zaken horen gebouwen en objecten, zoals vaarten, bruggen, wegen, bomen en pleinen, die tenminste vijftig jaar oud zijn. Zij moeten van belang zijn door hun schoonheid, de wetenschappelijke en/of hun cultuurhistorische betekenis. Een monument kan worden aangewezen als rijksmonument wanneer het aan deze regels voldoet en als het een nationale, unieke waarde heeft. Naast rijksmonumenten worden op provinciaal niveau en gemeentelijk niveau monumenten aangewezen op grond van de respectievelijk provinciale\- en gemeentelijke monumentenverordening.

**Onderzoek*Â***

Binnen het plangebied zijn geen significante cultuurhistorische waarden aanwezig (zie ook paragraaf 3\.5\.11).

**Conclusie**

Het aspect cultuurhistorie vormt geen belemmering voor de uitvoerbaarheid van het plan.

#### 4\.13 Ecologie

**Inleiding**

Bij ruimtelijke ontwikkelingen moet rekening worden gehouden met de natuurwaarden ter plaatse. De Wet natuurbescherming is op 1 januari 2017 in werking getreden en betreft zowel soortenbescherming als bescherming van (Europese) natuurgebieden. Gebiedsbescherming kan volgen uit de aanwijzing van een gebied in het kader van bijvoorbeeld de Natura 2000\-gebieden. Gebiedsgericht beleid vindt onder meer plaats op basis van het Natuurnetwerk Nederland (voorheen: Ecologische Hoofdstructuur). Wat betreft soortenbescherming wordt onder andere de bescherming van dier\- en plantensoorten geregeld. De wet gaat uit van het "nee\-tenzij" principe, waarbij de mogelijkheid wordt geboden bepaalde ingrepen toe te staan middels ontheffing of vrijstelling. Daarnaast kent de wet een zorgplichtbepaling voor de in het wild levende dieren en planten, alsmede voor hun directe leefomgeving. In die bepaling staat: "Een ieder neemt voldoende zorg in acht voor de in het wild levende dieren en planten, alsmede voor hun directe leefomgeving". Handelingen die nadelige gevolgen voor flora en fauna kunnen veroorzaken, moeten achterwege gelaten worden of zoveel mogelijk worden beperkt of ongedaan gemaakt.

Om de uitvoerbaarheid van een plan te toetsen, is een ecologische inventarisatie van de natuurwaarden noodzakelijk. Het doel hiervan is om na te gaan of aanvullend onderzoek in het kader van de Wet natuurbescherming (Wnb) of het provinciaal ruimtelijk natuurbeleid noodzakelijk is.

##### 4\.13\.1 Flora en fauna

Onderdeel van de Wnb is soortenbescherming van planten en dieren. Dit betreffen:

* alle van nature in Nederland in het wild voorkomende vogels die vallen onder de Vogelrichtlijn (Wnb art. 3\.1\-3\.4\);

* dier\- en plantensoorten die beschermd zijn op grond van de Habitatrichtlijn en de verdragen van Bern en Bonn (Wnb art. 3\.5\-3\.9\);

* nationaal beschermde dier\- en plantensoorten genoemd in de bijlage van de wet (Wnb art. 3\.10\-3\.11\).

Van deze laatst genoemde groep beschermde soorten mogen provincies een zogenaamde 'lijst met vrijstellingen' opstellen (Wnb art. 3\.11\). Voor de soorten op deze lijst geldt bij ruimtelijke ontwikkelingen een vrijstelling van de verboden genoemd in art. 3\.10 eerste lid van de Wnb.

Voor het plan is een quickscan flora en fauna uitgevoerd. Dit onderzoek is als bijlage bij het plan gevoegd (Bijlage 6).

**Huismus en gierzwaluw**

De rijwoningen aan de Nansenstraat zijn een geschikte verblijfplaats voor gierzwaluwen en huismussen. Om uitsluitsel te verkrijgen over de aanwezigheid van nesten van gierzwaluw en huismus is nader onderzoek conform de van toepassing zijnde soortenstandaards noodzakelijk:

* Voor de gierzwaluw houdt dit in dat er drie rondes tussen 1 juni en 15 juli moeten plaatsvinden met tussen de bezoeken minimaal 10 dagen.

* Voor de huismus zijn er twee rondes tussen 1 april en 15 mei nodig, tevens met een tussentijd van minimaal 10 dagen.

Indien nesten van huismus en/of gierzwaluw worden aangetroffen is een ontheffingsaanvraag noodzakelijk. Onderdeel van het aanvragen van een ontheffing is het opstellen van een projectplan en het uitwerken van compenserende en mitigerende maatregelen.

**Vleermuis**

Met uitzondering van het blok met portiekwoningen ten zuidwesten van de Nansenstraat, is alle bebouwing in het plangebied geschikt als mogelijke verblijfplaats van vleermuizen. Om negatieve effecten op de beschermde vleermuizen te voorkomen is er nader onderzoek nodig conform het vleermuisprotocol 2013\. Dit onderzoek bestaat uit vier bezoeken verspreid over de periode van mei tot september. Door te werken volgens dit protocol is juridische houdbaarheid gegarandeerd. Wanneer bij het onderzoek verblijfplaatsen worden aangetroffen is een ontheffingsaanvraag bij de Rijksdienst voor Ondernemend Nederland noodzakelijk. Onderdeel van deze aanvraag is het opstellen van een activiteitenplan waarin mitigerende en compenserende maatregelen zijn uitgewerkt.

**Algemene broedvogels**

Vanwege de (mogelijke) aanwezigheid van nesten van algemene broedvogels in het plangebied moet hier buiten het broedseizoen gewerkt worden. Dit betreft de periode van begin maart tot half juli. Indien werkzaamheden niet buiten het broedseizoen kunnen worden uitgevoerd, dan is voorafgaand aan de sloop een broedvogelcontrole nodig. Als blijkt dat geen nesten aanwezig zijn kan de sloop doorgaan. Indien blijkt dat een ingebruikzijnd nest aanwezig is, dan dient te worden gewacht tot de vogel is uitgebroed en de jongen vliegvlug zijn.

**Licht beschermde soorten**

In en rond het plangebied komen een aantal licht beschermde soorten voor. Voor deze soorten geldt een vrijstelling. Een ontheffing in het kader van de Flora\- en faunawet is voor deze soorten niet nodig. De algemene zorgplicht is wel van kracht.

##### 4\.13\.2 Natuurnetwerk Nederland

Daarnaast is sprake van gebiedsgericht beleid op basis van aanwijzing als Natuurnetwerk Nederland en als Nationaal Landschap. Dit beleid wordt hierna besproken.

**Natuurnetwerk Nederland**

Het Natuurnetwerk Nederland (voorheen Ecologische Hoofdstructuur) is een samenhangend netwerk van bestaande en nog te ontwikkelen belangrijke natuurgebieden in Nederland en vormt de basis voor het natuurbeleid. Het NNN is als beleidsdoel opgenomen in de Structuurvisie Infrastructuur en Ruimte (SVIR). De begrenzing en ruimtelijke bescherming van het provinciale NNN is voor provincie Drenthe uitgewerkt in de Omgevingsvisie Drenthe en de bijbehorende Provinciale Omgevingsverordening Drenthe (provinciaal ruimtelijk natuurbeleid).

Het NNN is opgebouwd uit kerngebieden, natuurontwikkelingsgebieden en verbindingszones. Kerngebieden kunnen bestaan uit natuurgebieden, bossen, landgoederen en ecologisch waardevolle cultuurlandschappen. Teneinde de ecologische waarde van deze gebieden duurzaam in stand te kunnen houden en de ruimtelijke samenhang te verzekeren, kan het nodig zijn landbouwgronden tot natuurgebied om te vormen (natuurontwikkeling) en ecologische verbindingszones te realiseren. De provincie wil het NNN uiterlijk in 2018 hebben aangelegd.

De gronden van het plangebied zijn niet aangewezen als NNN. Het meest nabij gelegen beschermde gebied in het kader van het NNN ligt op een afstand van circa 800 meter ten zuiden van het plangebied (Asser Bos). Het plangebied heeft geen belangrijke ecologische relaties met de beschermde gebieden. Gezien de ligging van het plangebied ten opzichte van beschermde gebieden en de aard van het plan kunnen negatieve effecten op beschermde natuurgebieden in het kader van het provinciaal ruimtelijk natuurbeleid op voorhand worden uitgesloten.

**Nationaal Landschap**

In de Nota Ruimte zijn Nationale Landschappen aangewezen. Dit zijn gebieden met (inter)nationaal zeldzame of unieke landschapskwaliteiten en in samenhang waarmee bijzondere, natuurlijke en recreatieve kwaliteiten. De opgave voor deze Nationale Landschappen is het behouden, duurzaam beheren en waar mogelijk versterken van de bijzondere kwaliteiten. In de omgeving van Assen bevinden zich enkele gebieden die zijn aangewezen als Nationaal Landschap. Het plangebied maakt geen onderdeel uit van een Nationaal Landschap en ligt tevens niet in de directe nabijheid van een Nationaal Landschap. Dit aspect biedt verder geen kaders voor het plan.

##### 4\.13\.3 Wet Natuurbescherming

In de Wnb is de bescherming van specifieke natuurgebieden geregeld. Het betreft de Natura 2000\-gebieden, die een internationale bescherming genieten. Plannen en projecten met negatieve effecten op deze gebieden zijn vergunningsplichtig. Relevant daarbij is dat de Wnb een externe werking kent. Van externe werking is sprake als activiteiten buiten een Natura 2000\-gebied van invloed zijn op de natuurwaarden in een Natura 2000\-gebied.

Het plangebied ligt niet in of grenst niet aan een beschermd gebied in het kader van de Wnb. De afstand van het plangebied tot het dichtstbijzijnde gebied uit de Wnb is circa drie kilometer. Dit betreft Natura 2000\-gebied Witterveld. Het plangebied heeft geen belangrijke ecologische relaties met de beschermde gebieden. Gezien de ligging van het plangebied ten opzichte van beschermde gebieden en de aard van het plan kunnen negatieve effecten op beschermde natuurgebieden in het kader van de Wnb op voorhand worden uitgesloten.

#### 4\.14 Overige aspecten

**Masten**

Vergunningplichtige masten voor GSM en UMTS zijn niet bij recht toegestaan in het bestemmingsplan. Voor wat betreft het plaatsingsbeleid volgt Assen het nationale beleid. **Â**

#### 4\.15 M.e.r.\-beoordeling

**Inleiding**

Op 1 april 2011 is het (gewijzigde) Besluit m.e.r. in werking getreden. Een belangrijke wijziging betreft het indicatief maken van de drempelwaarden in onderdeel D (betreft de m.e.r.\-beoordeling) van de bijlage bij het Besluit m.e.r.

Concreet betekent dit dat, ook wanneer ontwikkelingen onder de in lijst D opgenomen drempelwaarden blijven, het bevoegd gezag zich er nog steeds van moet vergewissen of activiteiten geen aanzienlijke milieugevolgen kunnen hebben, de zogenaamde 'vergewisplicht'. Daarbij zijn in het bijzonder de omstandigheden als bedoeld in bijlage III van de EU\-richtlijn van belang. Deze omstandigheden betreffen onder andere de kenmerken van de potentiÃ«le effecten en cumulatie.

Op grond van artikel 3:46 van de Algemene wet bestuursrecht dient het bevoegd gezag zijn eventuele keuze voor gÃ©Ã©n m.e.r.\-beoordeling voor een activiteit die beneden de drempelwaarde valt, te motiveren in de overwegingen van het moederbesluit. Voor deze toets wordt de term vormvrije m.e.r.\-beoordeling gehanteerd. Op basis van de vormvrije m.e.r. blijkt of al dan niet een m.e.r. of m.e.r.\-beoordeling noodzakelijk is.

**Onderzoek**

In onderdeel D 11\.2 van de bijlage van het Besluit m.e.r zijn de drempelwaarden voor een stedelijk ontwikkelingsproject opgenomen. Voor woningbouw zijn die drempelwaarden een oppervlakte van 100 hectare of meer of een aaneengesloten gebied met 2000 of meer woningen. De beoogde ontwikkeling uit voorliggend bestemmingsplan blijft naar schaal en omvang ruimschoots onder de drempelwaarden van de activiteiten zoals opgenomen in onderdeel D van de bijlage van het Besluit m.e.r. Uit de verrichte milieuonderzoeken, zoals verwoord in dit hoofdstuk, blijkt voorts dat het planvoornemen geen significant effecten op de omgeving heeft.

**Conclusie**

Voor het onderhavig plan hoeft gezien het voorgaande geen m.e.r.\-(beoordelings)procedure te worden doorlopen. Het plan is op dit punt uitvoerbaar.

#### 4\.16 Conclusie

Vanuit de omgevingsaspecten zijn geen belemmeringen naar voren gekomen. Realisatie van voorgenomen initiatief is wat betreft de omgevings\- en milieuaspecten haalbaar.

### Hoofdstuk 5 Toelichting op de regels

#### 5\.1 Inleiding

##### 5\.1\.1 Wat is een bestemmingsplan?

Het gemeentelijke bestemmingsplan is een middel waarmee functies aan gronden worden toegekend. Het gaat dus om het toekennen van gebruiksmogelijkheden. Vanuit de Wet ruimtelijke ordening volgt een belangrijk principe: het gaat vooral om toelatingsplanologie. Het wordt de grondgebruiker (eigenaar, huurder etc.), soms onder voorwaardelijke voorwaarden, toegestaan om de functie die het bestemmingsplan geeft, uit te oefenen. Dit houdt in dat:

* de grondgebruiker niet kan worden verplicht om een in het bestemmingsplan aangewezen bestemming ook daadwerkelijk te realiseren, en

* de grondgebruiker geen andere functie mag uitoefenen in strijd met de gegeven bestemming (de overgangsbepalingen zijn hierbij mede van belang).

Een afgeleide van de gebruiksregels in het bestemmingsplan zijn regels voor bebouwing (omgevingsvergunning voor het bouwen) en regels voor het verrichten van "werken, overige bouwwerken, en werkzaamheden" (omgevingsvergunning voor het uitvoeren van werk, geen bouwwerk zijnde, of van werkzaamheden). Een bestemmingsplan regelt derhalve:

* het toegestane gebruik van gronden (en de bouwwerken en gebouwen);

en een bestemmingsplan kan daarbij regels geven voor:

* het bebouwen van de gronden;

* het verrichten van werken, geen bouwwerk zijnde, en werkzaamheden.

Het bestemmingsplan is een belangrijk instrument voor het voeren van ruimtelijk beleid, maar het is zeker niet het enige instrument. Andere ruimtelijke wetten en regels zoals bijvoorbeeld de Woningwet, de Monumentenwet 1988, de Algemene Plaatselijke Verordening, de Wet milieubeheer en de Bouwverordening zijn ook belangrijk voor het uitoefenen van ruimtelijk beleid.

##### 5\.1\.2 Over bestemmen, dubbelbestemmen en aanduiden

Op de verbeelding: wordt aangegeven welke bestemming gronden hebben. Dit gebeurt via een bestemmingsvlak. Voor het op de verbeelding: aangegeven bestemmingsvlak gelden de gebruiksmogelijkheden zoals die in de bijbehorende regels worden gegeven. Die toegekende gebruiksmogelijkheden kunnen op twee manieren nader worden ingevuld:

* 1\. Via een dubbelbestemming. Een dubbelbestemming is, zoals de naam al zegt, een bestemming die Ã³Ã³k aan de gronden wordt toegekend. Voor gronden kunnen dus meerdere bestemmingen gelden. Er geldt altijd Ã©Ã©n "enkel" bestemming (dat is dÃ© bestemming) en soms geldt er een dubbelbestemming (soms zelfs meerdere). In de regels van de dubbelbestemming wordt omschreven wat er voor de onderliggende gronden geldt aan extra bepalingen in aanvulling, of ter beperking, van de mogelijkheden van de onderliggende bestemmingen.

* 2\. Via een aanduiding. Een aanduiding is een teken op de verbeelding:. Dat teken kan bestaan uit een lijn, een figuur, of een lettercode etc. Via een aanduiding wordt in de regels "iets" geregeld. Dat "iets" kan betrekking hebben op extra mogelijkheden of extra beperkingen voor het gebruik en/of de bebouwing en/of het aanleggen van werken. Aanduidingen kunnen voorkomen in een bestemmingsregel, in meerdere bestemmingsregels en kunnen ook een eigen regel hebben.

##### 5\.1\.3 Hoofdstukindeling van de regels

De regels zijn verdeeld over vier hoofdstukken:

Inleidende regels. In dit hoofdstuk worden begrippen verklaard die in de regels worden gebruikt (artikel 1\). Dit gebeurt om een eenduidige uitleg en toepassing van de regels te waarborgen. Ook is bepaald de wijze waarop gemeten moet worden bij het toepassen van de regels (artikel 2\).

Bestemmingsregels. In dit tweede hoofdstuk zijn de regels van de bestemmingen opgenomen. Dit gebeurt in alfabetische volgorde. Per bestemming is het toegestane gebruik geregeld en zijn bouwregels en, eventueel, ook bepalingen met betrekking tot het uitvoeren van werken, geen bouwwerken zijnde, en werkzaamheden opgenomen. Als er dubbelbestemmingen zijn, worden die ook in dit hoofdstuk opgenomen. Die komen, ook in alfabetische volgorde, achter de bestemmingsregels. Ieder artikel kent een vaste opzet. Eerst wordt het toegestane gebruik geformuleerd in de bestemmingsomschrijving. Vervolgens zijn bouwregels opgenomen. Aansluitend volgen afwijkingsregels met betrekking tot bouw\- en/of gebruiksregels. Tenslotte zijn eventueel bepalingen met betrekking tot het uitvoeren van werken, geen bouwwerken zijnde, en werkzaamheden en/of wijzigingsbevoegdheden opgenomen. Belangrijk om te vermelden is dat naast de bestemmingsregels ook in andere artikelen relevante informatie staat die mede gelezen en geÃ¯nterpreteerd moet worden. Alleen zo ontstaat een volledig beeld van hetgeen is geregeld.

Algemene regels. In dit hoofdstuk zijn regels opgenomen met een algemeen karakter. Ze gelden dus voor het hele plan. Het zijn achtereenvolgens een anti\-dubbeltelbepaling, algemene aanduidingsregels, algemene bouwregels, algemene gebruiksregels en algemene afwijkingsregels.

Overgangs\- en slotregels. In het laatste hoofdstuk is het overgangsrecht en een slotregel opgenomen. Hoewel het hier in wezen ook algemene regels betreft, zijn deze vanwege hun meer bijzondere karakter in een apart hoofdstuk opgenomen.

#### 5\.2 Dit bestemmingsplan

Dit bestemmingsplan bestaat uit een verbeelding:, regels en een toelichting. De verbeelding: en de regels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding: zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld. De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan het bestemmingsplan ten grondslag liggen. Tot slot is de toelichting van wezenlijk belang voor een juiste interpretatie en toepassing van het bestemmingsplan.

##### 5\.2\.1 Bestemmingen

Het bestemmingsplan heeft drie bestemmingen, te weten:

* Groen

* Verkeer \- Verblijfsgebied

* Wonen

* Wonen \- Appartementen

**Groen**

De groene ruimten rondom de appartementen zijn bestemd voor Groen en worden parkachtig ingericht. Binnen de bestemming zijn uitsluitend bouwwerken, geen gebouwen (overige\-bouwwerken) toegestaan.

**Verkeer \- Verblijfsgebied**

De terreinen aan de Nansenstraat zijn (deels) bestemd voor Verkeer \- Verblijfsgebied. Dit geldt ook voor de paden rondom de woonbestemmingen. Het parkeerterrein is aangeduid.

**Wonen**

Het maximum aantal woningen binnen de bestemming Wonen bedraagt 9 en is aangeduid op de verbeelding. Op de verbeelding is tevens de minimale en maximale bouwhoogte en dakhelling opgenomen.

Tevens zijn binnen deze bestemming vrije beroepen in een woning en de daarbij bijbehorende bouwwerken toegestaan, mits wordt voldaan aan de gestelde voorwaarden. Eveneens zijn overige bouwwerken, tuinen en erven en parkeervoorzieningen ten dienste van de bestemming toegestaan.

**Wonen \- Appartementen**

De appartementen zijn bestemd voor wonen. Deze bouwhoogte bedraagt maximaal 14 meter en is aangegeven op de verbeelding. Het maximum aantal appartementen bedraagt 45\.

Tevens zijn binnen deze bestemming vrije beroepen toegestaan, mits wordt voldaan aan de gestelde voorwaarden. Eveneens zijn overige bouwwerken, tuinen en erven en parkeervoorzieningen ten dienste van de bestemming toegestaan.

##### 5\.2\.2 Dubbelbestemmingen

Waarde \- Archeologische verwachting 1

De gronden met de dubbelbestemming gericht op de archeologie zijn, behalve voor de andere daar voorkomende bestemming(en), ook bestemd voor het behoud, de bescherming en/of het herstel van aanwezige of te verwachten archeologische waarden in de bodem. Het toetsingsniveau en het wel of niet uitvoeren van een archeologisch onderzoek is bij elke dubbelbestemming verschillend. Er gelden regels voor zowel aanlegwerkzaamheden als bouwwerkzaamheden. Er kan afhankelijk van de bestemming een onderzoeksplicht gekoppeld zijn aan de regels.

##### 5\.2\.3 Algemene regels

Naast de bestemmingen bevat het plan een aantal algemene regels over bijvoorbeeld begrippen, de wijze van meten, algemene aanduidingen, algemene afwijkingen en overgangsrecht. Deze min of meer standaardregels in bestemmingsplannen worden hier verder niet toegelicht.

In hoofdstuk 4 van de regels staan de overgangs\- en slotregels (respectievelijk artikel Overgangsrecht en artikel Slotregel). De overgangsbepalingen zijn standaardbepalingen die uit het Bro zijn overgenomen.

### Hoofdstuk 6 FinanciÃ«le uitvoerbaarheid

#### 6\.1 Economische uitvoerbaarheid

Bij de voorbereiding van een ruimtelijk plan dient, op grond van het Bro, onderzoek plaats te vinden naar de economische uitvoerbaarheid van het plan. In principe dient bij het verlenen van een omgevingsvergunning tevens een exploitatieplan te worden vastgesteld om het verhaal van de plankosten zeker te stellen.

In het kader van "Mijn buurt Assen" en de samenwerking hierin tussen de gemeente en Actium is afgesproken dat Actium de kosten draagt voor uitwerking van de plannen en de realisatie van de opstallen. De kosten voor de uitwerking van de plannen voor de openbare ruimte en het woonrijp maken van het gebied zijn voor rekening en risico van de gemeente. Hiermee is het bestemmingsplan economisch uitvoerbaar.

#### 6\.2 Verantwoording over inzet van een exploitatieplan

Een exploitatieplan dient te worden vastgesteld wanneer:

* kosten niet anderszins zijn verzekerd;

* er nadere eisen worden gesteld aan de inrichting en/of:

* sprake is van een fasering in de uitvoering.

De kosten zijn anderszins verzekerd via een overeenkomst tussen Actium en de gemeente binnen het samenwerkingsverband "Mijn buurt Assen". De economische uitvoerbaarheid van dit project is hiermee voldoende gewaarborgd. De vaststelling van een exploitatieplan kan daarom achterwege blijven. Eventuele nadere eisen aan de inrichting of fasering van de uitvoering spelen bij dit plan eveneens geen rol.

#### 6\.3 Planschadeaspecten

Ingevolge artikel 6\.1 van de Wet ruimtelijke ordening (Wro) kent het college van burgemeester en wethouders aan degene die in de vorm van een inkomensderving of een vermindering van de waarde van een onroerende zaak schade lijdt of zal lijden welke niet is verjaard, als gevolg van een in het tweede lid van artikel 6\.1 genoemde oorzaak, op aanvraag een tegemoetkoming toe, voorzover de schade redelijkerwijs niet voor rekening van de aanvrager behoort te blijven en voor zover de tegemoetkoming niet voldoende anderszins is verzekerd. Voor eventuele waardemindering geldt een eigen risico van 2%. Genoemde oorzaken zijn onder andere een bepaling van een bestemmingsplan of inpassingsplan, een planwijziging of een planuitwerking, onderscheidenlijk een afwijking of een nadere eis als bedoeld in artikel 3\.6 Wro (binnenplanse wijziging of afwijking).

De criteria voor de toekenning van planschadevergoeding zijn ontwikkeld in de jurisprudentie. Daaruit blijkt dat sprake kan zijn van voor vergoeding in aanmerking komende planschade ingeval van bijvoorbeeld:

* het ontstaan van een onevenredige inbreuk op de privacy van belanghebbende door nabije (woon)bebouwing;

* het vervallen dan wel onevenredig beperken van een voor de onroerende zaak waardebepalend vrij uitzicht;

* een onevenredige verslechtering van de bereikbaarheid; een onevenredige beperking van de mogelijkheden tot uitoefening van een beroep of bedrijf;

* een beperking van de bouwmogelijkheden;

* de uit een planologische mutatie voortvloeiende blijvende verslechtering van milieuomstandigheden (geluid, geur, trilling of andere overlast);

* een algemene verslechtering van de situeringwaarde van een onroerende zaak veroorzaakt door omgevingsverslechtering.

Het perceel waarop de ontwikkeling plaatsvindt is eigendom van de initiatiefnemer. De eventuele schade als gevolg van de realisatie van het project komt dan ook voor de rekening van de initiatiefnemer. Deze afspraak is tussen gemeente en de initiatiefnemer in een planschadeovereenkomst/anterieure overeenkomst vastgelegd.

### Hoofdstuk 7 Maatschappelijke uitvoerbaarheid

De gemeente Assen heeft een inspraakverordening waarin is opgenomen dat per ruimtelijk plan kan worden afgewogen of inspraak wordt verleend. Ten aanzien van dit bestemmingsplan is besloten geen inspraakmogelijkheid te geven op het voorontwerpbestemmingsplan en het bestemmingsplan meteen als ontwerp in procedure te brengen. Wel vindt, conform het gestelde in het Besluit ruimtelijke ordening, vooroverleg plaats.

#### 7\.1 Algemeen

In dit hoofdstuk worden, voorzover beschikbaar , de resultaten van het overleg op grond van artikel 3\.1\.1\. Bro uiteengezet. Ook de resultaten van de zienswijzefase worden hier uiteengezet wanneer deze beschikbaar zijn.

#### 7\.2 Overleg

Uitsluitend plannen die een provinciaal belang hebben hoeven te worden voorgelegd in het kader van vooroverleg. Het voorliggende plan betreft geen provinciaal belang.

Er heeft overleg plaatsgevonden tussen de gemeente Assen, Actium en het waterschap over de te realiseren wateropgave bij de herinrichting van de vijf locaties in de Oude Molenbuurt. Dit overleg heeft geleid tot een uitgewerkte wateropgave, zoals verwoord in de waterparagraaf (paragraaf 4\.3) van dit bestemmingsplan.

#### 7\.3 Zienswijzen

Het ontwerpbestemmingsplan volgt de uniforme openbare voorbereidingsprocedure die is beschreven in afdeling 3\.4 van de Algemene wet bestuursrecht (Awb). De bekendmaking van het bestemmingsplan vindt plaats door middel van een publicatie in het gemeentelijke huis\-aan\-huisblad en in de Staatscourant. Het ontwerpplan wordt gedurende 6 weken ter inzage gelegd. Een ieder wordt daarbij in de gelegenheid gesteld schriftelijk en/of mondeling zienswijzen op het plan naar voren te brengen. Eventueel ingediende zienswijzen worden geanonimiseerd en voorzien van een passend antwoord.

#### 7\.4 Vervolg

Na de behandeling van de ontvangen zienswijzen beslist de gemeenteraad over de (al dan niet gewijzigde) vaststelling van het bestemmingsplan. De bekendmaking van het vaststellingsbesluit vindt plaats door middel van een publicatie in het gemeentelijke huis\-aan\-huisblad en in de Staatscourant. Tijdens de daarop volgende inzagetermijn (6 weken) is het mogelijk beroep in te stellen bij de Afdeling Bestuursrechtspraak van de Raad van State (ABRvS). Het vaststellingsbesluit treedt in werking op de eerste dag nÃ¡ de dag waarop de beroepstermijn afloopt, tenzij een voorlopige voorziening bij de voorzitter van de ABRvS is aangevraagd.