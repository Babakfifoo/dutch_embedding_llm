xml version\="1\.0" encoding\="UTF\-8"?

Boekholtstraat: Toelichting

direct naar inhoud van Toelichting

Boekholtstraat

==============

Toelichting

-----------

| Plan: | Boekholtstraat |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0221\.BPL17001HBI\-VA01 |

* Vaststellingsbesluit

* Toelichting

* Bijlagen bij de toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding voor het bestemmingsplan

+ 1\.2 Ligging plangebied

+ 1\.3 Opbouw bestemmingsplan

+ 1\.4 Leeswijzer

* Hoofdstuk 2 Het initiatief

+ 2\.1 Huidige situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Uitvoerbaarheid

+ 4\.1 Milieu

+ 4\.2 Water

+ 4\.3 Ecologie

+ 4\.4 Verkeer

+ 4\.5 Cultuurhistorie en archeologie

+ 4\.6 Economische uitvoerbaarheid

* Hoofdstuk 5 Juridische planbeschrijving

+ 5\.1 Algemeen

+ 5\.2 Verbeelding

+ 5\.3 Planregels

+ 5\.4 Wijze van bestemmen

* Hoofdstuk 6 Procedure

+ 6\.1 Algemeen

+ 6\.2 Verslag vooroverleg ex artikel 3\.1\.1 Bro

+ 6\.3 Verslag inspraak ex artikel 3\.1\.6 Bro

+ 6\.4 Verslag zienswijzen

### Hoofdstuk 1 Inleiding

#### 1\.1 Aanleiding voor het bestemmingsplan

A.P. van Stiphout en E.C. Bongers hebben het voornemen om op een onbebouwd perceel tussen de Boekholtstraat 24 en 34 te Doesburg een woning te realiseren.

De ontwikkeling van een woning past echter niet binnen het geldende bestemmingsplan. Omdat het initiatief wel passend is op de locatie wordt medewerking verleend aan de herziening van het bestemmingsplan. In dit document wordt dit toegelicht en gemotiveerd waarom dat kan volgens de Wet ruimtelijke ordening (Wro).

#### 1\.2 Ligging plangebied

Het plangebied is gelegen tussen de Boekholtstraat 24 en 34 te Doesburg. Bijgevoegde afbeelding toont globaal de ligging van het plangebied in de omgeving.

![afbeelding "i_NL.IMRO.0221.BPL17001HBI-VA01_0002.png"](i_NL.IMRO.0221.BPL17001HBI-VA01_0002.png)

*Ligging van plangebied (bron: www.openstreetmap.org)*

#### 1\.3 Opbouw bestemmingsplan

Het bestemmingsplan is een bindend plan voor zowel overheid als burgers. In een bestemmingsplan wordt de bestemming, ofwel de functie van de grond aangewezen. Ook geeft het bestemmingsplan regels over het gebruik van de grond en wat daarop gebouwd mag worden. Omgevingsvergunningen moeten worden getoetst aan het bestemmingsplan. Een bestemmingsplan bestaat uit een toelichting, een verbeelding en planregels.

**Toelichting**

De toelichting wordt opgesteld overeenkomstig artikel 3\.1\.6 van het Besluit ruimtelijke ordening (Bro). In de toelichting is opgenomen:

* een verantwoording van de in het plan gemaakte keuze van bestemmingen;

* een beschrijving van de wijze waarop in het plan rekening is gehouden met de gevolgen voor de waterhuishouding;

* de uitkomsten van het in artikel 3\.1\.1 Bro bedoelde overleg;

* de uitkomsten van het met toepassing van artikel 3\.2 van de Algemene wet bestuursrecht verrichte onderzoek;

* een beschrijving van de wijze waarop burgers en maatschappelijke organisaties bij de voorbereiding van het bestemmingsplan zijn betrokken;

* de inzichten over de uitvoerbaarheid van het plan.

Omdat bij de voorbereiding van het bestemmingsplan geen milieueffectrapport als bedoeld in hoofdstuk 7 van de Wet milieubeheer is opgesteld, worden in de toelichting, conform artikel 3\.1\.6 lid 2 Bro, ten minste neergelegd:

* een beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden;

* voor zover nodig een beschrijving van de wijze waarop rekening is gehouden met overige waarden van de in het plan begrepen gronden en de verhouding tot het aangrenzende gebied;

* een beschrijving van de wijze waarop krachtens hoofdstuk 5 van de Wet milieubeheer vastgestelde milieukwaliteitseisen bij het plan zijn betrokken.

**Verbeelding**

De verbeelding, een kaart, geeft de bestemming van de grond aan met daarbij eventuele aanduidingen zoals bouwvlakken. Door op de verbeelding te kijken is te zien welke bestemmingen en mogelijke aanduidingen er gelden. De verbeelding omvat de laatste afspraken over InformatieModel Ruimtelijke Ordening (IMRO) en Standaard Vergelijkbare BestemmingsPlannen (SVBP) 2012\.

**Planregels**

De planregels geven de gebruiksmogelijkheden aan van de grond en vaak ook op welke wijze de gronden bebouwd mogen worden. In het vormgeven van de planregels wordt aangesloten bij de SVBP 2012\.

#### 1\.4 Leeswijzer

Na dit inleidende hoofdstuk is in hoofdstuk 2 het initiatief beschreven. In hoofdstuk 3 is een beschrijving van het relevante Rijks\-, provinciale\-, en gemeentelijke beleid en de relevante wetgeving opgenomen. In hoofdstuk 4 is het project inhoudelijk op haalbaarheid getoetst aan de hand van het geldende beleid en (milieu)wetgeving. Tevens is in dit hoofdstuk ingegaan op de economische haalbaarheid van het plan. In hoofdstuk 5 is vervolgens een juridische planbeschrijving gegeven. Tot slot bevat hoofdstuk 6 de maatschappelijke uitvoerbaarheid van het plan, waarbij de uitkomsten van de inspraak en overlegmomenten zijn opgenomen.

### Hoofdstuk 2 Het initiatief

In dit hoofdstuk komt het initiatief aan bod. Daartoe wordt eerst inzicht gegeven in de huidige functie(s) en bebouwing in het plangebied. Daarbij wordt mede de relatie met de omgeving betrokken. Daarna wordt ingezoomd op het beoogde initiatief.

#### 2\.1 Huidige situatie

Het plangebied ligt in het centrum van Doesburg aan de Boekholtstraat tussen de nummers 24 en 34\. Bijgevoegde afbeelding geeft dit globaal aan.

![afbeelding "i_NL.IMRO.0221.BPL17001HBI-VA01_0003.png"](i_NL.IMRO.0221.BPL17001HBI-VA01_0003.png)

*Luchtfoto met plangebied rood omlijnd (bron: PDOK viewer)*

De Boekholtstraat is een smalle straat. Aan beide zijden staat de bebouwing direct aan de straat. De bebouwing bestaat uit 1 of 2 bouwlagen met een kap. Het plangebied vormt een lege plek in het bebouwingslint. De Boekholtstraat sluit in het noordoosten aan op de Bergstraat en in het zuidwesten op de Kerkstraat.

In de huidige situatie ligt het plangebied deels braak en is het begroeid met opgaande beplanting. Aan de rechterzijde grenst het perceel aan de Doesburgsche Mosterd\- en Azijnfabriek. Aan de achterzijde grenst het plangebied aan tuinen behorende bij een centrumbestemming.

#### 2\.2 Toekomstige situatie

In de toekomstige situatie wordt er Ã©Ã©n woning aanpandig aan het museum gerealiseerd. Aan de noordzijde blijft een doorgang onbebouwd ten behoeve van een achterom. De woning bestaat uit Ã©Ã©n bouwlaag met een kap. Voor het parkeren is bij de overeenkomst over de verkoop van de grond afgesproken dat de eigenaar niet op eigen terrein een parkeerplaats aan hoeft te leggen, omdat hij elders vrijelijk over een parkeerplaats kan beschikken middels huur of koop. Wanneer de eigenaar niet langer over een privÃ©parkeerplaats kan beschikken, dient door hem het parkeren te worden afgekocht voor â¬10\.000,\-.

Onderstaand een situatieschets en een gevelbeeld van de toekomstige situatie.

![afbeelding "i_NL.IMRO.0221.BPL17001HBI-VA01_0004.png"](i_NL.IMRO.0221.BPL17001HBI-VA01_0004.png)

*Schets toekomstige situatie*

![afbeelding "i_NL.IMRO.0221.BPL17001HBI-VA01_0005.png"](i_NL.IMRO.0221.BPL17001HBI-VA01_0005.png)

*Beeld voorgevel*

Met het initiatief wordt een 'lege' plek in aaneengesloten bebouwingslint aan de Boekholtstraat passend ingevuld. Dit versterkt het straatbeeld. De toekomstige situatie wordt gezien als een passende ontwikkeling.

### Hoofdstuk 3 Beleidskader

#### 3\.1 Rijksbeleid

**Structuurvisie Infrastructuur en Ruimte (SVIR) en Besluit algemene regels ruimtelijke ordening**

**(Barro)**

*Gebiedsgericht*

De SVIR benoemt een aantal aspecten van nationaal ruimtelijk belang. Het betreft de bescherming van de waterveiligheid aan de kust en rond de grote rivieren, bescherming en behoud van de Waddenzee en enkele werelderfgoederen, de uitoefening van defensietaken, het Natuurnetwerk Nederland (voorheen de ecologische hoofdstructuur), de elektriciteitsvoorziening, de toekomstige uitbreiding van het hoofd(spoor)wegennet en de veiligheid rond rijksvaarwegen. Voorts betreft het enkele specifieke gebieden zoals de mainportontwikkeling van Rotterdam en Schiphol.

In het Barro heeft het Rijk voor deze onderwerpen regels opgesteld waarmee de SVIR juridisch verankerd is richting lagere overheden. Via het Besluit ruimtelijke ordening en het Besluit omgevingsrecht zijn deze regels aanvullend vastgelegd.

In de SVIR worden, naast de onderwerpen van nationaal belang, accenten geplaatst op het gebied van bestuurlijke verantwoordelijkheden. Het beleid betekent een decentralisatie van rijkstaken en bevoegdheden. Het Rijk gaat zo min mogelijk op de stoel van provincies en gemeenten zitten en lagere overheden, burgers en bedrijven krijgen, zolang het nationaal belang niet in het geding is, de ruimte om oplossingen te creÃ«ren.

*Ladder duurzame verstedelijking*

Een meer algemeen onderwerp uit de SVIR is "duurzame verstedelijking". Via de 'ladder voor duurzame verstedelijking' wordt een zorgvuldige afweging en besluitvorming geborgd bij ruimtelijke vraagstukken in stedelijk gebied. Het gebruik van deze ladder is opgenomen in het Bro (artikel 3\.1\.6 onder 2\).

De ladder richt zich op nieuwe stedelijke ontwikkelingen. De ladder bestaat uit drie 'treden' die doorlopen moeten worden om te bezien of een ontwikkeling bijdraagt aan duurzame verstedelijking:

* 1\. de voorgenomen stedelijke ontwikkeling dient te voorzien in een actuele regionale behoefte;

* 2\. indien uit stap 1 volgt dat de ontwikkeling voorziet in een actuele regionale behoefte moet beschreven worden in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins;

* 3\. indien uit stap 2 blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.

Het Bro beschrijft wat een stedelijke ontwikkeling is. Daar wordt het volgende onder verstaan: 'een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen'. Onder 'bestaand stedelijk gebied' wordt het volgende verstaan: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

Door het ministerie van Infrastructuur en Milieu is een handreiking gemaakt. Deze 'handreiking ladder voor duurzame verstedelijking' werkt verder uit hoe met de ladder omgegaan moet worden. Voor een verdere uitleg van de ladder duurzame verstedelijking wordt naar die handreiking verwezen.

**Planspecifiek**

*Gebiedsgericht*

Het plangebied ligt niet in een van de aangewezen gebieden.

*Ladder duurzame verstedelijking*

Aangezien er slechts sprake is van de toevoeging van Ã©Ã©n woning in bestaand stedelijk gebied is er geen sprake van een nieuwe stedelijke ontwikkeling. De ladder voor duurzame verstedelijking is daarom niet van toepassing op het initiatief.

#### 3\.2 Provinciaal beleid

##### 3\.2\.1 Provinciale Ruimtelijke Structuurvisie en Provinciale Ruimtelijke Verordening

*Inleiding*

In de Provinciale Omgevingsvisie staan de hoofdlijnen van het provinciale beleid over onderwerpen als ruimte, water, mobiliteit, economie, natuur en landbouw. De Omgevingsverordening Gelderland vertaalt de visie in regels waarmee de lagere overheden in de provincie rekening moeten houden in hun ruimtelijke plannen. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen.

De provincie kiest er in de Omgevingsvisie voor om vanuit twee hoofddoelen bij te dragen aan gemeenschappelijke maatschappelijke opgaven. Deze zijn:

* een duurzame economische structuur;

* het borgen van de kwaliteit en veiligheid van onze leefomgeving.

Deze twee hoofddoelen benadrukken de rol en kerntaken van de provincie als middenbestuur. Zij beÃ¯nvloeden elkaar. Economische structuurversterking vraagt om een aantrekkelijk vestigingsklimaat. Dat is een goede bereikbaarheid en voldoende vestigingsmogelijkheden binnen de provinciale grenzen. Het betekent ook een aantrekkelijke woon\- en leefomgeving met de unieke kwaliteiten van natuur, water en landschap in Gelderland.

*Duurzame economische structuur*

Een gezonde economie met een aantrekkelijk vestigingsklimaat vraagt om krachtige steden en vitale dorpen met voldoende werkgelegenheid. Deze versterking van de economie gebeurt in een andere context dan een aantal jaar geleden. De komende jaren zullen minder in het teken staan van 'groei', maar meer in het teken van 'beheer en ontwikkeling van het bestaande'. De provincie wil kansen bieden aan bestaande en nieuwe bedrijven.

*Borgen van kwaliteit en veiligheid van de leefomgeving*

Een aantrekkelijke leefomgeving vergt een goede kwaliteit en beleving van natuur en landschap in Gelderland, een gezonde en veilige leefomgeving en een robuust bodem\- en watersysteem. De provincie zet daarom in op het waarborgen en op het verder ontwikkelen van die kwaliteiten van Gelderland. De realisatie van deze tweede centrale doelstelling betekent vooral: een gezonde en veilige leefomgeving, waarbij ontwikkeld wordt met kwaliteit. Ontwikkelingen moeten recht doen aan de ruimtelijke, landschappelijke en cultuurhistorische kwaliteiten van de plek en er moet zorg gedragen worden voor een compact en hoogwaardig stelsel van onderling verbonden natuurgebieden en behoud en versterking van de kwaliteit van het landschap.

Bij ruimtelijke initiatieven is de uitdaging om de match te maken tussen de kwaliteiten van het betreffende initiatief en de kwaliteiten van de plek of het gebied waar het initiatief speelt. De Gelderse Ladder voor duurzaam ruimtegebruik wordt gebruikt als afwegingskader voor de vestigingsplek van stedelijke ontwikkelingen.

De Omgevingsverordening geeft aan dat in een bestemmingsplan nieuwe woonlocaties en de daar te bouwen woningen slechts worden toegestaan wanneer dit past in het vigerende door Gedeputeerde Staten vastgestelde Kwalitatief Woonprogramma voor de betreffende regio successievelijk het door Gedeputeerde Staten vastgestelde Regionaal Programma Wonen.

**Planspecifiek**

Het initiatief betreft de ontwikkeling van Ã©Ã©n woning op een lege plek in het bebouwingslint van de Boekholtstraat. Hiermee wordt de kwaliteit van de bebouwingstructuur van de Boekholtstraat versterkt. Het initiatief past daarnaast in de regionale woonafspraken (zie paragraaf 3\.2\.2).

##### 3\.2\.2 Regionale woonafspraken

Het initiatief voor Ã©Ã©n woning aan de Boekholtstraat is te realiseren binnen de gemaakte regionale woonafspraken tot 2020, zoals recent vastgesteld door Gedeputeerde Staten van de Provincie Gelderland.Â

Ter voorkoming dat er woningen worden gerealiseerd, die (elders) leiden tot leegstand zijn er binnen de Stadsregio Arnhem Nijmegen afspraken gemaakt over het maximum aantalÂ woningen dat elke gemeente netto aan de bestaande voorraad mag toevoegen tot 2020\. Voor Subregio De Liemers, bestaande uit de gemeenten Doesburg, Duiven, Montferland, Rijnwaarden, Westervoort en Zevenaar, is de kwantitatieve opgave 2014\-2020 door de provincie Gelderland (juni 2015\) vastgesteld op 1\.926 netto aantal toe te voegen woningen. Dit maximum is gebaseerd op demografische gegevens en woningmarktverkenningen. Het aantal dat Doesburg aan de woningvoorraad mag toevoegen is bepaald op 158 (is 8,2% van het Liemers totaal).

Het aan Doesburg geboden 'woningcontingent' van aldus 158 zal met name worden gerealiseerd op een 10\-tal (potentiÃ«le) locaties, met daarnaast de mogelijkheid voor realisatie van een enkele individuele woning, zoals met het voorliggende initiatief aan de Boekholtstraat bedoeld is.

#### 3\.3 Gemeentelijk beleid

**Nota ruimtelijke kwaliteit Doesburg 2017**

De Nota ruimtelijke kwaliteit van de gemeente Doesburg vormt de basis voor het kwaliteitsbeeld van de gemeente voor de publieke ruimte. Binnen deze Nota wordt onderscheid gemaakt tussen verschillende deelgebieden in de kern. Het plangebied valt in het deelgebied "Binnenstad". Hieronder worden de algemene ambities en ambities voor de straten en bebouwing opgesomd.

Een algemene ambitie is om het historisch gegroeide stadsbeeld te behouden en versterken. Vanwege de hoge culturele en cultuurhistorische waarden wordt voor de hele oude binnenstad en de vestingwerken gestreefd naar een hoog kwaliteitsniveau voor de bebouwing en voor de inrichting van de openbare ruimte. Het stratenpatroon van de Doesburgse binnenstad is eeuwenlang vrijwel ongewijzigd. Het handhaven van de historische stadsplattegrond is dan ook een van de ambities. Daarnaast dient het karakter van de eigen straat gehandhaafd te worden. De gevels in een straat dienen Ã©Ã©n samenhangend architectonisch geheel te zijn en wat betreft de kap van de gebouwen is de ambitie om qua vorm en richting in te spelen op het historisch bekappingsbeeld. De afwisseling tussen rijke, voorname panden en eenvoudige, meer sobere panden is waardevol.

**Planspecifiek**

De Boekholtstraat wordt gekenmerkt door langskappen en tuinen aan de achterzijde van de bebouwing. De woning wordt met een dwarskap direct aan de straat gerealiseerd, waarmee het gat in de bebouwing wordt opgevuld. Op deze manier wordt aangesloten bij het karakter van de eigen straat. Het stratenpatroon wordt niet gewijzigd. Bij het initiatief wordt dus aangesloten bij de ambities uit de nota ruimtelijke kwaliteit.

**Geldend bestemmingsplan**

Het plangebied vormt voor het grootste deel een witte vlek binnen het bestemmingsplan 'Binnenstad Doesburg', dat op 25 november 2010 is vastgesteld. Daarnaast gelden voor kleine gedeeltes van het plangebied de bestemmingen 'Verkeer', 'Cultuur en ontspanning' en 'Wonen'. Binnen deze bestemmingen is het realiseren van een nieuwe woning niet toegestaan.

![afbeelding "i_NL.IMRO.0221.BPL17001HBI-VA01_0006.png"](i_NL.IMRO.0221.BPL17001HBI-VA01_0006.png)

*Uitsnede bestemmingsplan'Binnenstad Doesburg' met kadastrale kaart en plangebied rood omlijnd*

Grotendeels geldt voor het plangebied nog het bestemmingsplan 'Binnenstad', daterend van 1978\. Hierin heeft het plangebied deels de bestemmingen 'groenstrook en plantsoen', 'verkeersdoeleinden' en 'wonen' waarbinnen 1 woning is toegestaan. Het initiatief voor het bouwen van een woning is in strijd met de bestemmingen 'groenstrook en plantsoen' en 'verkeersdoeleinden'.

![afbeelding "i_NL.IMRO.0221.BPL17001HBI-VA01_0007.png"](i_NL.IMRO.0221.BPL17001HBI-VA01_0007.png)

*Uitsnede bestemmingsplan 'Binnenstad'*

Daarnaast geldt voor het plangebied het paraplubestemmingsplan 'Archeologie', vastgesteld op 29 oktober 2009\. Hierop wordt nader ingegaan in paragraaf 4\.5.

### Hoofdstuk 4 Uitvoerbaarheid

De uitvoerbaarheid van een bestemmingsplan moet als gevolg van het Besluit ruimtelijke ordening (Bro) aangetoond worden (artikel 3\.1\.6 van het Bro). Daaronder valt zowel de onderzoeksverplichting naar verschillende ruimtelijk relevante aspecten (geluid, bodem, etc.) als ook de economische uitvoerbaarheid van het plan.

#### 4\.1 Milieu

##### 4\.1\.1 Bodem

In overeenstemming met de Wet Bodembescherming (Wbb) moet aangetoond worden dat de kwaliteit van de bodem en het grondwater in het plangebied in overeenstemming is met het beoogde gebruik. De bodemkwaliteit kan namelijk van invloed zijn op de beoogde functie van het plangebied. Bij een functiewijziging zal in veel gevallen een specifiek bodemonderzoek moeten worden uitgevoerd. Hiermee wordt in beeld gebracht of de bodemkwaliteit en de beoogde functie van het plangebied bij elkaar passen.

**Planspecifiek**

Aangezien er in het plangebied sprake is van een functiewijziging, is er bodemonderzoek uitgevoerd. In dit onderzoek zijn er sterke asbestconcentraties aangetroffen, waarmee sprake is van ernstige bodemverontreiniging. De omvang van de verontreiniging bedraagt circa 10 mÂ³ en beslaat dus maar een deel van het perceel. Gezien de aard en omvang van de verontreinigingen, staat dit de uitvoerbaarheid evenwel niet in de weg. In de exploitatie is rekening gehouden met de kosten van bodemsanering. Het volledige bodemonderzoek is te raadplegen in Bijlage 1. Voorafgaand aan de bouw zal de bodem functioneel gesaneerd worden.

Het initiatief is uitvoerbaar met betrekking tot het aspect bodem.

##### 4\.1\.2 Lucht

De mate van blootstelling aan luchtverontreiniging speelt een rol in het kader van een goede ruimtelijke ordening. Met betrekking tot 'luchtkwaliteit' zijn twee aspecten van belang. Ten eerste of de luchtkwaliteit ter plaatse de nieuwe functie toelaat (de gevoeligheid van de bestemming) en ten tweede wat de bijdrage is van het plan aan die luchtkwaliteit.

*Luchtkwaliteit ter plaatse*

In de Wet milieubeheer zijn normen opgenomen voor de concentraties van een aantal stoffen in de buitenlucht ter bescherming van de mens. De twee belangrijkste stoffen zijn PM10 (fijnstof) en NO2 (stikstofdioxide). De grenswaarde hiervan bedraagt 40 Âµg/m3.

*Bijdrage aan luchtkwaliteit*

In de Wet milieubeheer zijn de belangrijkste bepalingen over luchtkwaliteitseisen opgenomen in (paragraaf 5\.2\). De Wet kent onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in de algemene maatregel van bestuur "Niet in betekenende mate bijdragen" (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 procent bijdragen aan de jaargemiddelde norm voor fijn stof en stikstofdioxide (1,2 microgram per m3) een 'betekenend' negatief effect hebben op de luchtkwaliteit. 'Kleine' projecten die minder dan 3 procent bijdragen, kunnen doorgaan zonder toetsing. Dat betekent bijvoorbeeld dat lokale overheden een toevoeging van minder dan 1\.500 huizen niet hoeven te toetsen aan de normen voor luchtkwaliteit, omdat een dergelijk project per definitie niet boven de 3%\-norm komt. Deze kwantitatieve vertaling naar verschillende functies is neergelegd in de Regeling 'niet in betekenende mate bijdragen'.

**Planspecifiek**

*Luchtkwaliteit ter plaatse van het initiatief*

Vanuit een goede ruimtelijke ordening is de huidige luchtkwaliteit ter plaatse getoetst met behulp van de NSL Monitoringstool (www.nsl\-monitoring.nl). Door de metingen van het dichtst nabij het plangebied gelegen meetpunt te toetsen aan de grenswaarden is gekeken of sprake is van een goed woon\- en leefklimaat. Uit metingen van het dichtsbijzijnde rekenpunt 15568346 (aan de Koepoortdijk, N317\) zijn de volgende concentraties naar voren gekomen:

| Â | NO2 (stikstofdioxide)   Â | PM10 (Fijn stof)   Â |

| --- | --- | --- |

| Gemeten totale concentratie jaargemiddelde 2015 (Âµg/m3)   Â | 18,7 Âµg/m3   Â | 18,6 Âµg/m3   Â |

| Grenswaarde concentratie (Âµg/m3\)   Â | 40 Âµg/m3   Â | 40 Âµg/m3   Â |

De gemeten concentraties stikstofdioxide en fijn stof liggen ruim onder de gestelde grenswaarden. Met betrekking tot de luchtkwaliteit zijn geen belemmeringen voor onderhavig initiatief.

*Bijdrage initiatief*

Het initiatief voorziet in de toevoeging van 1 woning in het plangebied. Dit aantal ligt ruim onder de grens van 1\.500 huizen en draagt daarmee 'niet in betekenende mate' bij aan de luchtkwaliteit. Een nadere toetsing ten aanzien van het aspect luchtkwaliteit kan daarom achterwege blijven.

Het initiatief is uitvoerbaar met betrekking tot het aspect luchtkwaliteit.

##### 4\.1\.3 Geluid

De mate waarin het geluid, het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd (artikel 1 Wgh):

* woningen;

* geluidsgevoelige terreinen (terreinen die behoren bij andere gezondheidszorggebouwen dan categorale en academische ziekenhuizen, verpleeghuizen, woonwagenstandplaatsen);

* andere geluidsgevoelige gebouwen, waaronder onderwijsgebouwen, ziekenhuizen en verpleeghuizen, andere gezondheidszorggebouwen dan ziekenhuizen en verpleeghuizen die zijn aangegeven in artikel 1\.2 van het Besluit geluidhinder (Bgh):

+ 1\. een verzorgingstehuis;

+ 2\. een psychiatrische inrichting;

+ 3\. een kinderdagverblijf.

Het beschermen van deze geluidsgevoelige objecten gebeurt aan de hand van vastgestelde zoneringen. Verder gaat de Wgh onder meer ook in op geluidwerende voorzieningen, geluidbelastingkaarten en actieplannen. De belangrijkste bronnen van geluidhinder die bij een ruimtelijke ontwikkeling aan de orde kunnen zijn betreffen: industrielawaai, wegverkeerslawaai en spoorweglawaai.

**Planspecifiek**

Het plangebied ligt niet binnen geluidzones van wegen, spoorwegen of industrie. De Boekholtstraat is een 30\-km/h weg. Dit houdt in dat geen akoestisch onderzoek nodig is in het kader van de wet Geluidhinder. Deze weg is voorts rustig waardoor ook vanuit oogpunt van goede ruimtelijke ordening verder onderzoek naar (de gevolgen van) weglawaai achterwege kan blijven. Het initiatief is uitvoerbaar wat betreft het aspect geluid.

##### 4\.1\.4 Milieuzonering

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Bij een ruimtelijke ontwikkeling kan sprake zijn van al aanwezige bedrijvigheid en van nieuwe bedrijvigheid. Milieuzonering zorgt er voor dat nieuwe bedrijven een juiste plek in de nabijheid van de gevoelige functies krijgen en dat de (nieuwe) gevoelige functie op een verantwoorde afstand van bedrijven komen te staan. Doel hiervan is het waarborgen van de veiligheid en het garanderen van de continuÃ¯teit van de bedrijven als ook een goed klimaat voor de gevoelige functie.

Milieuzonering beperkt zich tot milieuaspecten met een ruimtelijke dimensie zoals: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten' (VNG) geeft sinds 1986 de publicatie 'Bedrijven en Milieuzonering' uit. In deze publicatie is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie gegeven te worden waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen:

* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van voldoende zekerheid aan de milieubelastende activiteiten (bijvoorbeeld bedrijven) zodat zij de activiteiten duurzaam, en binnen aanvaardbare voorwaarden, kunnen uitoefenen.

**Planspecifiek**

Het plangebied maakt deel uit van het centrum van Doesburg en heeft een karakteristiek van een 'gemengd gebied'. In dit gebied komen nu al diverse woningen voor welke boven / naast overige centrumfuncties, zoals het museum, zijn gelegen. Door realisatie van voorliggend project verandert daar niets aan: het blijft een gemengd gebied waar wonen en overige centrumfuncties naast elkaar voorkomen. Het woon\- werk\- en leefklimaat past bij dat van een centrummilieu en voldoet daarmee aan de eisen van een goede ruimtelijke ordening.

Het initiatief is uitvoerbaar met betrekking tot het aspect milieuzonering.

##### 4\.1\.5 Externe veiligheid

Externe veiligheid beschrijft de externe risico's met een externe werking, die ontstaan door het transport van, de opslag van of handelingen met gevaarlijke stoffen. Dit kan betrekking hebben op risicovolle inrichtingen, relevante transportroutes voor het vervoer van gevaarlijke stoffen of relevante buisleidingen.

Toetsingskaders zijn onder andere het 'Besluit externe veiligheid inrichtingen' (Bevi), het 'Besluit externe veiligheid transportroutes' (Bevt) en het 'Besluit externe veiligheid buisleidingen (Bevb). Daarnaast zijn in het Activiteitenbesluit milieubeheer en het Vuurwerkbesluit veiligheidsafstanden genoemd die rond stationaire risicobronnen, niet zijnde een Bevi\-inrichting, moeten worden aangehouden.

Binnen het beoordelingskader voor externe veiligheid staan twee kernbegrippen centraal: het plaatsgebonden risico (PR) van 10\-6 per jaar en het groepsrisico (GR). Het plaatsgebonden risicobeleid bestaat uit harde afstandscontouren tussen risicobron en (beperkt) kwetsbaar object. Het groepsrisico is een maat die aangeeft hoe groot de kans is op een ongeval met gevaarlijke stoffen met een bepaalde groep slachtoffers. Hoe hoger het groepsrisico, hoe groter deze kans. Voor de beoordeling van een ruimtelijk plan moet worden vastgesteld of het plangebied is gelegen binnen de PR en/of de invloedsgebieden van het GR. Voor inrichtingen geldt daarnaast dat verantwoording van het groepsrisico verplicht is wanneer binnen het invloedsgebied van een risicobron nieuwe (beperkt) kwetsbare objecten worden toegelaten. Voor transportassen (weg, spoor en water) geldt dat de verantwoording van het groepsrisico verplicht is wanneer sprake is van toename van het aantal personen (en daarmee een toename van het groepsrisico) of overschrijding van de oriÃ«ntatiewaarde.

**Planspecifiek**

Via de website risicokaart.nl kan voor de locatie worden vastgesteld of er in de directe omgeving inrichtingen, buisleidingen en / of belangrijke transportroutes aanwezig zijn die in het kader van de externe veiligheid van belang zijn. Bijgevoegd een screenshot van die website.

![afbeelding "i_NL.IMRO.0221.BPL17001HBI-VA01_0008.png"](i_NL.IMRO.0221.BPL17001HBI-VA01_0008.png)

*Uitsnede risicokaart met plangebied blauw omcirkeld*

Hieruit is op te maken dat er in de omgeving van het plangebied geen risicovolle inrichtingen, buisleidingen voor vervoer van gevaarlijke stoffen of transportroutes voor gevaarlijke stoffen aanwezig zijn, die een belemmering vormen voor het initiatief. Het initiatief is op het gebied van externe veiligheid dus uitvoerbaar.

#### 4\.2 Water

Het aspect water is van groot belang binnen de ruimtelijke ordening. Door verstandig om te gaan met het water kan verdroging en wateroverlast (waaronder ook risico van overstromingen e.d.) voorkomen worden en de kwaliteit van het water hoog gehouden worden.

Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijkste hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw*

De Commissie Waterbeheer 21ste eeuw heeft advies uitgebracht over het toekomstige waterbeleid in Nederland. De adviezen van de commissie staan in het rapport 'Anders omgaan met water, Waterbeleid voor de 21ste eeuw' (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd:

* vasthouden, bergen en afvoeren: dit houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan het bod.

*Waterwet*

De Waterwet regelt het beheer van oppervlaktewater en grondwater, en verbetert ook de samenhang tussen waterbeleid en ruimtelijke ordening. Daarnaast levert de Waterwet een flinke bijdrage aan kabinetsdoelstellingen zoals vermindering van regels, vergunningstelsels en administratieve lasten. Een belangrijk gevolg van de Waterwet is dat de aloude vergunningstelsels uit de voorheen afzonderlijke waterbeheerwetten zijn gebundeld. Dit resulteert in Ã©Ã©n vergunning, de watervergunning.

*Nationaal Waterplan*

Op basis van de Waterwet is het Nationaal Waterplan vastgesteld door het kabinet. Dit Nationaal Waterplan geeft de hoofdlijnen, principes en richting van het nationale waterbeleid in de planperiode 2016\-2021, met een vooruitblik richting 2050\. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2016\-2021 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten. Het kabinet speelt proactief in op de verwachte klimaatveranderingen op lange termijn, om overstromingen te voorkomen.

*Beleid Waterschap Rijn en IJssel*

Voor stedelijke gebieden is het beleid van het waterschap erop gericht zoveel mogelijk schoon verhard oppervlak af te koppelen van de riolering. Dit kan door het hemelwater te infiltreren in de bodem of vertraagd af te voeren naar oppervlaktewater. Het water afkomstig van bijvoorbeeld de daken van woningen kan op de kavel zelf infiltreren of via de openbare ruimte afgevoerd worden naar een infiltratievoorziening of open water.

*Watertoets*

De 'watertoets' is een instrument dat waterhuishoudkundige belangen expliciet en op evenwichtige wijze laat meewegen bij het opstellen van ruimtelijke plannen en besluiten. Het is geen technische toets maar een proces dat de initiatiefnemer van een ruimtelijk plan en de waterbeheerder met elkaar in gesprek brengt in een zo vroeg mogelijk stadium. De watertoets bestaat uit twee onderdelen:

* de verplichting aan initiatiefnemers van ruimtelijke plannen om de waterbeheerder vroegtijdig in de planvorming te betrekken, en

* de verplichting aan initiatiefnemers van ruimtelijke plannen om in hun plan verantwoording af te leggen over de manier waarop omgegaan is met de inbreng van de waterbeheerder. Dit laatste gebeurt doorgaans in de waterparagraaf bij het betreffende plan.

**Planspecifiek**

Aan de hand van de "Handreiking Waterparagraaf voor bestemmingsplannen" (versie januari 2012\) is het aspect water in het voorliggende plan meegenomen. In de volgende tabel wordt aangegeven welke waterhuishoudkundige aspecten voor het bestemmingsplan relevant zijn.

| Thema   Â | Toetsvraag   Â | Relevant   Â | Toelichting   Â |

| --- | --- | --- | --- |

| Veiligheid   Â | 1\. Ligt in of nabij het plangebied een primaire of regionale waterkering?2\. Ligt in of nabij het plangebied een kade?    Â | 1\. Nee2\. Nee   Â | Â |

| Riolering en afvalwaterketen   Â | 1\. Is er een toename van het afvalwater (DWA)?2\. Ligt in het plangebied een persleiding van WRIJ?3\. Ligt in of nabij het plangebied een RWZI van waterschap?    Â | 1\. Ja2\. Nee3\. Nee   Â | 1\. Door het toevoegen van een woning is er sprake van een toename van afvalwater.   Â |

| Wateroverlast (oppervlaktewater)   Â | 1\. Is er sprake van toename van het verhard oppervlak?2\. Zijn er kansen voor het afkoppelen van bestaand verhard oppervlak?3\. In of nabij het plangebied bevinden zich natte en laag gelegen gebieden, beekdalen, overstromingsvlaktes?   Â | 1\. Ja2\. Ja3\. Nee   Â | 1\. Het betreft een beperkte toename van circa 150 mÂ².2\. Er is aan de achterzijde van de toekomstige woning ruimte om hemelwater af te koppelen.   Â |

| Grondwateroverlast   Â | 1\. Is in het plangebied sprake van slecht doorlatende lagen in de ondergrond?2\. Bevindt het plangebied zich in de invloedzone van de Rijn of IJssel?3\. Is in het plangebied sprake van kwel?4\. Beoogt het plan dempen van slootjes of andere wateren?   Â | 1\. Nee2\. Nee3\. Nee4\. Nee   Â | Â |

| Oppervlaktewaterkwaliteit   Â | 1\. Wordt vanuit het plangebied water op oppervlaktewater geloosd?2\. Ligt in of nabij het plangebied een HEN of SED water?3\. Ligt het plangebied geheel of gedeeltelijk in een Strategisch actiegebied?    Â | 1\. Nee2\. Nee3\. Nee   Â | Â |

| Grondwaterkwaliteit   Â | 1\. Ligt het plangebied in de beschermingszone van een drinkwateronttrekking?    Â | 1\. Nee   Â | Â |

| Volksgezondheid   Â | 1\. In of nabij het plangebied bevinden zich overstorten uit het gemengde of verbeterde stelsel?2\. Bevinden zich, of komen er functies, in of nabij het plangebied die milieuhygiÃ«nische of verdrinkingsrisico's met zich meebrengen (zwemmen, spelen, tuinen aan water)?    Â | 1\. Nee2\. Nee   Â | Â |

| Verdroging   Â | 1\. Bevindt het plangebied zich in of nabij beschermingszones voor natte natuur?    Â | 1\. Nee   Â | Â |

| Natte natuur   Â | 1\. Bevindt het plangebied zich in of nabij een natte EVZ?2\. Bevindt het plangebied zich in of nabij beschermingszones voor natte natuur?   Â | 1\. Nee2\. Nee   Â | Â |

| Inrichting en beheer   Â | 1\. Bevinden zich in of nabij het plangebied wateren die in eigendom of beheer zijn bij het waterschap?2\. Heeft het plan herinrichting van watergangen tot doel?    Â | 1\. Nee2\. Nee   Â | Â |

| Recreatie   Â | 1\. Bevinden zich in het plangebied watergangen en/of gronden in beheer van het waterschap waar actief recreatief medegebruik mogelijk wordt?    Â | 1\. Nee   Â | Â |

| Cultuurhistorie   Â | 1\. Zijn er cultuurhistorische waterobjecten in het plangebied aanwezig?    Â | 1\. Nee   Â | Â |

Er bevindt zich geen oppervlaktewater in of rondom het plangebied. Het initiatief zorgt voor een beperkte toename van de hoeveelheid (circa 150 mÂ²) oppervlakteverharding. Aan de voorzijde zal het water op de straat worden afgevoerd, zoals ook bij de overige bebouwing in de Boekholtstraat het geval is. Aan de achterzijde van de toekomstige woning is voldoende ruimte om het hemelwater op te vangen op eigen terrein. Het water zal op eigen terrein, zo nodig met infiltratievoorzieningen, in de bodem worden geÃ¯nfiltreerd.

Voor de afvoer van het afvalwater wordt aangesloten op de bestaande riolering. Het initiatief is dus uitvoerbaar wat betreft het aspect water.

#### 4\.3 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Per 01\-01\-2017 zijn de Natuurbeschermingswet 1998, de Flora en faunawet en de Boswet opgegaan in de nieuwe Wet natuurbescherming. De Wet natuurbescherming beschermt natuurgebieden, inheemse soorten en het bosopstanden in Nederland.

*Gebiedsbescherming*

In de Wet natuurbescherming worden de zogenoemde Natura 2000\-gebieden beschermd. Natura 2000 is de overkoepelende naam voor gebieden die worden beschermd vanuit de Vogel\- en Habitatrichtlijn. Volgens deze Europese richtlijnen moeten lidstaten specifieke diersoorten en hun natuurlijke leefomgeving (habitat) beschermen om de biodiversiteit te behouden. Natura 2000\-gebieden kennen een zogenaamde 'externe werking'. Dit betekent dat ontwikkelingen die buiten de begrenzing van de Natura 2000\-gebieden gelegen zijn, ook getoetst moeten worden of er significant negatieve effecten optreden op het betreffende gebied.

*Soortenbescherming*

Een hoofdstuk in de Wet natuurbescherming regelt de bescherming van de in het wild voorkomende inheemse planten en dieren: de soortenbescherming. De wet richt zich vooral op het in stand houden van populaties van soorten die bescherming behoeven. In de wet zijn algemene en specifieke verboden vastgelegd ten aanzien van beschermde dier\- en plantensoorten. Bekeken moet worden in hoeverre ruimtelijke plannen negatieve gevolgen hebben op beschermde dier\- en plantensoorten en of er compenserende of mitigerende maatregelen genomen moeten worden. De wet geeft de mogelijkheid aan provincies om voor een bepaald aantal soorten via een verordening een algemene vrijstelling op bepaalde verbodsbepalingen te geven.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menige soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek**

*Gebiedsbescherming*

Om de gevolgen van gebiedsbescherming te beoordelen is de website synbiosys.alterra.nl/natura2000 geraadpleegd. Bijgevoegd een screenshot van die website waarbij alle raadpleegbare gebieden zijn 'aangevinkt'.

![afbeelding "i_NL.IMRO.0221.BPL17001HBI-VA01_0009.png"](i_NL.IMRO.0221.BPL17001HBI-VA01_0009.png)

*Beschermde natuurgebieden in de omgeving van het plangebied*

Gezien de aard en omvang van de voorgenomen ontwikkeling en de afstand tot omliggende beschermde natuurgebieden, kunnen negatieve effecten voor beschermde natuurgebieden worden uitgesloten.

*Soortenbescherming*

Het plangebied ligt in het centrum van Doesburg tussen bebouwing in en biedt daardoor weinig leefmogelijkheden voor beschermde soorten. Gezien de ligging tussen gebouwen zijn er ook weinig mogelijkheden voor beschermde diersoorten om naar het plangebied te migreren.

De uitvoerbaarheid van het initiatief voor ecologie is hiermee aangetoond.

#### 4\.4 Verkeer

Onderdeel van goede ruimtelijke ordening is het effect van een beoogd nieuw project op de verkeersstructuur.

**Planspecifiek**

Ten noordoosten van de woning is ruimte voor een achterom. Er is sprake van een parkeernorm van 1 parkeerplaats voor de woning. Voor het parkeren voor de nieuwe woning is in de koopovereenkomst vastgelegd dat de eigenaar geen parkeerplaats op eigen terrein hoeft aan te leggen omdat de eigenaar elders over een privÃ© parkeerplaats kan beschikken middels huur of koop. Wanneer de eigenaar niet langer over een privÃ©parkeerplaats elders kan beschikken, wordt de benodigde parkeerplaats door de eigenaar afgekocht bij de gemeente voor â¬10\.000,\-.

#### 4\.5 Cultuurhistorie en archeologie

In elk bestemmingsplan moet een beschrijving worden opgenomen van de wijze waarop met de in het gebied aanwezige cultuurhistorische waarden wordt omgegaan. Denk aan aanwezige monumenten, historische gebieden, kenmerkende (straat)beelden en landschapselementen. Bij het maken van plannen kan ook (weer) rekening gehouden worden met al deze elementen die er vroeger wel waren maar nu niet meer. Een bijzonder onderdeel van cultuurhistorie is archeologie.

De Erfgoedwet heeft de Monumentenwet 1988 vervangen als het gaat om gebouwde monumenten en archeologie. Daarnaast gaat de Erfgoedwet ook over roerend erfgoed. Onderdelen van de Monumentenwet die de fysieke leefomgeving betreffen, zoals vergunningen, gaan naar de Omgevingswet die in 2019 van kracht wordt.

*Cultuurhistorie*

Het belang van cultuurhistorie is wettelijk vastgelegd in het Besluit ruimtelijke ordening. Het Besluit geeft aan dat âeen beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehoudenâ in het bestemmingsplan opgenomen moet worden. Het voornaamste doel hiervan is om het cultuurhistorische karakter van Nederland op gebiedsniveau te behouden en te versterken.

*Archeologie*

De bescherming van archeologische waarden bij ruimtelijke ontwikkelingen is geregeld in de Erfgoedwet. De essentie van de wettelijke bescherming is dat archeologische resten zoveel mogelijk in de bodem bewaard blijven. Bij ruimtelijke plannen geldt de verplichting om rekening te houden met bekende en te verwachten archeologische waarden. Indien ingrepen gepaard gaan met een verstoring van de bodem, kan het nodig zijn om nader onderzoek te doen, zodat \- waar nodig \- de archeologische waarden veiliggesteld kunnen worden en/of het plan aangepast kan worden. De verantwoordelijkheid voor archeologische waarden ligt bij de gemeente.

Op basis van artikel 5\.10 van de Erfgoedwet zijn mogelijke (toevals)vondsten bij het verrichten van werkzaamheden in de bodem altijd beschermd. Er geldt een meldingsplicht bij het vinden van (mogelijke) waardevolle zaken.

**Planspecifiek**

*Cultuurhistorie*

De binnenstad van Doesburg bevat veel cultuurhistorisch waardevolle panden, waaronder monumenten. Het plangebied ligt op basis van de Nota ruimtelijke kwaliteit Doesburg 2011 tussen gebouwen met een positieve cultuurhistorische waarde, waarvoor gestreefd wordt naar behoud en bescherming. Dit is te zien op de volgende afbeelding van de cultuurhistorische waardenkaart, die deel uitmaakt van de Nota ruimtelijke kwaliteit. Het initiatief zal geen afbreuk doen aan de cultuurhistorische waarde van de omliggende gebouwen, doordat het qua architectuur aansluit bij de omliggende panden.

![afbeelding "i_NL.IMRO.0221.BPL17001HBI-VA01_0010.png"](i_NL.IMRO.0221.BPL17001HBI-VA01_0010.png)

*Uitsnede cultuurhistorische waardenkaart uit Nota ruimtelijke kwaliteit*

*Archeologie*

Op basis van het bestemmingsplan 'Archeologie' geldt er voor het plangebied binnen de bestemming 'Waarde \- Archeologie' deels de aanduiding 'specifieke vorm van waarde \- bekende archeologische waarden binnenstad zeer hoog' en deels de aanduiding 'specifieke vorm van waarde \- bekende archeologische waarden binnenstad hoog'. Op basis van de zeer hoge archeologische waarde geldt er een onderzoeksplicht voor bodemingrepen groter dan 10 mÂ² en dieper dan 0,3 meter onder maaiveld (vanaf straat of terreinniveau).

Tijdens het graven van proefsleuven in het kader van het onderzoek naar asbest in de bodem is door specialisten meegekeken of er sprake was van verstoringen van het archeologisch bodemarchief. Dit heeft uitgewezen dat de recente verstoringen tot circa 60 cm diep reikten. Daaronder bleek sprake van een donkergrijs matig humeus pakket met tamelijk veel houtskool. Het betreft hier vermoedelijk een terreinophoging die mogelijk een middeleeuwse oorsprong kent. Deze laat zich over de gehele binnenstad aanwijzen. Daarnaast is wat aardewerk uit de 17eÂ en 18e eeuw waargenomen. Dit zat echter in het recent geroerde pakket. Geconcludeerd kan worden dat bij de voorgestelde nieuwbouw op het terrein archeologische resten verloren zullen gaan als gevolg van het ingraven van funderingen. De bouwplannen voorzien in een fundering die reikt tot circa 75 cm onder het huidige maaiveld. De uitvoering van het bouwplan zal archeologisch begeleid worden.

Het bestemmingsplan 'Archeologie' blijft van kracht voor het plangebied.

Hiermee is het initiatief uitvoerbaar op het gebied van cultuurhistorie en archeologie.

#### 4\.6 Economische uitvoerbaarheid

Bij de voorbereiding van een bestemmingsplan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van 'afdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien:

* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**

De ontwikkelingskosten komen geheel voor rekening van de initiatiefnemer. Hiertoe zal de gemeente voorafgaand aan de planologische procedure met de initiatiefnemer een overeenkomst afsluiten. Voor de realisatie van het plan hoeft de gemeente geen investering te doen. De kosten die door de gemeente gemaakt worden voor het voeren van de planologische procedure zijn verrekend in de leges.

Tevens zal een overeenkomst betreffende planschade worden afgesloten. Deze kosten komen eveneens geheel voor rekening van de initiatiefnemer. Op basis van het bovenstaande kan geconcludeerd worden dat het plan economisch uitvoerbaar is.

### Hoofdstuk 5 Juridische planbeschrijving

#### 5\.1 Algemeen

Voor het bestemmingsplan is gebruik gemaakt van de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\).

Dit bestemmingsplan bestaat uit een verbeelding, planregels en een toelichting. De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan dit plan ten grondslag liggen. Ook is de toelichting van wezenlijk belang voor een juiste interpretatie en toepassing. Tot slot maakt een eventuele bijlage onlosmakelijk onderdeel uit van het bestemmingsplan.

#### 5\.2 Verbeelding

Op de verbeelding worden de bestemmingen weergegeven met daarbij andere bepalingen als gebiedsaanduidingen, bouwaanduidingen, bouwvlakken, etc. Voor de analoge verbeelding is gebruik gemaakt van een digitale ondergrond (Grootschalige Basiskaart en/of kadastrale kaart).

#### 5\.3 Planregels

De planregels zijn onderverdeeld in vier hoofdstukken. Hoofdstuk I bevat de inleidende regels voor het hele plangebied. Hoofdstuk II geeft de bestemmingsregels. Hoofdstuk III geeft vervolgens de algemene regels waaronder (mogelijke) flexibiliteitsbepalingen in de vorm van wijzigings\- en afwijkingsbevoegdheden. In dit derde hoofdstuk kunnen belangrijke algemene bepalingen zijn opgenomen die van invloed zijn op het bepaalde in hoofdstuk II. Ten slotte regelt Hoofdstuk IV de overgangs\- en slotbepalingen. In de volgende paragraaf worden de afzonderlijke bestemmingen behandeld.

Voor de planregels is de gestandaardiseerde opbouw uit de Standaard Vergelijkbare Bestemmingsplannen 2012 gebruikt. In de planregels is een standaard hoofdstukindeling aangehouden die begint met 'Inleidende regels' (begrippen en wijze van meten), vervolgens met de 'Bestemmingsregels', de 'Algemene regels' (de regels die voor alle bestemmingen gelden) en de 'Overgangs\- en slotregels'. In het tweede hoofdstuk, de Bestemmingsregels, staan de verschillende bestemmingen op alfabetische volgorde.

Ook de regels van een bestemming kennen een standaardopbouw en worden als volgt benoemd:

* Bestemmingsomschrijving (in elk bestemmingsplan);

* Bouwregels (bestemmingsplanafhankelijk);

* Nadere eisen (bestemmingsplanafhankelijk);

* Afwijken van de bouwregels (bestemmingsplanafhankelijk);

* Specifieke gebruiksregels (bestemmingsplanafhankelijk);

* Afwijken van de gebruiksregels (bestemmingsplanafhankelijk);

* Omgevingsvergunning voor het uitvoeren van een werk, geen bouwwerk zijnde, of van werkzaamheden (bestemmingsplanafhankelijk).

#### 5\.4 Wijze van bestemmen

Bij voorliggend bestemmingsplan is qua regels aangesloten bij de bestemmingsregeling van bestemmingsplan 'Binnenstad Doesburg', dat op 25 november 2010 is vastgesteld. Voorliggend bestemmingsplan bevat de volgende bestemmingen:

* 'Wonen' waarbij de functie woonfunctie wordt neergelegd;

Dit plan kent verder geen noemenswaardige bijzonderheden. De bestemmingsplannen 'Archeologie' en 'Beleidsregels planologische afwijkingsmogelijkheden o.g.v. artikel 4 van bijlage II Bor' blijven van kracht voor het plangebied.

Met dit hoofdstuk is voldaan aan artikel 3\.1\.3 van het Bro.

### Hoofdstuk 6 Procedure

#### 6\.1 Algemeen

Bij de voorbereiding van een (voor)ontwerp bestemmingsplan dient overleg te worden gevoerd als bedoeld in artikel 3\.1\.1 Bro. Dit is het vooroverleg. Op basis van het eerste lid van dit artikel wordt dit vooroverleg gevoerd met waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg.

Op basis van artikel 3\.1\.6 Bro dient verslag te worden gedaan van de wijze waarop burgers en maatschappelijke organisaties bij de voorbereiding van het bestemmingsplan zijn betrokken. Dit is de inspraak. Van (formele) inspraak kan, zeker bij wat kleinere plannen, worden afgezien. De gemeentelijke inspraakverordening is daarbij ook van belang.

Een ontwerpbestemmingsplan dient conform afdeling 3\.4 Awb gedurende 6 weken ter inzage gelegd te worden. Hierbij is er de mogelijkheid voor een ieder om zienswijzen in te dienen op het plan. Na vaststelling door de Raad wordt het vaststellingsbesluit bekend gemaakt. Het bestemmingsplan ligt na bekendmaking 6 weken ter inzage. Gedurende deze termijn is er de mogelijkheid voor belanghebbenden beroep in te dienen bij de Afdeling bestuursrechtspraak Raad van State. Het bestemmingsplan treedt vervolgens daags na afloop van de tervisielegging in werking als er geen beroep is ingesteld. Is er wel beroep ingesteld dan treedt het bestemmingsplan ook in werking, tenzij naast het indienen van een beroepschrift ook om een voorlopige voorziening is gevraagd. De schorsing van de inwerkingtreding eindigt indien de voorlopige voorziening wordt afgewezen. De procedure eindigt met het besluit van de Afdeling bestuursrechtspraak van de Raad van State.

#### 6\.2 Verslag vooroverleg ex artikel 3\.1\.1 Bro

Dit bestemmingsplan is in het kader van het wettelijk overleg niet toegezonden aan de provincie omdat geen sprake is van een bovenlokaal belang, aangezien het om de ontwikkeling van slechts Ã©Ã©n woning gaat.

Het plan is wel toegezonden aan het waterschap Rijn en IJssel, die heeft aangegeven geen op\- of aanmerkingen te hebben op het plan.

#### 6\.3 Verslag inspraak ex artikel 3\.1\.6 Bro

Gezien de aard en omvang van de ontwikkeling wordt er geen inspraakprocedure doorlopen.

#### 6\.4 Verslag zienswijzen

Het ontwerpbestemmingsplan heeft van 1 maart tot 12 april 2018 gedurende zes weken ter inzage gelegen. Er zijn geen zienswijzen op het plan ingediend.