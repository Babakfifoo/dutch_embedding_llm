xml version\="1\.0" encoding\="UTF\-8"?

De Burgh eerste herziening: Toelichting

direct naar inhoud van Toelichting

De Burgh eerste herziening

==========================

Toelichting

-----------

| Plan: | De Burgh eerste herziening |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1598\.BPKdeBurghherz01\-va01 |

* Toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Plangebied

+ 1\.3 Vigerend bestemmingsplan

+ 1\.4 Leeswijzer

* Hoofdstuk 2 Beleid

+ 2\.1 Inleiding

+ 2\.2 Rijksbeleid

+ 2\.3 Provinciaal beleid

+ 2\.4 Regionaal beleid

+ 2\.5 Gemeentelijk beleid

* Hoofdstuk 3 Huidige situatie

+ 3\.1 Ontstaansgeschiedenis

+ 3\.2 Huidige situatie plangebied

* Hoofdstuk 4 Planbeschrijving

+ 4\.1 Inleiding

+ 4\.2 Stedenbouwkundig plan

+ 4\.3 Wijziging plan

+ 4\.4 Woningverdeling

+ 4\.5 Verkeer en parkeren

+ 4\.6 Groen\- en speelvoorzieningen

+ 4\.7 Waterstructuur

+ 4\.8 Duurzaamheid

+ 4\.9 Beeldkwaliteitsplan

* Hoofdstuk 5 Milieu

+ 5\.1 Inleiding

+ 5\.2 Geluid

+ 5\.3 Ecologie

+ 5\.4 Water

+ 5\.5 Archeologie

+ 5\.6 Bodem

+ 5\.7 Externe veiligheid

+ 5\.8 Luchtkwaliteit

+ 5\.9 Bedrijven en milieuzonering

* Hoofdstuk 6 Juridische vormgeving

+ 6\.1 Plansystematiek

+ 6\.2 Opzet en toelichting van de planregels

* Hoofdstuk 7 Economische uitvoerbaarheid

* Hoofdstuk 8 Maatschappelijke uitvoerbaarheid

+ 8\.1 Overleg ex artikel 3\.1\.1 Bro

+ 8\.2 Ter inzage legging

* Bijlagen bij toelichting

+ Bijlage 1 Watertoets

### Hoofdstuk 1 Inleiding

#### 1\.1 Aanleiding

In 2013 heeft de gemeente Koggenland voor het nieuwe woongebied Buitenplaats De Burgh in De Goorn een bestemmingsplan opgesteld. Inmiddels zijn de woningen van de eerste twee fases gebouwd. Voor de bouw van de oostelijke helft van de woonwijk wil de gemeente het bestemmingsplan op twee locaties binnen De Burgh wijzigen. De gemeente wil de ligging van een speelplaats wijzigen naar een meer centrale locatie in de wijk. Hiervoor moet een deel van de bestemming 'Wonen \- 2' gewijzigd worden naar de bestemming 'Groen'. In de noordoosthoek moet het vlak met de bestemming 'Groen' gewijzigd worden naar 'Wonen \- 2'. Hierdoor kunnen in deze hoek de drie toegestane woningen beter passend gesitueerd worden.

Het vigerende bestemmingsplan laat deze verplaatsing van de speelplaats niet toe. Het gemeentebestuur heeft besloten onderhavige herziening van het bestemmingsplan in procedure te brengen om de beoogde functies, bouwwerken en de aanleg hiervan mogelijk te maken.

#### 1\.2 Plangebied

Het woongebied Buitenplaats De Burgh is gelegen ten noorden van de kern De Goorn en wordt globaal begrensd door:

* de Zuid\-Spierdijkerweg aan de zuidwestzijde;

* de Burg aan de zuidoostzijde;

* het open polderlandschap aan de noordzijde en de noordoostzijde.

![afbeelding "i_NL.IMRO.1598.BPKdeBurghherz01-va01_0001.jpg"](i_NL.IMRO.1598.BPKdeBurghherz01-va01_0001.jpg)

*Ligging Buitenplaats De Burgh (rood omcirkeld) bron: www.topotijdreis.nl*

De twee locaties van deze eerste herziening zijn gelegen in het nog onbebouwde deel op bovenstaande kaart en worden in onderstaande paragraaf exact weergegeven.

#### 1\.3 Vigerend bestemmingsplan

De huidige bestemmingen van het plangebied worden geregeld in het vigerende bestemmingsplan âDe Burghâ, vastgesteld door de raad van de gemeente Koggenland op 16 september 2013\.

![afbeelding "i_NL.IMRO.1598.BPKdeBurghherz01-va01_0002.jpg"](i_NL.IMRO.1598.BPKdeBurghherz01-va01_0002.jpg)

*Uitsnede vigerend bestemmingsplan (plangebied rood omrand), bron: www.ruimtelijkeplannen.nl*

In het vigerende bestemmingsplan heeft de locatie links de bestemming âWonen \- 2â. Dit is de nieuwe locatie van de speelplek. Deze kan niet binnen die bestemming gerealiseerd worden. De locatie rechts heeft de bestemming âWonen \- 2â en de bestemming âGroenâ. Dit wordt aangepast naar de bestemming âWonen \- 2â voor de gehele locatie, hier wordt de realisatie van 3 vrijstaande woningen mogelijk.

#### 1\.4 Leeswijzer

De toelichting is als volgt opgebouwd:

* in hoofdstuk 2 is de toetsing van het project aan het beleid van rijk, provincie en gemeente beschreven;

* in hoofdstuk 3 wordt de bestaande situatie weergegeven;

* in hoofdstuk 4 is de beschrijving van het plan opgenomen;

* in hoofdstuk 5 zijn alle aspecten op het gebied van het milieu beschreven;

* hoofdstuk 6 omvat de juridische planbeschrijving;

* hoofdstuk 7 beschrijft de economische uitvoerbaarheid;

* in hoofdstuk 8 zijn de resultaten opgenomen van inspraak en overleg.

### Hoofdstuk 2 Beleid

#### 2\.1 Inleiding

Op bestuurlijk niveau zijn beleidsuitspraken geformuleerd die onder meer betrekking hebben op het plangebied. In het moederplan, het bestemmingsplan De Burgh, is een uitgebreid overzicht opgenomen van het relevante beleid, op basis waarvan het moederplan tot stand is gekomen en is vastgesteld. Hieronder zijn de voor dit bestemmingsplan de belangrijkste punten weergegeven. Voor het overige wordt verwezen naar het moederplan, tenzij er inmiddels nieuw beleid is vastgesteld. Het milieubeleid, dat is vastgelegd in diverse wetten en waarvoor specifiek onderzoek moet worden uitgevoerd, is opgenomen in hoofdstuk 5 (Milieu).

#### 2\.2 Rijksbeleid

##### 2\.2\.1 Structuurvisie Infrastructuur en Ruimte

Op 13 maart 2012 heeft de minister van Infrastructuur en Milieu de Structuurvisie Infrastructuur en Ruimte (SVIR) vastgesteld.

Een van de instrumenten, bedoeld om goed vraaggericht te programmeren en de beschikbare ruimte zorgvuldig te gebruiken, is de ladder voor duurzame verstedelijking. De ladder voor duurzame verstedelijking heeft een plek gekregen in Artikel 3\.1\.6 lid 2 van het Besluit ruimtelijke ordening.

Per 1 juli 2017 is de Ladder gewijzigd, artikel 3\.1\.6 lid 2 wordt dan: âDe toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.â

Het plan voor De Burgh is al geruime tijd onderdeel van het beleid op verschillende schaalniveaus. Zowel in het beleid van de gemeente, als in het beleid van de regio, als in het beleid van de provincie is de ontwikkeling van De Burgh reeds lange tijd voorzien. Het onderhavige plan voorziet in een woningbehoefte die op lokale en regionale schaal is aangetoond in het moederplan. Het moederplan geeft voor de onderhavige plangebieden al de mogelijkheid tot de bouw van drie woningen. Dit bestemmingsplan voorziet niet in meer woningen dan in het moederplan bepaald is. Er wordt daarom geen nieuwe stedelijke ontwikkeling mogelijk gemaakt.

##### 2\.2\.2 Besluit algemene regels ruimtelijke ordening

Ten behoeve van de bescherming van de in de SVIR genoemde nationale belangen, worden in het Besluit algemene regels ruimtelijke ordening (Barro) algemene regels voorgeschreven die bindend zijn voor de lagere overheden als provincie en gemeente. In het Barro worden de kaderstellende uitspraken uit de SVIR bevestigd. De Regeling algemene regels ruimtelijke ordening (Rarro) geeft uitwerking aan enkele bepalingen in het Barro. Doel van het Barro is om onderwerpen uit de SVIR te verwezenlijken, danwel te beschermen. Het gaat hierbij onder meer om de volgende onderwerpen: rijksvaarwegen, kustfundament, grote rivieren, Waddenzee en waddengebied, defensie, Ecologische Hoofdstructuur, erfgoederen van uitzonderlijke universele waarde, hoofdwegen en hoofdspoorwegen, elektriciteitsvoorziening, buisleidingen van nationaal belang voor vervoer van gevaarlijke stoffen, primaire waterkeringen buiten het kustfundament en het IJsselmeergebied.

Geen van deze nationale belangen speelt een rol binnen de begrenzing van het plangebied.

##### 2\.2\.3 Conclusie

Op basis van bovenstaande samenvattingen van de van belang zijnde beleidsnota's kan geconcludeerd worden dat het bestemmingsplan in overeenstemming is met het rijksbeleid.

#### 2\.3 Provinciaal beleid

##### 2\.3\.1 Omgevingsvisie NH2050

Op 19 november 2018 hebben de Provinciale Staten van Noord\-Holland de Omgevingsvisie NH2050 vastgesteld. Hierin staat de visie op de fysieke leefomgeving beschreven. De omgevingsvisie vervangt de Structuurvisie Noord\-Holland 2040, het Provinciaal Verkeers\- en Vervoersplan, het Milieubeleidsplan 2015\-2018, de Watervisie 2021 en de Agenda Groen.

De hoofdambitie in de Omgevingsvisie NH2050 is het relatief hoog welvaarts\- en welzijnsniveau vasthouden door te richten op een goede balans tussen economische groei en leefbaarheid. Zodanig dat bij veranderingen in het gebruik van de fysieke leefomgeving de doelen voor een gezonde en veilige leefomgeving overeind blijven. Een economisch vitale provincie draagt bij aan het welzijn, en een leefbare provincie draagt bij aan economische vitaliteit. De provincie staat voor een gezonde en veilige leefomgeving, goed voor mens, plant en dier, en daarmee ook goed voor het economisch vestigingsklimaat binnen de provincie. Dit evenwicht staat ten dienste van duurzame ontwikkeling: toekomstige generaties moeten ook profiteren van de keuzes die nu gemaakt worden.

De sturingsfilosofie is het principe 'lokaal wat kan, regionaal wat moet'. Hierbij wordt rekening gehouden met de diversiteit aan regio's, om ruimte te bieden aan maatwerk en om vorm te kunnen geven aan een wendbare samenleving. Hierbij staat de opgave centraal. Dat bepaalt de wijze van sturing en samenwerking.

Onder de hoofdambitie zijn voor een drietal aspecten samenhangende ambities geformuleerd:

Leefomgeving

* Klimaatverandering: een klimaat bestendig en waterrobuust Noord\-Holland. Stad, land en infrastructuur worden klimaatbestendig en waterrobuust ingericht;

* Gezondheid en veiligheid: het behouden en waar mogelijk verbeteren van de kwaliteit van de fysieke leefomgeving. Dit betreft bodem, water, lucht, omgevingsveiligheid, geluidbelasting en (ontwikkelingen in) de ondergrond;

* Biodiversiteit en natuur: de biodiversiteit in Noord\-Holland vergroten, ook omdat daarmee andere ambities/doelen kunnen worden bereikt.

Gebruik van de leefomgeving

* Economische transitie: een duurzame economie met innovatie als belangrijke motor. De provincie biedt ruimte aan ontwikkeling van circulaire economie, duurzame landbouw, energietransitie en experimenten;

* Wonen en werken: vraag en aanbod van woon\- en werklocaties (kwantitatief en kwalitatief) beter met elkaar in overeenstemming laten zijn. Woningbouw wordt vooral in en aansluitend op de bestaande verstedelijkte gebieden gepland, in overeenstemming met de kwalitatieve behoeftes en trends;

* Mobiliteit: inwoners en bedrijven van Noord\-Holland kunnen zichzelf of producten effectief, veilig en efficiÃ«nt verplaatsen, waarbij de negatieve gevolgen van de mobiliteit op klimaat, gezondheid, natuur en landschap steeds nadrukkelijk meegewogen worden;

* Landschap: het benoemen, behouden en versterken van de unieke kwaliteiten van de diverse landschappen en de cultuurhistorie.

Energietransitie

* De ambitie van de Provincie is dat Noord\-Holland als samenleving in 2050 volledig klimaatneutraal is en gebaseerd is op hernieuwbare energie.

In het Visiedeel zijn de ambities uitgewerkt in zogenaamde samenhangende bewegingen naar de toekomst. In die bewegingen hanteert de provincie meerdere ontwikkelprincipes. Deze ontwikkelprincipes geven houvast naar de toekomst toe omdat ze op hoofdlijnen beschrijven hoe de provincie de ontwikkelingen voor zich ziet. Het gaat om de volgende vijf bewegingen:

* Dynamisch schiereiland: het benutten van de unieke ligging, waarbij de kustverdediging voorop staat en waar toeristische en recreatieve kansen benut kunnen worden en natuurwaarden worden toegevoegd.

* Metropool in ontwikkeling: hierin wordt beschreven hoe de Metropoolregio Amsterdam steeds meer als Ã©Ã©n stad gaat functioneren en dat de reikwijdte van de metropool groter wordt. Door het ontwikkelen van en samenhangend metropolitaan systeem wordt de agglomeratiekracht vergroot.

* Sterke kernen, sterke regio's: de ontwikkeling van centrumgemeenten die daarmee het voorzieningenniveau in de gehele regio waarin ze liggen vitaal houden en de kernen hun herkenbare identiteit behouden.

* Nieuwe energie: het benutten van de economische kansen van de energietransitie en circulaire economie.

* Natuurlijk en vitaal landelijke omgeving: het ontwikkelen van natuurwaarden in combinatie met het versterken van de (duurzame) agrifoodsector.

Voor het plangebied is Sterke kernen, sterke regio's van belang. De ontwikkeling van de wijk De Burgh draagt bij aan het in stand houden van het voorzieningenniveau.

Op dit moment is de provincie bezig met het opstellen van de eerste integrale Omgevingsverordening. Deze zal op termijn de huidige Provinciale Ruimtelijke Verordening (PRV) vervangen. De PRV wordt regelmatig aangepast naar aanleiding van nieuwe wetgeving en/of provinciaal beleid. De laatste wijziging van de PRV is op 14 januari 2019 door Provinciale Staten vastgesteld. In deze wijziging zijn onder andere de artikelen met betrekking tot Kleinschalige ontwikkeling, Natuurnetwerk Nederland en Strandzonering aangepast. De gewijzigde PRV is op 1 februari 2019 in werking getreden.

De Provincie Noord\-Holland spant zich in voor het in stand houden en waar mogelijk vergroten van de biodiversiteit, vanuit de intrinsieke waarde van natuur. De Provincie beschouwt de natuur en de gebruikswaarde van haar natuur daarom in samenhang. De Provincie Noord\-Holland zorgt voor gebieden met een hoge biodiversiteit, maakt deze waar mogelijk toegankelijk voor recreatie en bouwt deze uit tot een robuust, samenhangend netwerk. Kern van het natuurbeleid is de veiligstelling en de ontwikkeling van een netwerk van onderling verbonden natuurgebieden, de EHS (thans NNN) inclusief de verbindingszones, nationale parken en Natura 2000\-gebieden.

Het plan voor De Burgh is al geruime tijd onderdeel van het beleid op verschillende schaalniveaus. Zowel in het beleid van de gemeente, als in het beleid van de regio, als in het beleid van de provincie is de ontwikkeling van De Burgh reeds lange tijd voorzien. Het onderhavige plan voorziet in een woningbehoefte die op lokale en regionale schaal is aangetoond in het moederplan. Wat betreft de bescherming van natuurgebieden wordt verwezen naar paragraaf 5\.3\.

##### 2\.3\.2 Leidraad Landschap en Cultuurhistorie (2018\)

Aandacht voor behoud en ontwikkeling van landschap en cultuurhistorie is sterk verankerd in het ruimtelijk beleid van de provincie Noord\-Holland. In de afgelopen jaren is het beleid sterk ontwikkeld en heeft het een duidelijke plek gekregen in de Structuurvisie Noord\-Holland 2040\. Voor het opstellen van ruimtelijke plannen zoals bestemmingsplannen, beeldkwaliteitsplannen en structuurplannen is de Leidraad Landschap en Cultuurhistorie (2018\) vastgesteld. Ruimtelijke ontwikkelingen in het landelijk gebied zijn alleen mogelijk indien de Leidraad daarbij wordt toegepast. Deze Leidraad is een vernieuwde versie van de Leidraad uit 2010\.

De Leidraad Landschap en Cultuurhistorie 2018 (Leidraad) is een provinciale handreiking voor het inpassen van nieuwe ruimtelijke ontwikkelingen in het landschap, zoals bebouwing, agrarische bedrijven, infrastructuur of vormen van energieopwekking. De Leidraad geeft gebiedsgerichte en ontwikkelingsgerichte beschrijvingen en biedt zo toepasbare informatie over de manier waarop ruimtelijke ontwikkelingen kunnen bijdragen aan de kwaliteit van de leefomgeving. De provincie beoogt met deze Leidraad om samen met bijvoorbeeld gemeenten, ontwikkelaars en initiatiefnemers te werken aan het behouden en versterken van de kwaliteit van het landschap en de cultuurhistorie.

Ruimtelijke kwaliteit is lastig te definiÃ«ren of kwantificeren. Het gaat niet om mooi of lelijk, of behouden tegenover ontwikkelen. Ruimtelijke kwaliteit draait om het samenspel van nieuw en oud en de balans tussen behoud en ontwikkeling bij het maken van keuzen over de toekomst van het landschap. Zonder behoud geen verleden, maar zonder ontwikkeling geen toekomst. Kortom ruimtelijke kwaliteit ontstaat als nieuwe ruimtelijke ontwikkelingen aansluiten op de huidige kwaliteiten van het landschap. Zodat, waar mogelijk, eenieder het landschap in kan, het kan beleven en ervan kan genieten â ook in de toekomst.

Volgens de Leidraad Landschap en Cultuurhistorie (2018\) dient bij ruimtelijke plannen verantwoording te worden afgelegd van de manier waarop nieuwe functies rekening houden met de ontwikkelingsgeschiedenis van het landschap, de ordeningsprincipes van het landschap, de bebouwingskarakteristieken en de bestaande kwaliteiten van het gebied.

Het plan is afgestemd met de provinciale Adviescommissie Ruimtelijke Ordening. Voor de verdere verantwoording van de inpassing en de ruimtelijke kwaliteit van het plan wordt verwezen naar het moederplan. De wijzigingen die met onderhavig plan mogelijk worden gemaakt brengen hier geen wezenlijke veranderingen in.

##### 2\.3\.3 Conclusie

Op basis van de bovenstaande samenvattingen kan worden geconcludeerd dat deze ontwikkeling in overeenstemming is met het provinciaal beleid.

#### 2\.4 Regionaal beleid

##### 2\.4\.1 Regionale Woonvisie West\-Friesland

De 7 gemeenten in de regio West\-Friesland werken nauw samen op het gebied van woningbouw en volkshuisvesting. De regionaal gemaakte afspraken en doelstellingen zijn vastgelegd in de Kadernota Regionale Woonvisie West\-Friesland 2011\-2020 en het Regionaal Actieplan Wonen Noord\-Holland Noord 2011\-2015, Regio West\-Friesland (RAP). Onderdeel van deze beleidsstukken is onder andere de ontwikkeling van plan De Burgh.

Inmiddels zijn de Regionale woonvisie West\-Friesland 2017\-2026 en het RAP West\-Friesland 2017\-2021 opgesteld. Hierin wordt geen wijziging aangegeven ten opzichte van het realiseren van het plan De Burgh.

Het plan voor De Burgh is al geruime tijd onderdeel van het beleid op verschillende schaalniveaus. Zowel in het beleid van de gemeente, als in het beleid van de regio, als in het beleid van de provincie is de ontwikkeling van De Burgh reeds lange tijd voorzien. Het onderhavige plan voorziet in een woningbehoefte die op lokale en regionale schaal is aangetoond in het moederplan.

##### 2\.4\.2 Conclusie

Onderhavig plan is regionaal afgestemd, past in het regionale beleid en draagt samen met de andere in\- en uitbreidingslocaties bij aan een evenwichtige en een gevarieerde opbouw van de woningvoorraad in de regio.

#### 2\.5 Gemeentelijk beleid

##### 2\.5\.1 Structuurvisie 2009 \- 2020

De Structuurvisie 2009 \- 2020 is op 12 oktober 2009 vastgesteld door de gemeenteraad van Koggenland. De structuurvisie is er op gericht een ontwikkelingsrichting te formuleren voor de kernen en de polders binnen de gemeente. Koggenland is primair een groene gemeente, waar de ruimtelijke opgaven samenhangen met de doorontwikkeling van de eigen kernen en het bouwen voor een kwantitatieve en kwalitatieve vraag van de eigen bevolking. Er wordt inhoud gegeven aan de vraag naar woningen, voorzieningen en bedrijvigheid op gemeentelijk niveau. Voor een gemeente als Koggenland hangen de vraagstukken voor de toekomst in belangrijke mate samen met de demografische ontwikkeling van de gemeente en de mate waarin binnen de kernen kan worden voldaan aan de eisen en wensen die de veranderende bevolking stelt aan de woonomgeving.

In de structuurvisie is De Burgh opgenomen als ontwikkellocatie voor woningbouw (300 woningen).

![afbeelding "i_NL.IMRO.1598.BPKdeBurghherz01-va01_0003.jpg"](i_NL.IMRO.1598.BPKdeBurghherz01-va01_0003.jpg)

*Kaart Avenhorn/De Goorn uit Structuurvisie 2009\-2020 (plangbied De Burgh rood omcirkeld)*

##### 2\.5\.2 Gemeentelijk Verkeer\- en Vervoerplan

Het Gemeentelijk Verkeer\- en Vervoerplan (GVVP) is in 2013 vastgesteld. Dit GVVP is een kaderstellend plan waarin een samenhangend beleid is vastgelegd ten aanzien van verkeer en vervoer. Het GVVP heeft een planperiode van 10 jaar (2013\-2023\).

Koggenland is een landelijke gemeente die gekarakteriseerd wordt door een samenhangend patroon van linten langs de dijken en kaden met bebouwing en beplanting, en daarachter een open overwegend agrarisch gebied met verspreid liggende bebouwing. De lintstructuren zijn belangrijke en duidelijk herkenbare cultuurhistorische elementen. De linten liggen zowel in het open buitengebied als in de kernen. Het beeld van de dorpslinten is nog steeds van grote waarde voor de herkenbaarheid van de ruimtelijke structuur in de gemeente Koggenland. De linten, en ook de daarop aansluitende ontwikkelingen, vormen een belangrijk aandachtspunt in de verkeerstructuur van de gemeente Koggenland.

Gemeente Koggenland hanteert Duurzaam Veilig als uitgangspunt binnen het te voeren beleid op het gebied van verkeer. Duurzaam Veilig is een visie op verkeer om verkeersonveiligheid zo veel mogelijk terug te dringen. Kern van deze visie is niet alleen de verkeersonveiligheid te bestrijden, maar deze te voorkomen door een wegsysteem te ontwerpen waarin evenwicht bestaat tussen drie elementen, namelijk: functie, vorm en gebruik.

Bij de inrichting van de wegen binnen het plangebied zal rekening worden gehouden met het beleid uit het GVVP.

##### 2\.5\.3 Conclusie

Op basis van bovenstaande samenvattingen van de van belang zijnde beleidsnota's kan geconcludeerd worden dat het bestemmingsplan in overeenstemming is met het gemeentelijk beleid.

### Hoofdstuk 3 Huidige situatie

#### 3\.1 Ontstaansgeschiedenis

Het plangebied ligt in het oude zeekleilandschap van West\-Friesland. De omgeving bestaat uit een aantal polders en droogmakerijen met verschillende kwaliteit en waardering. De meest herkenbare landschappelijke eenheden in de omgeving zijn de polder Westerkogge en de droogmakerij Wogmeer. Het plangebied maakt onderdeel uit van de Polder Westerkogge. Het plangebied ligt in de randzone van deze polder. Bij het plangebied komen de structuren van de polder Ursem, Westerkogge en de Droogmakerij Wogmeer samen. Het grootste deel van de polder Westerkogge kenmerkt zich door een ontginning in langgerekte kavels overwegend in noord\-zuid richting. Deze richting, haaks op de ontginningsassen, waaronder de Bobeldijk en het lint langs de Tocht, is in een groot deel van de polder herkenbaar. De droogmakerij van het voormalige Wogmeer heeft een zeer regelmatig patroon vanuit een middenas naar de randen van het vroegere meer. Ter plekke van het plangebied is de structuur minder eenduidig. De linten en watergangen hebben in deze zone verschillende richtingen en de polderverkaveling is onregelmatiger. De kavels langs de Burg zijn meer langgerekt en liggen voornamelijk in noordwest\-zuidoostrichting. De kavels die aan de Zuid\-Spierdijkerweg grenzen, zijn meer blokvormig en liggen overwegend in noordoost\-zuidwest\-richting.

De ontwikkeling van de kernen heeft fasegewijs plaatsgevonden. Tot de eerste helft van de twintigste eeuw zijn Avenhorn en de Goorn kleine kernen in de lintbebouwing. In de tweede helft van de twintigste eeuw vinden de eerste planmatige uitbreidingen plaats. Aanvankelijk dicht tegen de kernen aan, en begrensd door de bestaande weg\- en kavelstructuren. In de verschillende decennia worden uitbreidingen gedaan. De ordening ervan wordt bepaald door een samenspel van enkele oorspronkelijke landschappelijke lijnen (zoals de linten), de verschillende onderliggende verkavelingspatronen, de nieuwe infrastructuur die wordt aangelegd (waaronder de N507\) en bovendien de verschillende ontwerpopvattingen die kenmerkend zijn voor de periode waarin de uitbreidingen gedaan zijn. Avenhorn en de Goorn zijn aaneengegroeid tot Ã©Ã©n kern met een goede lokale voorzieningen.

![afbeelding "i_NL.IMRO.1598.BPKdeBurghherz01-va01_0004.jpg"](i_NL.IMRO.1598.BPKdeBurghherz01-va01_0004.jpg)

*Historische structuur (plangebied De Burgh rood omcirkeld)*

Voor een uitgebreide omschrijving van de ontstaansgeschiedenis van het gebied wordt verwezen naar het moederplan.

Het stedenbouwkundig plan voor De Burgh beoogt een goede overgang te vormen tussen de kern van Avenhorn/de Goorn en het omringende landschap. Hierover is intensief afgestemd met de provinciale Adviescommissie Ruimtelijke Ordening. Uit een analyse van de identiteit van het Landschap, en het dorp in het landschap is voor het plan een aantal uitgangspunten afgeleid. Vertrekpunt is het DNA van een samengesteld lintdorp en het oude zeekleilandschap. Dit is vertaald naar een nieuw plan met respect voor en soms met een knipoog naar de bestaande kernkwaliteiten.

De wijziging die met dit bestemmingsplan mogelijk wordt gemaakt heeft hier geen wezenlijke gevolgen voor.

#### 3\.2 Huidige situatie plangebied

Het plangebied ligt op de overgang van de kern van Avenhorn/De Goorn naar het open Westfriese landschap. De belangrijkste structuurdragers in de omgeving zijn de linten langs de randen van het plangebied en de structuur van het agrarische landschap.

![afbeelding "i_NL.IMRO.1598.BPKdeBurghherz01-va01_0005.jpg"](i_NL.IMRO.1598.BPKdeBurghherz01-va01_0005.jpg)

*Luchtfoto (plangebied rood omkaderd), bron: Google Earth*

*Zuid\-Spierdijkerweg*

De Zuid\-Spierdijkerweg is een lint dat stamt uit de periode dat het gebied ontgonnen werd. Het wordt gekenmerkt door het laanprofiel en de kenmerkende kantslootjes. In de lintbebouwing langs de Zuid\-Spierdijkerweg zijn er doorzichten naar het plangebied die deels worden afgeschermd door knotwilgen op de slootrand langs de erven.

*De Burg*

De Burg is eveneens een lint uit de ontginningsperiode. Langs De Burg is lintbebouwing aanwezig. Aan de kant van het plangebied is sprake van een grotere mate van openheid. Het lint bestaat overwegend uit vrijstaande woningen, hier en daar afgewisseld met een stolpboerderij. De bebouwing is kleinschalig en afwisselend van aard. Langs De Burg ligt een brede waterloop, de Burgtsloot, aan de kant van het plangebied. De Burgtsloot heeft een vervolg in de kern de Goorn, langs de achterkanten van de bebouwing en wordt gebruikt als vaarroute.

*De Leet*

In de directe omgeving van het plangebied ligt de ruilverkavelingsweg de Leet. De Leet heeft een royaal profiel begrensd door waterlopen aan beide zijden en begeleid door een vrijliggend fietspad. De route heeft een krachtige laanstructuur (essen) en een kenmerkend ritme van agrarische erven.

*Landschap*

Het plangebied ligt aan het Westfriese landschap. Het is in agrarisch gebruik en bestaat uit weidegrond met enkele sloten. In noordelijke richting is er zicht op het open landschap. Voor een deel wordt het uitzicht ook bepaald door de (omvangrijke) agrarische bebouwingscomplexen langs de linten.

Ten noordwesten van het plangebied worden de eerste twee fases van het nieuwe woongebied Buitenplaats De Burgh gerealiseerd. Het plangebied zelf is nu nog braakliggend terrein.

### Hoofdstuk 4 Planbeschrijving

#### 4\.1 Inleiding

In dit hoofdstuk wordt het stedenbouwkundig plan uiteengezet en beschreven aan de hand van een aantal aspecten. Eerst wordt het gehele plan van Buitenplaats De Burgh kort beschreven, daarna wordt ingegaan op de veranderingen die met onderhavig bestemmingsplan mogelijk worden gemaakt.

Het stedenbouwkundig plan geeft de beoogde ontwikkeling weer. De plannen zijn na vaststelling van het bestemmingsplan De Burgh verder uitgewerkt . De woningbouwplannen en de inrichting van de openbare ruimte zullen in overeenstemming zijn met de regels en de verbeelding (het juridisch bindende deel) van het moederplan.

#### 4\.2 Stedenbouwkundig plan

![afbeelding "i_NL.IMRO.1598.BPKdeBurghherz01-va01_0006.jpg"](i_NL.IMRO.1598.BPKdeBurghherz01-va01_0006.jpg)

*Stedenbouwkundig plan De Burgh uit 2013 (plangebied rood omkaderd), bron: Vollmer \& Partners*

In de verkaveling van De Burgh is bijzondere aandacht uitgegaan naar de âtextuurâ van de wijk: het complexe samenspel van planstructuur, woningtype, vorm van de buitenruimte, parkeeroplossing en groen. Deze textuur is zodanig dat in elk deel van de wijk sprake is van een gedifferentieerd en kwaliteitsvol geheel. In De Burgh kenmerkt zich deze textuur door een handschrift dat zowel zorgvuldig als aangenaam dorps en nonchalant van aard is. Het plan kenmerkt zich door:

* Het inspelen op drie markante randen: de oude linten langs de west\- en zuidzijde en het open landschap aan de noordoostzijde;

* Een zorgvuldige aansluiting op het aangrenzende oude lint langs de Zuid\-Spierdijkerweg, door het doorzetten van de kleinschalige bebouwingsstructuur en het handhaven van enkele doorzichten en doorgangen;

* Een zorgvuldige aansluiting op de vaarroute en de kleinschalige lintstructuur langs de Burg, middels een aanvulling van het bebouwingslint en realisatie van enkele markante voetgangersbruggen;

* Het oppakken van de structuur van het ruilverkavelingslandschap in het straatpatroon aan de noordzijde van het woongebied;

* Het maken van een gevarieerde groenblauwe rand aan het landschap waarbij een nieuwe doorgaande weg landschappelijk wordt ingepast;

* Het doorvertalen van de ruimtelijke kenmerken van deze doorgaande weg (De Leet) middels het doorzetten van de laanbeplanting en bebouwingsritmiek langs de weg;

* Het maken van een open groen hart gevormd met een ruime meanderende waterpartij;

* Het verbinden van het groene hart met het woongebied en zijn omgeving middels dwarsverbanden, doorzichten en langzaamverkeersroutes.

* Een stevige ondersteuning van de basisstructuur met bomenlanen;

* Een evenwichtige spreiding van groen\- en speelvoorzieningen;

* Een evenwichtige spreiding van parkeervoorzieningen;

* Een afgewogen verdeling en evenwichtige spreiding van woningtypes.

#### 4\.3 Wijziging plan

De gemeente wil de ligging van een speelplaats wijzigen naar een meer centrale ligging in de wijk. Op de plaats waar een twee\-onder\-een\-kapwoning gepland stond komt nu de speelplaats (groen vlak op onderstaande tekening). In de noordoosthoek wordt het vlak met de bestemming 'Groen' gewijzigd naar 'Wonen \- 2'. Hierdoor kunnen in deze hoek de drie toegestane woningen beter passend gesitueerd worden.

![afbeelding "i_NL.IMRO.1598.BPKdeBurghherz01-va01_0007.jpg"](i_NL.IMRO.1598.BPKdeBurghherz01-va01_0007.jpg)

*Aangepast stedenbouwkundig plan (plangebied rood omkaderd)*

#### 4\.4 Woningverdeling

Voor de woningverdeling van het gehele plan De Burgh wordt verwezen naar het moederplan.

Door het verplaatsen van de speelplek verdwijnt op de nieuwe speelplek de mogelijkheid om een twee\-onder\-een\-kapwoning te bouwen. Op de locatie waar de speelplaats vervalt en deze grond de bestemming Wonen krijgt komen er geen woningen bij. De drie woningen die al mogelijk waren worden passender gesitueerd.

In woningaantallen is dit een kleine wijziging. Er ontstaat ook geen noemenswaardig verschil in de woningbouwcategorieverdeling binnen de woonwijk De Burgh.

#### 4\.5 Verkeer en parkeren

##### 4\.5\.1 Verkeersstructuur

De wijziging die met dit plan mogelijk wordt gemaakt leidt niet tot een aanpassing van de verkeersstructuur of de profielen in de openbare ruimte. Voor een beschrijving en onderbouwing van de verkeersstructuur en de profielen wordt verwezen naar het moederplan.

##### 4\.5\.2 Parkeren

Voor beide woningtypen geldt dezelfde parkeernorm, de parkeerbalans zoals beschreven in het moederplan blijft gelijk. Zowel voor twee\-onder\-een\-kapwoningen als vrijstaande woningen is daarin gerekend met een parkeerplaats op het eigen terrein (garage met opstelplek).

#### 4\.6 Groen\- en speelvoorzieningen

Met dit plan wordt de ligging van de groen\- en speelvoorzieningen in De Burgh gewijzigd. De Burgh is ontworpen als een groen woongebied. Dit beeld wordt verkregen door de vele bomenrijen en boomgroepen, de grasbermen langde vele hagen en heestervakken in het woongebied en verschillende groene verblijfsgebieden.

Het centrale park vormt de belangrijkste groenvoorziening van het nieuwe woongebied. Het krijgt een open inrichting met plek voor water, natuurvriendelijke (riet)oevers en beplantingen. De ruimtelijke kwaliteit zal sterk bepaald worden door een ruime meanderende waterpartij en open doorzichten naar de aangrenzende gebieden aan de oost\- en westzijde.

De Verlengde Leet vormt een overgang van de woonwijk naar omliggend landschap waar groen en water hand in hand gaan.

![afbeelding "i_NL.IMRO.1598.BPKdeBurghherz01-va01_0008.jpg"](i_NL.IMRO.1598.BPKdeBurghherz01-va01_0008.jpg)

*Aspectkaart Groen\- en speelvoorzieningen*

In het plan zijn drie wat grotere (oppervlak ca. 400\-600mÂ²) speelterreinen voorzien. In het hart van het park is een speelterrein voorzien, aangevuld met een groter speelterrein aan de westzijde. Aan deze kant zou bijvoorbeeld een trapveld gerealiseerd kunnen worden. Het derde speelterrein van deze omvang is gesitueerd nabij de toegang vanaf de Zuid\-Spierdijkerweg. Het kleinere speelterrein (oppervlak ca. 200 mÂ²) wordt met deze wijziging verplaatst in de richting van het centrale park.

Naast de genoemde speelterreinen, welke zijn aangegeven op de aspectkaart âGroen\- en speelvoorzieningenâ, kunnen binnen het woongebied nog andere (kleine) speelplekken worden gerealiseerd, met name bedoeld voor de jongste leeftijd (0 tot 6 jaar). Het gaat daarbij om kleinschalige speelvoorzieningen die in de woonstraten of in de groenstroken een plek kunnen krijgen. De plaats van deze speelplekken is niet aangegeven op de aspectkaart âGroen\- en speelvoorzieningenâ.

#### 4\.7 Waterstructuur

De wijziging die met dit plan mogelijk wordt gemaakt leidt niet tot een aanpassing van de waterstructuur. Voor een beschrijving en onderbouwing van de waterstructuur wordt verwezen naar het moederplan.

#### 4\.8 Duurzaamheid

De wijziging die met dit plan mogelijk wordt gemaakt leidt niet tot een aanpassing van de duurzaamheidsambities. Voor een beschrijving en onderbouwing van het aspect duurzaamheid wordt verwezen naar het moederplan.

#### 4\.9 Beeldkwaliteitsplan

Aan het moederplan is een beeldkwaliteitsplan voor De Burgh gekoppeld. Het beeldkwaliteitsplan geeft richtlijnen om de inrichting van het openbaar gebied en de architectuur tot een samenhangend geheel te maken. Ook voor de woningen die met deze herziening mogelijk worden gemaakt en voor de inrichting van de speelplaats zal aan de richtlijnen van het beeldkwaliteitsplan worden voldaan.

### Hoofdstuk 5 Milieu

#### 5\.1 Inleiding

In het moederplan is een uitgebreid overzicht opgenomen van het onderzoek dat gedaan is ten behoeve van de plannen voor De Burgh. Hieronder zijn de voor deze herziening belangrijkste punten weergegeven. Voor het overige wordt verwezen naar het moederplan.

#### 5\.2 Geluid

Het bestemmingsplan maakt de bouw van woningen (geluidgevoelige bestemmingen) mogelijk.

Volgens de Wet geluidhinder dient te worden getoetst aan de regelgeving en de grenswaarden van de Wet geluidhinder. De nieuwe woningen in De Burgh zijn geprojecteerd binnen de bebouwde kom en liggen binnen de 200 meter brede zone van de bestaande wegen Zuid\-Spierdijkerweg, De Burg, De Leet en de nieuwe ontsluitingsweg de Verlengde Leet. Voor de overige binnen het plangebied gelegen wegen geldt een maximum snelheid van 30 km. Deze wegen hebben van rechtswege geen geluidzone.

In het kader van de planontwikkeling heeft voor het moederplan een akoestisch onderzoek plaatsgevonden. Hierbij is gekeken naar wegverkeerslawaai en heeft in het kader van het bestemmingsplan een toetsing plaatsgevonden aan de grenswaarden uit de Wet geluidhinder. Uit dit onderzoek is gebleken dat voor een aantal woningen de voorkeursgrenswaarde wordt overschreden. Voor deze woningen is een hogere waarden procedure doorlopen. De woningen die met onderhavig plan mogelijk worden gemaakt vallen hier niet onder, op deze locaties wordt binnen de voorkeursgrenswaarde gebleven.

Overige geluidsaspecten, zoals spoorweglawaai, industrielawaai en/of vliegtuiglawaai, zijn voor het onderhavige plan niet van toepassing.

*Conclusie*

Het aspect geluid vormt geen belemmering voor de ontwikkeling van de woningen die met dit bestemmingsplan mogelijk worden gemaakt. Een goed akoestisch binnenklimaat wordt door maatregelen aan de woning gewaarborgd.

#### 5\.3 Ecologie

In het kader van het moederplan is onderzoek gedaan voor de gehele nieuwbouwwijk, inclusief het onderhavige plangebied.

Op basis van de uitgevoerde natuurtoets kunnen de navolgende conclusies worden getrokken:

* het plangebied ten noorden van De Goorn herbergt weinig bijzondere natuurwaarden. Het gebied maakt geen deel uit van een beschermd natuurgebied. Gezien de ligging en huidig gebruik worden evenmin effecten verwacht op de dichtst bij gelegen Vogel\- en Habitatrichtlijngebieden;

* ondanks het gebruik als grasland komt een aantal beschermde zoogdieren en amfibiesoorten voor, alsmede een beschermde plantensoort. Het is aannemelijk dat een aantal van deze beschermde soorten bij de voorgenomen ingrepen in het gebied verstoring ondervinden. Het gaat bij deze diersoorten om algemeen voorkomende soorten in Noord\-Holland. Verstorende effecten op zoogdieren en amfibieÃ«n en planten bestaan deels uit verstoring van aanwezige exemplaren tijdens werkzaamheden, anderzijds is de verstoring blijvend door het verdwijnen van geschikt leefgebied.

Voor alle soorten geldt de zorgplicht. Voor de soorten waarvoor vrijstelling geldt behoeft geen ontheffing aangevraagd te worden. Ten aanzien van de vleermuizen is geconstateerd dat het alleen vliegende (foeragerende) vleermuizen betreft. Er zijn geen aanwijzingen gevonden voor bewoning in bomen of gebouwen. Omdat het gebied slechts extensief wordt gebruikt volgens het onderzoek en er geen bijzondere trekroutes of verblijfplaatsen zijn aangetroffen, is geen ontheffing nodig omdat de dieren kunnen uitwijken. Voor een uitgebreide onderbouwing wordt verwezen naar hoofdstuk 6\.3 van het moederplan.

*Conclusie*

Het aspect ecologie vormt geen belemmering voor het voorgenomen plan. Wel wordt aanbevolen om het bouwrijp maken buiten het broedseizoen uit te voeren.

#### 5\.4 Water

Water en ruimtelijke ordening zijn in toenemende mate met elkaar verweven. Dit betekent dat effecten van nieuwe ontwikkelingen op de waterhuishouding inzichtelijk moeten worden gemaakt. In het bestemmingsplan moet daarom een waterparagraaf worden opgenomen. Voor nieuwe ruimtelijke plannen geldt bovendien de 'watertoets' die verplicht tot overleg met de waterbeheerder over voorgenomen ontwikkelingen, voordat een bestemmingsplan in procedure wordt gebracht.

Verantwoordelijk voor het waterbeheer in het plangebied is Hoogheemraadschap Hollands Noorderkwartier (HHNK). Voor het opstellen van het moederplan is de watertoets doorlopen. Hierin heeft het HHNK op basis van de gegevenheden van het gehele plangebied De Burgh een compensatiepercentage vastgesteld van 12% van de toename van verhard oppervlak voor het laagwaterpand (NAP \-4\.00m). Voor het laagwaterpand (NAP \- 3,15m) is de compensatieverplichting niet relevant, omdat hier geen sprake is van verhardingstoename. Bestaand water dat gedempt wordt dient 100% gecompenseerd te worden, dat geldt voor het hoogwater\- en het laagwaterpand.

Voor De Burgh als geheel geldt dat het totaal verhard oppervlak toeneemt met circa 72\.927 mÂ². Het benodigde oppervlak aan compensatie bedraagt dan circa 8\.751 mÂ² in het peilgebied (NAP â4\.00 m). Verder dient circa 5\.275 mÂ² te worden gecompenseerd vanwege het dempen van bestaand water. Dat betekent dat in totaal circa 14\.026 mÂ² gecompenseerd dient te worden. In het stedenbouwkundig plan wordt een oppervlak van circa 14\.077 mÂ² nieuw water aangelegd in het peilgebied (NAP â4\.00 m). Daarmee wordt voldaan aan de compensatieverplichting in dit peilgebied. In het peilgebied (NAP â3\.15 m) is er geen toename van verhard oppervlak. In dit peilgebied dient 1\.478 mÂ² te worden gecompenseerd vanwege het dempen van bestaand water. In het stedenbouwkundig plan wordt circa 1\.613 mÂ² nieuw water aangelegd in het peilgebied (NAP â3\.15 m). Daarmee wordt ruim voldaan aan de compensatieverplichting in dit peilgebied.

De wijzigingen die met dit bestemmingsplan mogelijk worden gemaakt leiden niet tot een aanpassing van het verhard oppervlak en daarmee ook niet tot een andere compensatieverplichting.

Voor De Burgh is uitgegaan van een afkoppeling van het hemelwater (HWA), zowel van de openbare weg als van de bebouwing. Dit zal worden geloosd op het oppervlaktewater. Doelstelling is om zo veel mogelijk van het verharde oppervlak niet aan te koppelen. Voor de riolering wordt uitgegaan van de aanleg van een gescheiden stelsel.

*Conclusie*

Het bestemmingsplan is in het kader van de watertoets voorgelegd aan het HHNK (watertoets d.d. 23 april 2019\). Deze is als bijlage 1 toegevoegd aan de toelichting.

Er wordt voldaan aan de compensatieverplichting in de peilgebieden, het aspect water vormt geen belemmering voor het uitvoeren van het bestemmingsplan.

#### 5\.5 Archeologie

In het kader van het moederplan is een archeologisch vooronderzoek (bureauonderzoek) voor het totale plangebied van De Burgh uitgevoerd. Tijdens het bureauonderzoek zijn geen aanwijzingen gevonden voor vindplaatsen in het gebied. Er geldt een lage tot zeer lage archeologische verwachting voor vindplaatsen (bewonerssporen) uit de Late Middeleeuwen. Eventuele (oudere) bewoning op de afzetting onder het veen (Beemsterklei) wordt niet waarschijnlijk geacht. Op grond van het ontbreken van aanwijzingen voor de aanwezigheid van archeologische resten wordt ten aanzien van het plangebied geen vervolgonderzoek aanbevolen.

*Conclusie*

Het aspect archeologie vormt geen belemmering voor het uitvoeren van het bestemmingsplan.

#### 5\.6 Bodem

In het kader van het moederplan zijn verkennende bodemonderzoeken voor het totale plangebied van De Burgh uitgevoerd. Hierbij zijn lokaal lichte verontreinigingen geconstateerd. De aangetroffen verontreinigingen zijn echter dusdanig gering dat voor het instellen van een vervolgonderzoek geen aanleiding wordt gezien. Op de locatie bestaan, op grond van de resultaten van de onderzoeken, geen risico's voor de volksgezondheid of de ecologie bij het beoogde gebruik.

*Conclusie*

Het aspect bodem vormt geen belemmering voor het uitvoeren van het bestemmingsplan. Het vooronderzoek volgens de NEN 5725 zal worden uitgevoerd bij de aanvraag van de omgevingsvergunningen.

#### 5\.7 Externe veiligheid

Bij de invloed van de externe veiligheid binnen het bestemmingsplan wordt bezien in hoeverre de veiligheidsrisico's door de gewenste bestemmingen worden overschreden. Het gaat hierbij om risico's door stationaire (inrichtinggebonden) activiteiten met gevaarlijke stoffen en risico's door het transport van gevaarlijke stoffen. In beide gevallen wordt de afweging gebaseerd op de omvang van de aanwezigheid van gevaarlijke stoffen, de mogelijke effecten die optreden en de kans dat die effecten ook daadwerkelijk manifest worden. Er wordt daarbij onderscheid gemaakt tussen het plaatsgebonden risico en het groepsrisico.

In het moederplan is geconstateerd dat er in de directe omgeving van het plangebied zich geen bedrijven bevinden die gevaarlijke stoffen aanwezig hebben en gebruiken op een wijze en in een omvang zodanig dat er relevante gevaarlijke effecten zijn te verwachten nabij de nieuw op te richten kwetsbare objecten. Overschrijding van risiconormen is derhalve niet aan de orde. Ook zijn er geen spoorlijnen, water en (grote) buisleidingen binnen het plangebied. Transport van gevaarlijke stoffen is geen relevant gegeven voor dit bestemmingsplan. Door de regionale brandweer Noord\-Holland Noord is een nota opgesteld betreffende het vervoer van gevaarlijke stoffen door Koggenland. In deze nota wordt gesteld dat binnen de gemeente Koggenland geen knelpunten aanwezig zijn ten aanzien van externe veiligheid en het vervoer van gevaarlijke stoffen.

Hier zijn geen wijzigingen in opgetreden.

*Conclusie*

Het aspect externe veiligheid vormt geen belemmering voor het uitvoeren van het bestemmingsplan.

#### 5\.8 Luchtkwaliteit

De Wet luchtkwaliteit is op 15 november 2007 in werking getreden en vervangt het Besluit Luchtkwaliteit 2005\. Met de nieuwe Wet luchtkwaliteit en bijbehorende bepalingen en hulpmiddelen, wil de overheid zowel verbetering van de luchtkwaliteit bewerkstelligen als ook de gewenste ontwikkelingen in ruimtelijke ordening doorgang laten vinden. Gelijktijdig met het in werking treden van de nieuwe Wet luchtkwaliteit is de AMvB 'Niet in betekende mate' (Besluit NIBM) en de ministeriele regeling 'niet in betekende mate' (Regeling NIBM) in werking getreden. Van bepaalde projecten met getalsmatige grenzen is vastgesteld dat deze 'niet in betekende mate' bijdragen aan de luchtverontreiniging. Een project draagt niet in betekende mate bij aan de luchtverontreiniging als de 3% grens niet wordt overschreden. De 3% grens is gedefinieerd als 3% van de jaargemiddelde grenswaarde bij aan de concentraties fijnstof (PM10) of stikstofdioxide (NO2). Dit komt overeen met een toename van maximaal 1,2 Âµg/m3 voor zowel PM10 als NO2

Projecten die niet in betekende mate bijdragen aan de luchtverontreiniging zijn onder andere:

* Woningbouwlocaties met niet meer dan 1\.500 nieuwe woningen bij Ã©Ã©n ontsluitingsweg en 3\.000 nieuwe woningen bij twee ontsluitingswegen;

* Kantoorlocaties met een bruto vloeroppervlak van niet meer dan 100\.000 mÂ² bij Ã©Ã©n ontsluitingsweg en 200\.000 mÂ² bij twee ontsluitingswegen;

* Bepaalde landbouwinrichtingen en spoorwegemplacementen .

Bovenstaande projecten mogen zonder toetsing aan de grenswaarden voor luchtkwaliteit uitgevoerd worden.

Door het bureau Goudappel Coffeng is in 2006 voor de gehele gemeente onderzoek gedaan naar de geluidshinder en luchtkwaliteit ten gevolge van het wegverkeer. Dit onderzoek is in 2010 en 2015 geactualiseerd. Uit het onderzoek blijkt dat op geen enkele locatie in Koggenland, nu en in de toekomst, sprake is van overschrijding van de maximumnormen die gelden voor luchtkwaliteit. De Burgh valt onder de projecten die niet in betekende mate bijdragen aan de luchtverontreiniging.

*Conclusie*

Het onderhavige bouwplan voldoet aan de Wet luchtkwaliteit en er zijn op het gebied van luchtkwaliteit geen belemmeringen te verwachten.

#### 5\.9 Bedrijven en milieuzonering

Een goede ruimtelijke ordening voorziet in het voorkomen van voorzienbare hinder en gevaar door milieubelastende activiteiten. Sommige activiteiten die in een bestemmingsplan mogelijk worden gemaakt, veroorzaken milieubelasting voor de omgeving. Andere activiteiten moeten juist beschermd worden tegen milieubelastende activiteiten. Door bij nieuwe ontwikkelingen voldoende afstand in acht te nemen tussen milieubelastende activiteiten (zoals bedrijven) en gevoelige functies (zoals woningen) worden hinder en gevaar voorkomen en wordt het voor bedrijven mogelijk gemaakt zich binnen aanvaardbare voorwaarden te vestigen. Voor het bepalen van de milieuzonering is gebruikgemaakt van de handreiking Bedrijven en milieuzonering (maart 2009\) van de VNG. Richtafstanden gelden ten aanzien van de hinderaspecten geluid\-, stof\- en geurhinder en gevaar en kunnen worden gezien als de afstand waarbij onaanvaardbare hinder van een milieubelastende activiteit voor gevoelige functies kan worden uitgesloten. In gebieden waar een menging van functies voorkomt, wordt uitgegaan van een kleinere richtafstand.

De gewenste activiteit op de planlocatie is wonen. In de nabijheid van het plangebied zijn hoofdzakelijk bestaande woningen gesitueerd. Langs de Zuid\-Spierdijkerweg, De Burg, De Leet liggen een aantal agrarische bedrijven met kassen, waaronder een aantal bollenkwekerijen. Dergelijk bedrijven hebben een richtafstand van 30 meter bij een omgevingstype 'rustige woonwijk'. De afstand tussen deze bedrijven en de woningen die met onderhavig bestemmingsplan mogelijk worden gemaakt is ruimschoots meer dan 30 meter. Hiermee wordt aan de minimale richtafstand voldaan.

**Conclusie**

Het plangebied betreft een woongebied. De bedrijven buiten het plangebied bevinden zich op voldoende afstand van de toekomstige woningen en vormen daardoor geen belemmering. Het aspect bedrijven en milieuzonering vormt geen belemmering voor het uitvoeren van het bestemmingsplan.

### Hoofdstuk 6 Juridische vormgeving

#### 6\.1 Plansystematiek

Het bestemmingsplan is opgezet volgens de landelijke Standaard Vergelijkbare BestemmingsPlannen (SVBP 2012\). Het vaststellen van een digitale versie is per 1 januari 2010 verplicht. De digitale versie is de juridisch bindende versie. Er blijft een analoge (papieren) versie van het bestemmingsplan naast het digitale plan bestaan.

Bestemmingsplan 'De Burgh eerste herziening' bestaat uit een verbeelding, de regels en een toelichting. De verbeelding en de regels tezamen vormen het juridisch bindende deel van het plan. Verbeelding en regels dienen te allen tijde in onderlinge samenhang te worden opgenomen en toegepast.

Op de verbeelding krijgen alle gronden binnen het plangebied een bestemming. Binnen een bestemming kunnen nadere aanduidingen zijn aangegeven. De juridische betekenis van deze bestemmingen en aanduidingen zijn terug te vinden in de regels. Een gedeelte van de informatie op de analoge verbeelding heeft geen juridische betekenis, maar is slechts opgenomen om de leesbaarheid van en oriÃ«ntatie op de verbeelding te vergroten, zoals een kadastrale/GBKN ondergrond. Alle letters, aanduidingen en lijnen worden verklaard in de legenda op de verbeelding. Bij eventuele verschillen tussen de digitale en analoge verbeelding is de digitale verbeelding juridisch bindend.

De regels bepalen de gebruiksmogelijkheden van de gronden binnen het plangebied en geven tevens de bouw\- en gebruiksmogelijkheden met betrekking tot bouwwerken aan. De regels van het bestemmingsplan 'De Burgh eerste herziening' zijn opgebouwd conform de door het SVBP 2012 voorgeschreven systematiek en omvatten inleidende regels, bestemmingsregels, algemene regels en ten slotte de overgangs\- en slotregels. Hierbij wordt aangesloten op de regels van het moederplan 'De Burgh'.

#### 6\.2 Opzet en toelichting van de planregels

Hoofdstuk 1 Inleidende regels

In de inleidende regels zijn alle gehanteerde begrippen nader omschreven (artikel 1\). Ook is omschreven hoe er gemeten dient te worden (artikel 2\). Door het geven van begripsomschrijvingen en aanwijzingen voor het meten, wordt de interpretatievrijheid verkleind en daardoor de duidelijkheid en rechtszekerheid vergroot.

Hoofdstuk 2 Bestemmingsregels

In de artikelen 3 en 4 is, per artikel, een bestemmingsomschrijving gegeven en zijn de bouwregels opgenomen.

De bestemming 'Groen' (artikel 3\) maakt de realisatie van de speelplek mogelijk. Omdat het dezelfde bestemmingsomschrijving is als voor De Burgh als geheel zijn binnen deze bestemming ook bermen, groenstroken en taluds mogelijk. Daarnaast is binnen deze bestemming de mogelijkheid voor realisatie van openbare kunst en nutsvoorzieningen opgenomen.

De bestemming âWonen \- 2â (artikel 4\) omvat voor dit plangebied âwoningen \- niet gestapeldâ. Voor het uitoefenen van een beroep aan huis zijn specifieke regels opgenomen. Door middel van een maatvoeringsaanduiding is \- per bouwvlak \- op de verbeelding het maximum aantal aaneen te bouwen woningen aangegeven. In principe is alleen vastgelegd waar in ieder geval vrijstaande woningen gewenst zijn en waar rijenwoningen mogen komen.

Bij elke woning \- niet gestapeld mag de oppervlakte voor aanbouwen en bijgebouwen, afhankelijk van het type woning, niet meer bedragen dan 50 tot 80 mÂ². Specifieke afwijkingsmogelijkheden zijn opgenomen om de toegestane oppervlakte voor aanbouwen en bijgebouwen te verhogen en voor het verminderen van de minimale zijdelingse afstand. Hiervoor zijn specifieke regels opgenomen. Voor het plat afdekken van woningen is eveneens een specifieke afwijkingsregel opgenomen.

Binnen de regels is een erkerregeling opgenomen. Erkers mogen buiten het bouwvlak worden gerealiseerd (mits de akoestische situatie het toelaat). Hiervoor is een afwijkingsmogelijkheid opgenomen.

Specifieke afwijkingsregels zijn opgenomen voor het verlenen van mantelzorg.

Hoofdstuk 3 Algemene regels

De algemene regels omvatten een anti\-dubbeltelregel (artikel 5\) algemene bouwregels (artikel 6\), algemene gebruiksregels (artikel 7\), algemene afwijkingsregels (artikel 8\) en algemene wijzigingsregels (artikel 9\).

In de algemene bouwregels is ten aanzien van het bouwen een regeling opgenomen voor het overschrijden van bouw\- en/of bestemmingsgrenzen tot maximaal 1 m. Daarnaast zijn er regels met betrekking tot parkeren opgenomen.

In de algemene gebruiksregels wordt aangegeven wat er onder strijdig gebruik wordt verstaan.

In de algemene afwijkingsregels staat vermeldt welke algemene wijzigingen ten opzichte van het bestemmingsplan zijn toegestaan.

De algemene wijzigingsregels zijn opgenomen om de bestemmingsgrenzen en bouwgrenzen met maximaal 10 m te verschuiven.

Hoofdstuk 4 Overgangs\- en slotregels

Hierin zijn de overgangsregels ten aanzien van bouwwerken en ten aanzien van het gebruik opgenomen (artikel 10\). De regels eindigen met de slotregel, waarin de titel is opgenomen waaronder de regels kunnen worden aangehaald (artikel 11\).

### Hoofdstuk 7 Economische uitvoerbaarheid

De gehele woonwijk De Burgh wordt in samenwerking tussen de gemeente Koggenland en Zeeman Vastgoed te Hoorn ontwikkeld. Over deze samenwerking zijn nadere afspraken gemaakt. Deze zijn uitgewerkt in een samenwerkingsovereenkomst. De plankosten voor het ontwikkelen van de woonwijk, de afdracht aan de gemeente, de bovenwijkse voorzieningen, de bouwfasering, de woningcategorisering en de eventueel te verwachten planschade hebben hier een plaats in gekregen. Onderdeel van de overeenkomst tussen de gemeente en Zeeman Vastgoed vormt de opgestelde exploitatieopzet. Op basis van die exploitatieopzet is het voorliggende plan economisch uitvoerbaar. De te zijner tijd uit te geven gronden zijn in eigendom van de gemeente Koggenland. Daarmee is verzekerd dat de plankosten van de gemeente Koggenland gedekt zijn. Daarom kan worden afgezien van het opstellen van een exploitatieplan.

### Hoofdstuk 8 Maatschappelijke uitvoerbaarheid

#### 8\.1 Overleg ex artikel 3\.1\.1 Bro

Vooroverleg heeft reeds plaatsgevonden in het kader van het bestemmingsplan De Burgh, waarvan deze herziening onderdeel uitmaakt. Dit plan past binnen de kaders van het moederplan en is een voortzetting van het bestaande beleid voor De Burgh. Daarom is het niet nodig voor deze herziening opnieuw vooroverleg te voeren.

#### 8\.2 Ter inzage legging

Op de voorbereiding van een bestemmingsplan is afdeling 3\.4 van de Algemene wet bestuursrecht (Awb) van toepassing. Op grond van de Wet ruimtelijke ordening (Wro) dient de kennisgeving, als bedoeld in artikel 3:12 van de Awb, ook in de Staatscourant te worden geplaatst en via elektronische weg te geschieden. Tevens dient de kennisgeving te worden toegezonden aan die diensten van Rijk en provincie die belast zijn met de behartiging van belangen die in het plan in het geding zijn, aan het waterschap en aan belanghebbende gemeenten.

Met ingang van 8 juli 2019 heeft het ontwerpbestemmingsplan gedurende zes weken ter inzage gelegen. Er zijn gedurende deze periode geen zienswijzen ingediend.

### Bijlagen bij toelichting

#### Bijlage 1 Watertoets