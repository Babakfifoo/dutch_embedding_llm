# **Gemeente Halderberge**

Wijzigingsplan

## **Vaartweg 34, Oudenbosch**

*Vastgesteld* December 2019

## **Inhoudsopgave**

| 1.<br>Inleiding                                       | 3  |  |  |  |
|-------------------------------------------------------|----|--|--|--|
| 1.1 Aanleiding                                        |    |  |  |  |
| 1.2 Ligging plangebied                                |    |  |  |  |
| 1.3 Geldend bestemmingsplan                           |    |  |  |  |
| 1.4 Opzet toelichting                                 |    |  |  |  |
|                                                       |    |  |  |  |
| 2.<br>Huidige en toekomstige situatie                 |    |  |  |  |
| 2.1 Inleiding                                         |    |  |  |  |
| 2.2 Functionele structuur                             |    |  |  |  |
| 2.3 Beoogde situatie                                  | 7  |  |  |  |
|                                                       |    |  |  |  |
| 3.<br>Beleidskader                                    | 9  |  |  |  |
| 3.1 Rijksbeleid                                       | 9  |  |  |  |
| 3.2 Provinciaal beleid                                | 10 |  |  |  |
| 3.3 Gemeentelijk beleid                               | 13 |  |  |  |
|                                                       |    |  |  |  |
| 4.<br>Omgevingsaspecten                               | 17 |  |  |  |
| 4.1 Besluit m.e.r.                                    | 17 |  |  |  |
| 4.2 Archeologie                                       | 17 |  |  |  |
| 4.3 Cultuurhistorie                                   |    |  |  |  |
| 4.4 Bodem                                             |    |  |  |  |
| 4.5 Water                                             |    |  |  |  |
| 4.6 Natuur                                            |    |  |  |  |
| 4.7 Geluid                                            |    |  |  |  |
| 4.8 Luchtkwaliteit                                    |    |  |  |  |
| 4.9 Externe veiligheid                                |    |  |  |  |
| 4.10 Milieuhinderlijke bedrijvigheid en voorzieningen |    |  |  |  |
| 4.11 Geur agrarische bedrijven                        |    |  |  |  |
| 4.12 Verkeer en parkeren                              |    |  |  |  |
| 4.13 Kabels en leidingen                              | 27 |  |  |  |
|                                                       |    |  |  |  |
| 5.<br>Juridische vormgeving                           | 28 |  |  |  |
|                                                       |    |  |  |  |
| 6.<br>Uitvoerbaarheid                                 | 29 |  |  |  |
| 6.1 Economische uitvoerbaarheid                       |    |  |  |  |
| 6.2 Maatschappelijke uitvoerbaarheid                  |    |  |  |  |

# **1. Inleiding**

#### **1.1 Aanleiding**

Op het perceel Vaartweg 34 te Oudenbosch bevinden zich een woning en bijgebouwen. Deze locatie heeft volgens het ter plaatse geldende bestemmingsplan een agrarische bestemming. Voorheen was op de locatie een boomkwekerij gevestigd. De agrarische activiteiten (een boomkwekerij") zijn op het perceel beëindigd en in de woning vindt burgerbewoning plaats. Vanwege het huidige gebruik van de woning en het feit dat de locatie niet meer geschikt is voor een agrarische bedrijfsvoering, is de wens van de huidige eigenaar van de woning om de locatie een woonbestemming te geven. Burgemeester en wethouders van Halderberge hebben op 8 oktober 2018 besloten om hieraan medewerking te verlenen.

Om de agrarische bestemming op de locatie Vaartweg 34 te veranderen in een woonbestemming, wordt gebruik gemaakt van een daarvoor het in het bestemmingsplan "Eerste herziening bestemmingsplan Buitengebied Halderberge" opgenomen wijzigingsbevoegdheid.

*Bestaande woning*

## **1.2 Ligging plangebied**

Het plangebied Vaartweg 34 te Oudenbosch is gelegen ten zuidoosten van de kern Oudenbosch, in de gemeente Halderberge. De locatie Vaartweg 34 bestaat uit de kadastrale percelen bekend als gemeente: Oudenbosch, sectie F, nummers 219 (woonhuis met ondergrond , tuin en verdere aanhorigheden) en Oudenbosch, sectie F nummer 868 zijnde perceel tuin. Op navolgende afbeelding is de ligging van het plangebied aangegeven.

*Ligging locatie Ligging plangebied*

#### **1.3 Geldend bestemmingsplan**

De locatie Vaartweg 34 ligt in het bestemmingsplan "Eerste herziening bestemmingsplan Buitengebied Halderberge", zoals de gemeenteraad van Halderberge dat op 14 december 2017 heeft vastgesteld. De locatie heeft op basis van dit bestemmingsplan de bestemming "Agrarisch met waarden-Landschapswaarden", met een bouwvlak. Verder zijn de gebiedsaanduiding "luchtvaartzone 10"en "Milieuzone - reserveringsgebied waterberging" van toepassing.

*Uitsnede geldend bestemmingsplan*

Omzetting van de bestemming 'Agrarisch met waarden - Landschapswaarden' naar de bestemming 'Wonen' met de aanduiding 'specifieke vorm van wonen - VAB' is binnen de regels van het vigerende bestemmingsplan 'Eerste herziening bestemmingsplan Buitengebied Halderberge' niet rechtstreeks mogelijk. Wel wordt in artikel 4.8.9 de mogelijkheid geboden om middels de toepassing van een wijzigingsbevoegdheid de bestemming 'Agrarisch met waarden - Landschapswaarden' gedeeltelijk te wijzigen in de bestemming 'Wonen' met de aanduiding VAB.

## **1.4 Opzet toelichting**

Deze ruimtelijke onderbouwing bestaat uit 6 hoofdstukken. Na het voorliggende eerste inleidende hoofdstuk, bestaat hoofdstuk 2 uit een beschrijving van de bestaande en gewenste situatie. Het daaropvolgende derde hoofdstuk bevat de beleidsmatige verantwoording van de geplande ontwikkeling. Vervolgens wordt in hoofdstuk 4 ingegaan op de verschillende randvoorwaarden die van invloed zijn op de uitvoerbaarheid van het bestemmingsplan. De juridische toelichting is opgenomen in hoofdstuk 5. Ten slotte heeft het laatste hoofdstuk betrekking op de maatschappelijke en economische uitvoerbaarheid van het plan.

*Foto's bestaande situatie*

# **2. Huidige en toekomstige situatie**

## **2.1 Inleiding**

De gemeente Halderberge ligt in West-Brabant op de overgang van zand naar klei. De gemeente wordt aan de noordzijde begrensd door de Mark en de Dintel. Omliggende gemeenten zijn met de wijzer van de klok mee Moerdijk, Etten-Leur, Rucphen, Roosendaal en Steenbergen. De gemeente Halderberge is in 1997 ontstaan uit een samenvoeging van de voormalige gemeenten Hoeven (kernen Hoeven en Bosschenhoofd), Oudenbosch en Oud en Nieuw-Gastel (kernen Oud Gastel en Stampersgat). Het grondgebied beslaat circa 75 km². In termen van voorzieningen kent Oudenbosch van oudsher de meeste voorzieningen.

## **2.2 Functionele structuur**

Het plangebied ligt ten zuiden van de kern Oudenbosch. De Vaartweg betreft een doorgaande weg. Ten oosten van het plangebied zijn voornamelijk woonfuncties gesitueerd. Ten westen en zuiden van het plangebied zijn overwegend agrarische functies gelegen. Deze agrarische functies bestaan voornamelijk uit boomteelt. Direct ten noorden van het plangebied is de gemeentewerf en brandweer gehuisvest met bebouwing en buitenterrein.

Op de locatie Vaartweg 34 was voorheen een boomkwekerij Van Aken b.v. gevestigd. Op het plangebied bevindt zich nu een vrijstaand woonhuis (de voormalige bedrijfswoning) met ten westen een kleine bebouwing dat als kantoor was ingericht. Voorheen bevonden zich ten zuiden en westen van de bebouwing de kwekerij. Na overlijden van de voormalige eigenaar zijn de gronden van deze voormalige) kwekerij in de loop van de tijd veranderd in grasland en akkerbouwgronden, die deels werden verpacht aan akkerbouwen.

Het voornemen bestaat om op de gronden ten westen van de locatie Vaartweg 34 een zonnepark te realiseren. Voor dit mogelijke zonnepark zal nog een planologische procedure moeten worden doorlopen. Bij deze procedure zal aangetoond moeten worden of het zonnepark inpasbaar is in de omgeving, mede gelet op de bestaande woning op Vaartweg 34. Het voornemen om de bestemming van deze woning te veranderen van een bedrijfswoning naar een burgerwoning maakt leidt niet tot extra belemmeringen voor het zonnepark.

Nevenstaande foto's geven een impressie van het plangebied in de huidige situatie, waarbij de huidige bedrijfswoning is weergegeven, de loods, bijgebouwen en het achterliggende perceel.

## **2.3 Beoogde situatie**

Met voorliggend plan wordt beoogd om met toepassing van artikel 4.8.9 van de regels van het vigerende bestemmingsplan de geldende agrarische bestemming ter plaatse van het bouwvlak op de locatie Vaartweg 34 te veranderen in een woonbestemming. De oppervlakte van het bouwvlak bedraagt circa 3.000 m2. De overige gronden die in eigendom zijn van de bewoner van Vaartweg 34 behouden overeenkomstig het vigerende bestemmingsplan de bestemming 'Agrarisch met waarden - Landschapswaarden'.

De beoogde woonbestemming omvat de bestaande woning met bijbehorende kantoor en deel van het huidige agrarische bouwvlak. Het deel van het bouwvlak dat geen woonbestemming krijgt, wordt bestemd als "Agrarisch met waarden-Landschapswaarden.

Op basis van het gemeentelijk vab-beleid kan in totaal 500 m² aan bijgebouwen worden toegestaan, mits sprake is van een doelmatig gebruik. De oppervlakte van de bestaande bebouwing bedraagt beduidend minder dan 500 m2. Om deze reden kan worden volstaan met een oppervlakte van 150 m2 aan bijbehorende bouwwerken op het perceel. De later te realiseren bijbehorende bouwwerken zullen worden gebruikt ten behoeve van opslag, uitsluitend voor persoonlijk gebruik. Dit betreft de opslag van aanhangwagen en machines ter bewerking van omliggende gronden.

Verder wordt voorzien in een landschappelijke inpassing aan de zuidzijde van de locatie door middel van de aanleg en instandhouding van een hakhoutsingel, in combinatie met andere beplanting.

## **3. Beleidskader**

#### **3.1 Rijksbeleid**

#### *Structuurvisie Infrastructuur en Ruimte (SVIR)*

In de Structuurvisie Infrastructuur en Ruimte (SVIR), vastgesteld op 13 maart 2012, is het ruimtelijke en mobiliteitsbeleid van het Rijk opgenomen. De SVIR schetst hoe Nederland er in 2040 uit moet zien: concurrerend, leefbaar en veilig. De SVIR vervangt onder meer de Nota Ruimte, de Nota Mobiliteit en de Agenda Vitaal Platteland.

Nederland concurrerend, bereikbaar, leefbaar en veilig. Daar streeft het Rijk naar met een krachtige aanpak die gaat voor een excellent internationaal vestigingsklimaat, ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infra- structuur met elkaar verbindt. Dit doet het Rijk samen met andere overheden en met een Europese en mondiale blik. Bij deze aanpak hanteert het Rijk een filosofie die uitgaat van vertrouwen, heldere verantwoordelijkheden, eenvoudige regels en een selectieve betrokkenheid van het rijk. Zo ontstaat er ruimte voor maatwerk en keuzes van burgers en bedrijven.

De bestemmingsverandering op het perceel Vaartweg 34 is niet in strijd met Rijksbeleid.

#### *Ladder duurzame verstedelijking*

In de Structuurvisie Infrastructuur en Ruimte wordt de ladder voor duurzame verstedelijking geïntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3.1.6) opgenomen. De ladder voor duurzame verstedelijking is ingericht voor een zorgvuldige afweging en transparante besluitvorming bij alle ruimtelijke en infrastructurele besluiten waardoor de ruimte in stedelijke gebieden optimaal benut wordt. De ladder is met ingang van 1 juli 2017 aangepast.

Overheden dienen nieuwe stedelijke ontwikkeling te motiveren met de drie opeenvolgende stappen. De stappen bewerkstelligen dat de wens om een nieuwe stedelijke ontwikkeling mogelijk te maken, nadrukkelijk wordt gemotiveerd en afgewogen met oog voor (1) de ruimtevraag, (2) de beschikbare ruimte en (3) de ontwikkeling van de omgeving waarin het gebied ligt.

De ladder voor duurzame verstedelijking is alleen van toepassing wanneer sprake is van een stedelijke ontwikkeling. Volgens artikel 1.1.1 lid 1, aanhef en onder i Bro is van een stedelijke ontwikkeling een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen. Mede gelet op de jurisprudentie van de Afdeling bestuursrechtspraak van de Raad van State is in dit geval geen sprake van een stedelijke ontwikkeling in de zin van de Ladder voor duurzame verstedelijking. De ontwikkeling heeft enkel betrekking op aanpassing van de bestemming van de locatie, zonder toevoeging van voorzieningen. De ladder voor duurzame verstedelijking is daarom in dit geval niet van toepassing.

#### **3.2 Provinciaal beleid**

Provinciale Staten van Noord-Brabant hebben op 14 december 2018 de Omgevingsvisie "De Kwaliteit van Brabant" vastgesteld. De omgevingsvisie is het document waarin de hoofdlijnen van het provinciale beleid voor de fysieke leefomgeving zijn vastgelegd. De basisopgave betreft werken aan veiligheid, gezondheid en omgevingskwaliteit. De andere 4 hoofdopgaven hebben betrekking op de Brabantse energietransitie, klimaatproof Brabant, de slimme netwerkstad en een concurrerende, duurzame economie. De omgevingsvisie heeft een strategisch karakter. Het bevat de ambities voor de langere termijn maar niet de uitwerking hiervan. De visie wil in de geest van de Omgevingswet partijen in beweging zetten om samen aan deze ambities te werken; de visie agendeert en mobiliseert.

Het provinciaal beleid heeft zijn juridische uitwerking gekregen in de Verordening ruimte. Deze verordening is laatstelijk op 7 juli 2017 vastgesteld door Provinciale Staten van Noord-Brabant en is op 18 maart 2014 in werking getreden. In de Verordening ruimte staan regels waarmee een gemeente rekening moet houden bij ruimtelijke ontwikkelingen.

*Uitsnede integrale kaart Verordening ruimte*

#### *Gemengd gebied*

Volgens de Verordening ruimte is ligt de locatie Vaartweg 34 in "Gemengd gebied". De verordening bepaalt in artikel 7.7 dat binnen "Gemengd gebied" het mogelijk is om in een bestemmingsplan te regelen dat het toegestaan is om een voormalige bedrijfswoning te gebruiken als burgerwoning.

Daarbij worden de volgende voorwaarden gesteld:

- er mag geen woningsplitsing plaatsvinden
- overtollige bebouwing wordt gesloopt;
- de vestiging van andere functies is uitgesloten in het geval er sprake is van afsplitsing van een voormalige bedrijfswoning.

In voorliggende situatie is geen sprake van woningsplitsing. Tevens is geen sprake van een afsplitsing van een voormalige bedrijfswoning en eveneens geen sprake van overtollige bebouwing.

#### *Zoekgebied voor stedelijke ontwikkeling*

De verordening duidt de locatie Vaartweg 34 en omgeving tevens aan als "Zoekgebied voor stedelijke ontwikkeling, kern in landelijk gebied". In afwijking van artikel [3.1,](https://www.ruimtelijkeplannen.nl/documents/NL.IMRO.9930.VrNBrgecons-0119/r_NL.IMRO.9930.VrNBrgecons-0119.html#_3.1_Zorgplichtvoorruimtelijkekwaliteit) tweede lid, onder a (verbod op nieuwvestiging) en artikel [4.2](https://www.ruimtelijkeplannen.nl/documents/NL.IMRO.9930.VrNBrgecons-0119/r_NL.IMRO.9930.VrNBrgecons-0119.html#_4.2_Stedelijkeontwikkeling) (stedelijke ontwikkeling) kan een bestemmingsplan, ter plaatse van de aanduiding 'Zoekgebied voor stedelijke ontwikkeling' voorzien in een stedelijke ontwikkeling. Dit betekent dat– onder voorwaarden- het de toekomst mogelijk kan zijn om in dit gebied een stedelijke ontwikkeling te laten plaatsvinden.

De planologische aanpassing van agrarische bedrijfswoning naar burgerwoning leidt niet tot een stedelijke ontwikkeling. Het aangeduide zoekgebied is daarom in dit geval niet van belang.

#### *Reservering waterberging*

Op de locatie Vaartweg 34 geldt ook de aanduiding "Reservering waterberging. Deze aanduiding heeft als doel om het waterbergend vermogen van dat gebied te behouden, Een ruimtelijke ontwikkeling mag de geschiktheid van het gebied voor waterberging niet aantasten.

De planologische aanpassing van agrarische bedrijfswoning naar burgerwoning leidt niet tot een verminderde geschiktheid van het gebied voor waterberging.

#### *Kwaliteitsverbetering landschap*

Om de kwaliteit van het landschap te versterken heeft de provincie Noord-Brabant in haar "Structuurvisie ruimtelijke ordening" en in artikel 2.1 en 2.2 de "Verordening ruimte" het principe van 'kwaliteitsverbetering van het landschap' geïntroduceerd. Over de uitvoering van kwaliteitsverbetering verdient het aanbeveling dat regionaal eenduidige afspraken worden gemaakt.

De binnen de Regio West-Brabant opgestelde notitie "Toepassing Kwaliteitsverbetering van het landschap in de regio West-Brabant" bevat de wijze waarop de gemeenten in de regio West-Brabant omgaan met deze kwaliteitsverbetering. De Verordening Ruimte stelt dat elke ruimtelijke ontwikkeling, buiten het "bestaand stedelijk gebied" (zoals is aangeduid in de Verordening ruimte) gepaard moet gaan met een kwaliteitsverbetering van het landschap. Omdat niet iedere ontwikkeling daadwerkelijk invloed uitoefent op de omgeving wenst de Regio West- Brabant een aantal ontwikkelingen geheel uit te sluiten van deze verplichting.

De notitie onderkent een drietal categorieën, te weten:

- Categorie 1: Ruimtelijke ontwikkelingen met nauwelijks tot geen landschappelijke invloed en waarbij geen (extra) kwaliteitsverbetering van het landschap wordt geëist.
- Categorie 2: Ruimtelijke ontwikkelingen met relatief weinig landschappelijke invloed, dan wel ruimtelijke ontwikkelingen die van nature aan het buitengebied zijn gebonden, of plaatsvinden in hiervoor aangewezen gebieden waarbij de kwaliteitsverbetering van het landschap wordt vormgegeven door te voorzien in enkel een goede landschappelijke inpassing.
- Categorie 3: Alle ruimtelijke ontwikkelingen welke mogelijk worden gemaakt via met name een wijzigingsplan of een bestemmingsplanherziening, tenzij de ontwikkeling concreet benoemd wordt in een andere categorie.

Gezien de beperkte invloed op het landschap dient de voorgestane bestemmingsverandering van het perceel Vaartweg op grond van de notitie "Toepassing Kwaliteitsverbetering van het landschap in de regio West-Brabant" te worden beschouwd als een ruimtelijke ontwikkeling in categorie 2.

De landschappelijke inpassing moet in verhouding zijn met (de impact van) de ruimtelijke ontwikkeling. Dit is maatwerk. De verantwoording van de (mate van) landschappelijke inpassing dient onderdeel uit te maken van de ruimtelijke onderbouwing.

*Bestaande situatie*

De verandering van de agrarische bestemming in een woonbestemming dient op grond van de genoemde notitie te worden aangemerkt als een ontwikkeling in categorie 2. Dit betekent dat de kwaliteitsverbetering van het landschap wordt vormgegeven door te voorzien in enkel een goede landschappelijke inpassing. Daarom is een inpassingsplan opgesteld waaruit blijkt dat de locatie op een verantwoorde wijze landschappelijk kan worden ingepast. Het inpassingplan is als bijlage bij deze onderbouwing gevoegd.

De landschappelijke inpassing bestaat uit de aanleg van een hakhoutsingel aan de zuidzijde van de locatie, in combinatie met de aanplant van andere beplanting. Deze hakhoutsingel krijgt een groenbestemming.

#### *Interim-omgevingsverordening*

Provincies zijn verplicht om een omgevingsverordening te hebben voordat de Omgevingswet per 2021 ingaat. Met een Interim omgevingsverordening zet de provincie Noord-Brabant een 1e stap op weg naar de definitieve omgevingsverordening. De Interim omgevingsverordening bevat geen nieuwe regels, maar voegt bestaande regels uit 6 verordeningen samen.

Vanaf 24 mei 2019 heeft het ontwerp van de Interim omgevingsverordening 4 weken ter inzage gelegen. Provinciale Staten zullen naar verwachting de Interim omgevingsverordening in het najaar van 2019 vaststellen.

Omdat de interim-omgevingsverordening beleidsarm is, wordt op basis van de voorgaande analyse van de thans geldende verordening geconcludeerd dat de voorgestelde ontwikkeling eveneens niet in strijd is met de interim-verordening.

## **3.3 Gemeentelijk beleid**

## *Structuurvisie Halderberge 2025*

De Wet ruimtelijke ordening (Wro) verplicht alle overheden tot het opstellen van een structuurvisie. Om aan deze Wro-verplichting te voldoen, heeft de gemeente Halderberge een integrale structuurvisie voor het gehele grondgebied van de gemeente opgesteld. Op 20 juni 2013 is de 'Structuurvisie Halderberge 2025' vastgesteld.

In deze structuurvisie wordt omschreven wat het toekomstbeeld is van de gemeente Halderberge. Tevens wordt uiteengezet welke strategie daarvoor wordt gehanteerd. Onderdeel van de structuurvisie is de 'overzichtskaart strategieën gemeente Halderberge'. Navolgend is een uitsnede van deze kaart weergegeven, waarop het plangebied is aangeduid.

Het plangebied is gelegen binnen een zone 'Verbreden'. Voor de zone 'Verbreden' is de volgende strategie van toepassing: 'tevreden over huidige (hoofd)functie en kwaliteit, zorgen over de toekomstbestendigheid van de hoofdfunctie; faciliteren dat nieuwe functies worden toegevoegd gecombineerd met kwaliteitsverbetering'.

Middels de beoogde herontwikkeling wordt ter plaatse van de het plangebied een passende herbestemming gevonden voor een voormalige bedrijfslocatie. Ter plaatse wordt een agrarische bedrijfswoning positief her bestemd als reguliere burgerwoning De herontwikkeling is daarmee passend binnen de kaders van de structuurvisie.

*Uitsnede kaart structuurvisie*

#### *Bestemmingsplan 'Eerste herziening bestemmingsplan Buitengebied Halderberge'*

Ter plaatse van het plangebied is het bestemmingsplan 'Eerste herziening bestemmingsplan Buitengebied Halderberge' het vigerende bestemmingsplan. Het plangebied Vaartweg 34 kent in het bestemmingsplan 'Eerste herziening bestemmingsplan Buitengebied Halderberge' de bestemming 'Agrarisch met waarden - Landschapswaarden'. Ter plaatse is een bouwvlak aanwezig. Voor de locatie geldt tevens aanduiding "luchtvaartverkeerzone 10".

In de regels van de bestemming 'Agrarisch met waarden - Landschapswaarden' is een wijzigingsbevoegdheid opgenomen waarmee burgemeester en wethouders de bestemming 'Agrarisch met waarden - Landschapswaarden' kunnen wijzigen naar 'Wonen' met de aanduiding 'specifieke vorm van wonen - VAB'. De beoogde herontwikkeling van het plangebied is getoetst aan de wijzigingsvoorwaarden zoals gesteld in artikel 4.8.9 van het bestemmingsplan 'Eerste herziening bestemmingsplan Buitengebied Halderberge'. Hieronder zijn de voorwaarden voor toepassing van de wijzigingsbevoegdheid cursief weergegeven, vervolgens is per voorwaarden aangegeven of aan de voorwaarde wordt voldaan.

- *a. de wijziging is uitsluitend toegestaan ter plaatse van het bouwvlak;*  Het plangebied omvat het gehele agrarisch bouwvlak.
- *b. het agrarisch bedrijf ter plaatse is beëindigd en agrarisch hergebruik is niet langer mogelijk;* De voorheen op de locatie Vaartweg 34 gevestigde boomkwekerij is beëindigd. De oppervlakte van het op het perceel Vaartweg 34 aanwezige grondareaal is te beperkt om een volwaardige agrarisch bedrijf te exploiteren.
- *c. het bouwvlak wordt verwijderd en het bestemmingsvlak 'Wonen' met de aanduiding 'specifieke vorm van wonen - VAB' bestaat uit de voormalige agrarische bedrijfswoning met bijbehorende bouwwerken, tuinen, erven en verhardingen;* Aan bovengenoemde voorwaarde wordt voldaan, zoals valt op te maken uit de verbeelding die bij onderhavig wijzigingsplan behoort.
- *d. de woning mag geen onevenredige beperking opleveren voor de bedrijfsvoering/ bedrijfsontwikkeling van omliggende (agrarische) bedrijven;* Uit hoofdstuk 4 van deze toelichting blijkt dat de woning geen onevenredige beperking oplevert voor de bedrijfsvoering/ bedrijfsontwikkeling van omliggende (agrarische) bedrijven.
- *e. de woning dient aanvaardbaar te zijn uit een oogpunt van een milieu-hygiënisch verantwoord woon- en leefklimaat;*  In hoofdstuk 4 zijn de resultaten beschreven van de toetsing van het project aan alle relevante

milieuaspecten. Ter plaatse is sprake van een aanvaardbaar woon- en leefklimaat.

- *f. de voormalige overtollige bedrijfsbebouwing dient te worden gesloopt waarbij:* 
	- *1. zuinig ruimtegebruik wordt toegepast door aan te sluiten bij bestaande bebouwing of, al dan niet door herschikking, optimaal gebruik te maken van de beschikbare ruimte, waarbij het bestemmingsvlak zoveel mogelijk wordt verkleind;*
	- *2. het bestemmingsvlak maximaal 0,5 ha mag bedragen;*
	- *3. er maximaal 500 m2 aan voormalige agrarische bedrijfsbebouwing is toegestaan voor doelmatig gebruik, waarbij de aanduiding 'maximum oppervlakte (m2)' wordt gebruikt om deze bijbehorende bouwwerken te duiden;*

De oppervlakte van de woonbestemming betreft een deel van het aanwezige agrarische bouwvlak en heeft een oppervlakte van circa 2.140 m2. Het resterende deel van dit bouwvlak krijgt een agrarische bestemming zonder bouwmogelijkheden. Op de locatie is geen voormalige bedrijfsbebouwing aanwezig. Daarom wordt volstaan met een toegestane oppervlakte van 150 m2 aan bijbehorende bouwwerken, één en ander conform de reguliere woonbestemming. Daarom wordt de aanduiding 'maximum oppervlakte (m2)' niet gebruikt.

- *g. er is sprake van ruimtelijke kwaliteitsverbetering die tevens is veiliggesteld en vastgelegd overeenkomstig het Afsprakenkader Kwaliteitsverbetering van het landschap West-Brabant zoals deze geldt op het tijdstip van ontvangst van de ontvankelijke aanvraag. Indien gekozen wordt voor landschappelijke inpassing bij wijze van kwaliteitsverbetering dan dient de landschappelijke inpassing in het wijzigingsplan te worden vastgelegd door het opnemen van de bestemming 'Groen' met de aanduiding 'specifieke vorm van groen - landschappelijke inpassing';*
Zoals in paragraaf 3.2 is vermeld, wordt een verandering van de agrarische bestemming in een woonbestemming op grond van het Afsprakenkader aangemerkt als een ontwikkeling in categorie 2. Dit betekent dat de kwaliteitsverbetering van het landschap wordt vormgegeven door te voorzien in enkel een goede landschappelijke inpassing. Daarom is een inpassingsplan opgesteld waaruit blijkt dat de locatie op een verantwoorde wijze landschappelijk kan worden ingepast. Het inpassingplan is als bijlage bij deze onderbouwing gevoegd. Voor de instandhouding van de geplande hakhoutsingel is de bestemming "Groen" opgenomen.

- *h. bij rijks-, provinciale en gemeentelijke monumenten met een oppervlakte groter dan 500 m2 geldt de bestaande oppervlak als maximaal resterende voormalige agrarische bedrijfsbebouwing.*  Er is in dit geval geen sprake van een monument.
Op basis van het voorgaande wordt geconcludeerd dat de beoogde omzetting van de bestemming 'Agrarisch met waarden - Landschapswaarden' met bouwvlak naar de bestemmingen 'Wonen' en 'Agrarisch met waarden - Landschapswaarden', zonder bouwvlak, past binnen de gestelde wijzigingsvoorwaarden.

# **4. Omgevingsaspecten**

## **4.1 Besluit m.e.r.**

Op 1 april 2011 is het nieuwe Besluit milieueffectrapportage in werking getreden. Een belangrijke wijziging die daarin is aangebracht, is dat voor de vraag of een m.e.r.-beoordelingsprocedure moet worden doorlopen, een toetsing aan de drempelwaarden in de D-lijst niet toereikend is. Indien een activiteit een omvang heeft die onder de grenswaarden ligt, dient op grond van de selectiecriteria in de EEG-richtlijn milieu-effectbeoordeling te worden vastgesteld of belangrijke nadelige gevolgen van de activiteit voor het milieu kunnen worden uitgesloten. Wanneer dat het geval is, is de activiteit niet m.e.r.-(beoordelings)plichtig. In het kader van de wijziging van het Besluit m.e.r. is een handreiking opgesteld over de vraag hoe moet worden vastgesteld of een activiteit met een omvang onder de drempelwaarde toch belangrijke nadelige gevolgen voor het milieu kan hebben.

In de handreiking is opgenomen dat voor elk besluit of plan dat betrekking heeft op activiteit(en) die voorkomen op de D-lijst en die een omvang hebben die beneden de drempelwaarden liggen een toets moet worden uitgevoerd of belangrijke nadelige milieugevolgen kunnen worden uitgesloten. Voor deze toets wordt de term vormvrije m.e.r.-beoordeling gebruikt. De toetsing in het kader van de vormvrije m.e.r.-beoordeling dient te geschieden aan de hand van de selectiecriteria in bijlage III van de EEGrichtlijn milieu-effectbeoordeling.

De beoogde herontwikkeling binnen het plangebied komt niet voor op de D-lijst van het Besluit m.e.r. en zal dan ook niet worden beoordeeld in het kader van het Besluit m.e.r.

Onderdeel C van het Besluit m.e.r. wijst de activiteiten en gevallen aan waarvoor een directe m.e.r. plicht geldt. In dit onderdeel staan de activiteiten benoemd die belangrijke nadelige gevolgen kunnen hebben voor het milieu. De beoogde herontwikkeling binnen het plangebied komt ook niet voor op de C-lijst van het Besluit m.e.r. en is derhalve ook niet m.e.r.-plichtig.

## **4.2 Archeologie**

Op 16 januari 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Nederlandse parlement heeft dit verdrag in 1998 goedgekeurd. In verband met de implementatie van het Verdrag van Malta zijn de Monumentenwet 1988 en enkele andere wetten gewijzigd. Als gevolg van deze wetswijzigingen is de al bestaande verplichting expliciet gemaakt om in het kader van een goede ruimtelijke ordening rekening te houden met het belang van het behoud van archeologische waarden. De huidige wetgeving ten aanzien van archeologie zijn opgenomen in de Erfgoedwet.

De gemeente Halderberge heeft in het kader van de Wet op de archeologische monumentenzorg en de Wet ruimtelijke ordening een eigen gemeentelijk archeologiebeleid geformuleerd in de 'Beleidsnota archeologie gemeente Halderberge 'Ons ongeschreven verleden". In deze nota zijn enerzijds de gemeentelijke ambities en opgaven op het gebied van de economische ontwikkeling, ruimtelijke inrichting, infrastructuur, e.d., en anderzijds het behoud en beheer van het gemeentelijk bodemarchief toegelicht en uitgewerkt.

Onderdeel van de 'Beleidsnota archeologie gemeente Halderberge' is de 'Archeologische advieskaart buitengebied: alle perioden (RAAP-rapport 1129)'. Navolgend is een uitsnede van deze beleidskaart weergegeven, waarop het plangebied is omcirkeld. Op basis van de advieskaart heeft de locatie een lage archeologische verwachting.

*Uitsnede archeologische advieskaart*

Op basis van de archeologische advieskaart en op basis van het feit dat de geplande ruimtelijke ontwikkeling enkel een functiewijziging van bestaande bebouwing betreft, wordt geconcludeerd dat geen nader archeologisch onderzoek nodig is.

#### **4.3 Cultuurhistorie**

Op 1 januari 2012 is de Monumentenwet 1988 gewijzigd en gelijktijdig, als gevolg daarvan, ook het Bro. Hiermee is het wettelijk verplicht om in de toelichting van een bestemmingsplan een beschrijving op te nemen van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden.

Naast archeologie dienen ook de facetten historische (stede)bouwkunde en historische geografie te worden meegenomen in de belangenafweging. Hierbij gaat het om zowel beschermde als niet formeel beschermde objecten en structuren. Deze verplichting is thans opgenomen in de Erfgoedwet.

*Uitsnede cultuurhistorische waardenkaarten* 

Ten behoeve van de locatie Vaartweg 34 is aan de hand van de provinciale en de gemeentelijke Cultuurhistorische waardenkaart een analyse gemaakt.

Volgens de Cultuurhistorische Waardenkaart van provincie Noord-Brabant is aan de Vaartweg sprake van laanbeplanting in meerdere rijen. Deze rijen zijn volgens de kaart, markant in het landschap. Deze beplanting dateert uit de periode 1930-1950. De cultuurhistorische waarde van deze beplanting is volgens de waardenkaart redelijk hoog. De gemeentelijke waardenkaart geeft de Pagnevaartweg een vergelijkbare waardering.

Doel van voorliggend wijzigingsplan is om een de functieverandering mogelijk te maken van een bestaande woning. En dergelijke functieverandering heeft geen effect op de cultuurhistorische waarden van de locatie.

#### **4.4 Bodem**

Bij een ruimtelijke ontwikkeling moet beoordeeld worden of de aanwezige bodemkwaliteit past bij het toekomstige gebruik van de bodem. Econsultancy heeft een verkennend bodemonderzoek uitgevoerd ter plaatse van Vaartweg 34. De resultaten daarvan zijn opgenomen in de rapportage van Econsultancy d.d. 16 juli 2019 met rapportnummer 10001.001. Deze rapportage is als separate bijlage bij deze toelichting gevoegd.

Op basis van het vooronderzoek is geconcludeerd dat de onderzoekslocatie onderzocht dient te worden volgens de strategie "verdacht" (VED-HE-NL). Bij verdachte locaties luidt de onderzoekshypothese dat de bodem verontreinigd is.

De bovenste 0,3 m -mv bestaat voornamelijk uit zwak siltig, matig fijn zand. De bovengrond is bovendien zwak humeus. Het opgeboorde materiaal, ter plaatse van boringen 1 tot en met 14, is zwak baksteenhoudend. Het opgeboorde materiaal, ter plaatse van boringen 15 tot en met 19, zijn zintuigelijk géén verontreinigingen aangetroffen. In de bovenste 0,3 m -mv zijn analytisch geen verontreinigingen geconstateerd die te relateren zijn aan de voormalige fruitboomgaard.

De vooraf gestelde hypothese, dat de onderzoekslocatie als "verdacht" kan worden beschouwd wordt, op basis van de onderzoeksresultaten, gedeeltelijk verworpen. De onderzoekslocatie is alleen onderzocht op het voorkomen van OCB. Op deze stof is de onderzoekslocatie niet langer meer verdacht.

Ter plaatse van 14 boringen is het opgeboorde materiaal zwak baksteenhoudend. De zintuigelijk verontreinigde laag is vooralsnog enkel op OCB onderzocht. Op de overige parameters is géén onderzoek uitgevoerd.

De resultaten van het onderzoek zijn afgestemd met de Omgevingsdienst Midden- en West Brabant. De omgevingsdienst heeft geconcludeerd dat op basis van de resultaten van het onderzoek geen nader onderzoek benodigd is.

Op basis van het voorgaande wordt geconcludeerd dat het aspect bodem geen belemmering vormt voor de beoogde bestemmingswijziging.

#### **4.5 Water**

Op grond van het Besluit ruimtelijke ordening moet in de toelichting van ruimtelijke plannen een waterparagraaf worden opgenomen. Hierin wordt beschreven hoe rekening is gehouden met de gevolgen van het plan voor de taken en belangen van het waterschap.

Een toename in verhard oppervlak dient te worden gecompenseerd door de aanleg van functioneel open water. Volgens de eis van het waterschap Brabantse Delta dient bij een toe name van verhard oppervlak van 2.000 m2 of meer retentie te worden aangelegd.

Het voorliggende wijzigingsplan heeft primair betrekking op een functieverandering van de bestaande woning. Verder zullen bij de woning één of meerdere bijgebouwen worden gerealiseerd. De nieuwe bebouwing en toekomstige verhardingen zullen echter niet leiden tot een toename van het verharde oppervlak van meer dan 2.000 m2. Watercompensatie is daarom niet benodigd.

Het hemelwater afkomstig van de woning afgevoerd naar de omliggende watergangen.

#### **4.6 Natuur**

Bij een ruimtelijke ontwikkeling dient bezien te worden wat het effect is op de natuurwaarden op en in omgeving van de betreffende locatie. In dat verband dient bezien te worden of beschermde plantenen diersoorten worden verstoord door de voorgenomen ingreep. Tevens moet worden beoordeeld of de voorgenomen ingreep invloed kan hebben op gebieden die volgens overige natuur- wetgeving zijn beschermd, of deel uitmaken van het Nationaal Natuurnetwerk en/of Natura 2000-gebieden.

De onderhavige ontwikkeling heeft slechts betrekking op de verandering van de planologische status van een bestaande woning. Het feitelijke gebruik van het perceel is en blijft wonen. Verder wordt er geen bebouwing gesloopt. Als gevolg van de voorgestane ontwikkeling worden beschermde planten en dieren daarom niet verstoord. Tevens heeft de ontwikkeling geen negatieve effecten op gebieden die volgens overige natuurwetgeving zijn beschermd of deel uitmaken van de Nationaal Natuurnetwerk en/of Natura 2000-gebieden, mede gezien de afstand van de locatie Vaartweg 34. Zo ligt het meest nabijgelegen Natura 2000-gebied Hollands Diep op een afstand van circa 11 kilometer. Op circa 500 meter ligt het meest nabij gelegen Natuur Netwerk Brabant.

## **4.7 Geluid**

Bij een ruimtelijke ontwikkeling moet volgens de Wet geluidhinder worden aangetoond dat gevoelige functies, zoals woningen, een aanvaardbare geluidsbelasting hebben als gevolg van omliggende (spoor)wegen en industrieterreinen. Indien nieuwe geluidsgevoelige functies of relevante geluidsbronnen worden toegestaan, stelt de Wet geluidhinder de verplichting om akoestisch onderzoek uit te voeren naar de geluidsbelasting op geluidsgevoelige functies ten gevolge van omliggende (spoor)wegen en industrieterreinen.

De woning is gelegen aan de Vaartweg. Deze weg heeft een snelheidsregime van 50 km/u. Het voorgenomen bouwplan heeft echter geen betrekking op een nieuwe geluidsgevoelige functie of een geluidsbron als bedoeld in de Wet geluidhinder. Akoestisch onderzoek is daarom niet noodzakelijk.

Het aspect geluid vormt daarom geen belemmering voor de uitvoering van onderhavig project.

#### **4.8 Luchtkwaliteit**

Hoofdstuk 5, titel 5.2 van de Wet milieubeheer (luchtkwaliteitseisen) is op 15 november 2007 in werking getreden. Het doel van dit hoofdstuk is het beschermen van mens en milieu tegen de negatieve effecten van luchtverontreiniging. Luchtkwaliteitseisen vormen onder andere geen belemmeringen voor ruimtelijke ontwikkelingen als een project "niet in betekenende mate bijdraagt (NIBM)" aan de luchtverontreiniging.

Het gaat in dit geval om het veranderen van de planologische status van een reeds bestaande woning. Het aantal woningen en het aantal verkeersbewegingen neemt als gevolg van deze verandering niet toe. Het aspect luchtkwaliteit vormt derhalve geen belemmering voor het onderhavige project.

Verder is op basis van de NSL-monitoringstool nagegaan wat de jaargemiddelde concentraties NO2, PM10 en PM2,5 zijn in de nabijheid van de planlocatie. Onderstaande zijn de resultaten daarvan weergegeven.

Uit de monitoringstool blijkt dat in het gebied de grenswaarden van NO2, PM10 en PM2,5 in 2020 en 2030 niet worden overschreden. Derhalve wordt geconcludeerd dat bezien vanuit het aspect luchtkwaliteit er sprake is van een aanvaardbaar woon- en leefklimaat.

Het aspect luchtkwaliteit vormt geen belemmering voor het onderhavige project.

## **4.9 Externe veiligheid**

## *Inleiding*

Externe veiligheid heeft betrekking op de veiligheid van degenen die niet bij de risicovolle activiteit zelf zijn betrokken, maar als gevolg van die activiteit wel risico's kunnen lopen, zoals omwonenden. Bij ruimtelijke plannen dient aandacht te worden besteed aan de vraag of er risicovolle activiteiten in en/of nabij het plangebied aanwezig zijn dan wel komen en zo ja, of er sprake is van een toelaatbaar risico. Risicovolle activiteiten zijn:

- het opslaan, gebruiken en/of produceren van gevaarlijke stoffen (inrichtingen);
- het vervoer van gevaarlijke stoffen over auto-, spoor- en waterwegen of door buisleidingen (transportroutes).

Als de afstand tot een risicovolle activiteit maar groot genoeg is, is er sprake van 100% veiligheid. Maar deze afstand kan kilometers groot zijn. Nederland is te klein om deze afstanden te hanteren. Daarom is gekozen voor het hanteren van een basisbeschermingsniveau. Dit wordt geconcretiseerd door toepassing van grens- en richtwaarden voor plaatsgebonden risico (PR) en oriëntatiewaarden voor groepsrisico (GR). Het PR is de kans per jaar dat een persoon die permanent en onbeschermd

op een plaats aanwezig is, overlijdt als gevolg van een ongeval met gevaarlijke stoffen. Het PR wordt weergegeven met risicocontouren rondom een inrichting of langs een transportroute. Ook buiten de PR-contouren bestaat nog een invloedsgebied waarbinnen groepen personen slachtoffer kunnen worden van een ongeval. Daarom moet ook het GR worden onderzocht. Het GR geeft de kans per jaar aan dat in één keer een groep mensen van minimaal een bepaalde omvang die zich in de omgeving van een risicovolle activiteit bevindt, dodelijk door een ongeval met gevaarlijke stoffen wordt getroffen. De hoogte van het GR is niet ruimtelijk weer te geven, wel het invloedsgebied waarover het GR wordt berekend.

#### *Standaardverantwoording groepsrisico*

De gemeente Halderberge heeft een standverantwoording opgesteld ten behoeve van het verantwoorden van het groepsrisico van ruimtelijke plannen. Deze standaard verantwoording groepsrisico geldt voor ruimtelijke ontwikkelingen:

- Buiten de 750 meter van een niet categoriale Bevi-inrichting1 of indien een kleinere invloedsgebied is vastgesteld dan geldt deze kleinere afstand én;
- Buiten de 200 meter van een categoriale Bevi-inrichting 2, autoweg 3, spoorweg 4 of Buisleiding 5 indien de wettelijk vastgelegde afstand kleiner is dan 200 meter deze kleinere afstand.

In de standaardverantwoording wordt geconcludeerd dat er personen in het plangebied worden blootgesteld aan externe veiligheidsrisico's, ook na het treffen van maatregelen. De in de verantwoording besproken maatregelen dragen echter bij aan het verminderen van de gevolgen die zich voordoen bij een van de besproken scenario's. De Veiligheidsregio is voldoende ingericht om tijdig de noodzakelijke hulpverleningscapaciteit van de beschreven scenario's te leveren. Op basis van de beschouwde scenario's en het gelijkblijvende groepsrisico acht de gemeente ruimtelijke ontwikkelingen in de gebieden waarop deze standaardverantwoording van toepassing is, verantwoord. De standaardverantwoording is opgenomen in de bijlage van deze toelichting.

Volgens de Standaardverantwoording ligt het groepsrisico als gevolg van de spoorlijnen Roosendaal - Zevenbergen boven de oriëntatieaarde (groepsrisico is 1,6 x oriëntatiewaarde). Het groepsrisico als gevolg van de spoorlijn Roosendaal - Breda ligt ruim onder de oriëntatiewaarde.

#### *Inrichtingen*

Op 27 oktober 2004 is het Besluit externe veiligheid inrichtingen (Bevi) in werking getreden. Dit besluit moet individuele en groepen burgers een basisbeschermingsniveau garanderen tegen een ongeval met gevaarlijke stoffen bij een inrichting. Op basis van het Bevi geldt voor het PR rondom een risicovolle inrichting een grenswaarde voor kwetsbare objecten en een richtwaarde voor beperkt kwetsbare objecten.

Beide liggen op een niveau van 10-6 per jaar. Dat wil zeggen een kans van één op de miljoen per jaar dat een persoon die permanent en onbeschermd op een plaats aanwezig is, als rechtstreeks gevolg van een ongeval met gevaarlijke stoffen overlijdt. Het Bevi legt daarnaast een verantwoordingsplicht voor een gemeente of provincie op voor het groepsrisico (indien dit risico verandert). Het groepsrisico moet verantwoord worden voor het gebied waarbinnen zich de gevolgen van een incident met gevaarlijke stoffen voordoen. Dit is de zogenaamde 1%-letaliteitsgrens; de afstand vanaf de inrichting waarop nog slechts 1% van de blootgestelde mensen in de omgeving overlijdt bij een ongeval bij een inrichting. Bij de verantwoording moet de gemeente of provincie onder andere de zelfredzaamheid van de bevolking en de mogelijkheden voor hulpverlening meewegen.

Het plangebied is op de risicokaart van de provincie Noord-Brabant niet aangewezen als gelegen binnen een PR-10-6 contour, noch een invloedsgebied van een risicovolle inrichting. Bovenstaande figuur geeft een uitsnede weer van de risicokaart van de provincie Noord-Brabant, waarop het plangebied is omcirkeld

*Uitsnede risicokaart*

#### *Transportroutes*

#### *Buisleidingen*

Op basis van het Besluit externe veiligheid buisleidingen (Bevb) zijn gemeenten verplicht de leidingen die niet in stroken liggen, reeds bestaand of nieuw op te nemen in het bestemmingsplan met een belemmeringenstrook van 4 of 5 meter ter weerszijden van de leiding. Verder dient op grond van het Bevb voor alle leidingen rekening te worden gehouden met de risiconormering die voor buisleidingen voor gevaarlijke stoffen geldt.

De locatie bevindt zich niet in het invloedgebied van een buisleiding. Verder toetsing is daarom niet noodzakelijk.

#### *Verkeersroutes gevaarlijke stoffen*

Voor transport van gevaarlijke stoffen is met name de Wet vervoer gevaarlijke stoffen relevant. Op 1 april 2015 is het Besluit externe veiligheid transportroutes (Bevt) in werking getreden. Op 1 april 2015 is de Regeling basisnet in werking getreden. Het Basisnet is een landelijk aangewezen netwerk voor het vervoer van gevaarlijke stoffen. Binnen bepaalde grenzen wordt dit vervoer over weg, binnenwater en spoor gegarandeerd. Het Basisnet heeft betrekking op de Rijksinfrastructuur: hoofdwegen (snelwegen), hoofdwaterwegen (binnenwateren) en hoofdspoorwegen (enkele uitzonderingen daargelaten).

#### *Waterwegen*

Er zijn geen hoofdwaterwegen nabij het plangebied aanwezig.

*Wijzigingsplan "Vaartweg 34, Oudenbosch" Vastgesteld - December 2019*

#### *Wegverkeer*

Als binnen het invloedsgebied van een transportas nieuwe ontwikkelingen zijn voorzien en er een overschrijding van de oriënterende waarde van het groepsrisico of een significante stijging van het groepsrisico optreedt, dient bij de vaststelling van het ruimtelijke besluit, het groepsrisico te worden verantwoord. Volgens het Bevt gelden geen beperkingen voor het ruimtegebruik voor het gebied dat verder ligt dan 200 m van de transportas.

Ten aanzien van de verantwoording dient niet alleen het invloedsgebied van de maatgevende vervoersklasse (GF3: brandbaar gas) voor het groepsrisico te worden beschouwd, maar ook de effectafstand die wordt gegenereerd door overige stoffen die over het wegvak worden vervoerd.

Het invloedsgebied kan dus verder reiken dan 200 meter. Als dat het geval is en het invloedsgebied reikt tot over het plangebied, dan moeten wel maatregelen worden overwogen. Bijvoorbeeld in het kader van zelfredzaamheid. Het Bevt is ook van toepassing op transportassen die niet onder het basisnet vallen. Het plaatsgebonden risico kan worden berekend of worden bepaald met toepassing van de vuistregels uit de Handleiding risicoanalyse transport (Hart).

Rijksweg A17 en A58 liggen op een afstand van respectievelijk 2,5 en 3,5 kilometer van de locatie Vaartweg 34. Voor zowel de A17 als de A58 moet rekening worden gehouden met een invloedsgebied op grond van het huidige transport van gevaarlijke stoffen van meer dan 4000 meter. De locatie ligt daarom binnen het invloedsgebied van beide wegen. Omdat de locatie Vaartweg 34 op meer dan 200 meter van deze rijkswegen ligt, kan voor de verantwoording van het groepsrisico gebruik worden gemaakt van de standaardverantwoording.

Over de N640, die op een afstand van circa 450 van Vaartweg 34 ligt, vindt transport GF3 plaats. Op basis van een inventarisatie is sprake van een geschatte jaarintensiteit van 4 transporten GF3. Het invloedsgebied van de N650 reikt niet tot het plangebied.

#### *Spoor*

Het spoortraject Roosendaal-Zevenbergen is op een afstand van circa 225 meter gelegen. De afstand tot de spoorverbinding Roosendaal-Breda ligt op een afstand van circa 2,7 kilometer van Vaartweg 34. Beide sporen zijn opgenomen in de Regeling Basisnet. Getoetst dient te worden aan artikel 7 van het Bevt. Tevens dient aangegeven te worden welke scenario's van toepassing kunnen zijn. Voor de verantwoording kan gebruik worden gemaakt van de standaard verantwoording van de Gemeente Halderberge.

#### *Conclusie*

Het aspect externe veiligheid vormt geen belemmering voor de beoogde ontwikkeling. Ten aanzien van het groepsrisico wordt daarbij opgemerkt dat in de bestaande situatie reeds een woning aanwezig is en in dit bestemmingsplan enkel sprake is van een planologische functiewijziging. Het aantal personen binnen het plangebied neemt niet toe. Omdat er geen sprake is van een toename van het aantal personen en dus ook geen toename van het groepsrisico.

#### **4.10 Milieuhinderlijke bedrijvigheid en voorzieningen**

Bij elke ruimtelijke ontwikkeling moet worden aangetoond dat milieugevoelige functies (woningen, verzorgingshuizen, campings) niet komen te liggen binnen belemmeringencirkels van nabijgelegen bedrijven en voorzieningen. Voorkomen moet worden dat bestaande bedrijven worden belemmerd in hun bedrijfsvoering als gevolg van de nieuwe ruimtelijke ontwikkeling. Daarnaast dient aangetoond te worden dat bestaande bedrijven geen onaanvaardbaar effect hebben op het woon- en leefklimaat ter plaatse van de nieuw te ontwikkelen functie. Voor wat betreft de onderbouwing daarvan dient in eerste instantie te worden uitgegaan van de VNG-brochure "Bedrijven en milieuzonering" uit 2009. Deze brochure geeft minimale richtafstanden vanaf de grens van een bedrijf tot een gevoelige functie die aangehouden moeten worden.

In de omgevingen bevindt zich een aantal bedrijven en voorzieningen. Aan de hand van de richtafstanden van de VNG-brochure "Bedrijven en milieuzonering" is getoetst of de geplande planologische functieverandering vanuit milieuzonering op belemmeringen stuit. Daarbij zijn, conform de richtlijnen daarvoor uit de genoemde brochure, de afstanden bepaald vanaf de grens van (bedrijfs)terreinen tot de gevel van de woning. Het resultaat van deze toetsing is weergegeven in onderstaande tabel.

| Adres        | Bedrijf                | Richtafstand | Afstand tot | Voldoet aan   |
|--------------|------------------------|--------------|-------------|---------------|
|              |                        | cat. 3.1     | Vaartweg 34 | richtafstand? |
| Albanoweg 1a | Sportvelden (verlicht) | 50 meter     | 270 meter   | Ja            |
| Vaartweg 32a | Brandweer              | 50 meter     | 50 meter    | Ja            |
| Vaartweg 32b | Gemeentewerf           | 50 meter     | 50 meter    | Ja            |

Verder is acht geslagen op het bedrijventerrein Industrieweg. Volgens het bestemmingsplan dat op dit bedrijventerrein van toepassing is, mogen zich op het terrein bedrijven vestigen tot maximaal milieucategorie 3.2. Voor dergelijke bedrijvigheid geldt een richtafstand van 100 meter. De woning op Vaartweg 34 ligt op een afstand van circa 250 meter van dit bedrijventerrein en derhalve wordt voldaan aan de richtafstand.

Het voornemen bestaat om op de gronden ten westen van de locatie Vaartweg 34 een zonnepark te realiseren. Voor dit mogelijke zonnepark zal nog een planologische procedure moeten worden doorlopen. Bij deze procedure zal aangetoond moeten worden of het zonnepark inpasbaar is in de omgeving, mede gelet op de bestaande woning op Vaartweg 34. Het voornemen om de bestemming van deze woning te veranderen van een bedrijfswoning naar een burgerwoning maakt leidt niet tot extra belemmeringen voor het zonnepark. In het kader van de voor het zonnepark toepassen milieuzonering is er immers sprake van een bestaande woning op Vaartweg 34.

Uit het voorgaande blijkt dat het aspect milieuzonering geen belemmering vormt voor de geplande aanpassing van de bestemming op Vaartweg 34 en dat omliggende bedrijven en voorzieningen geen wezenlijke invloed hebben op het woon- en leefklimaat in deze woning.

## **4.11 Geur agrarische bedrijven**

Bij ruimtelijke ontwikkelingen nabij agrarische bedrijven is het aspect geurhinder van belang. Er moet worden aangetoond dat het plan geen belemmering vormt voor agrarische bedrijven en dat sprake is van een goed woon- en leefklimaat ter plaatse van het plan. De Wet geurhinder en veehouderij (Wgv) bevat algemene normen en afstanden die bedrijven moeten aanhouden ten opzichte van geurgevoelige objecten. Voor een veehouderij is in de Wgv geen geuremissie vastgesteld, maar geldt een vaste afstand om een goed woon- en leefklimaat binnen geurgevoelige objecten te kunnen waarborgen. De afstand tussen een geurgevoelig object en een veehouderij dient buiten de bebouwde tenminste 50 meter te bedragen. Binnen een afstand van 50 meter vanaf het plangebied zijn geen veehouderijen gevestigd.

Vanuit een goede ruimtelijke ordening dient ook aandacht besteed te worden aan het woon- en leefklimaat ter plaatse (achtergrondbelasting). Op basis van de in de Atlas Leefomgeving opgenomen kaart "GES Geur veehouderij op basis van hinderpercentages" is onderzocht wat de geurbelasting is, die wordt veroorzaakt door veehouderijen. Een uitsnede van deze kaart is hieronder opgenomen.

*Uitsnede GES Geur veehouderij op basis van hinderpercentages*

Uit deze kaart blijkt dat er op de locatie sprake is van een GES-score van 1. Dit betekent dat er een kans is dat 0 tot 5% van de mensen die daarnaar gevraagd wordt in een hinder-enquête aangeeft dat zij soms of vaak last hebben van geurhinder. De kaart kwalificeert een dergelijke score als "goed".

Het aspect geurhinder vormt geen belemmering voor beoogde ontwikkeling

## **4.12 Verkeer en parkeren**

De verandering van de planologische status van de woning Vaartweg 34 heeft geen effect op de verkeersbelasting en verkeerdoorstroming op de Vaartweg en omgeving. Voorts is op het terrein voldoende ruimte om de parkeerbehoefte van de woning op te vangen.

## **4.13 Kabels en leidingen**

In het plangebied of in de omgeving daarvan bevinden zich geen kabels en leidingen die van invloed zijn op de voorgenomen ontwikkeling op Vaartweg 34.

# **5. Juridische vormgeving**

Voorliggend wijzigingsplan voorziet in het verwijderen van het agrarische bouwvlak op het perceel Vaartweg 34 te Oudenbosch in een woonbestemming. Het plangebied van het wijzigingsplan wordt derhalve begrensd door het te verwijderen bouwvlak. Het plangebied krijgt voor een deel de bestemming "Wonen" met de aanduiding "vab" gekregen. Het resterende deel wordt bestemd als "Agrarisch met waarden-Landschapswaarden" (zonder bouwvlak). De geplande hakhoutsingel en bestaande beplantingsstrook aan de zuidzijde van de woning zijn bestemd als "Groen" met de specifieke aanduiding 'specifieke vorm van groen - landschappelijke inpassing'.

De volgens het geldende bestemmingsplan van toepassing zijnde aanduidingen "luchtvaartzone 10"en "Milieuzone - reserveringsgebied waterberging" zijn op verbeelding van het wijzigingsplan overgenomen. Op het wijzigingsplan zijn de regels van het bestemmingsplan "Eerste herziening bestemmingsplan Buitengebied Halderberge" van toepassing.

# **6. Uitvoerbaarheid**

## **6.1 Economische uitvoerbaarheid**

Aan de realisatie van het plan zijn voor de gemeente Halderberge geen kosten verbonden. De ontwikkelingskosten worden geheel door initiatiefnemer gedragen. De kosten welke door de gemeente gemaakt worden voor het voeren van de procedure die verband houdt met de herziening van het bestemmingsplan kunnen door middel van de heffing van leges bij de initiatiefnemer in rekening worden gebracht.

Verder zal de initiatiefnemer met het gemeentebestuur zo nodig een planschadeovereenkomst sluiten. Daardoor is verzekerd dat eventueel uit te betalen tegemoetkomingen in planschade niet voor rekening van het gemeentebestuur komen. Verder worden in een overeenkomst nadere afspraken gemaakt over de realisatie van de landschappelijke inpassing

#### **6.2 Maatschappelijke uitvoerbaarheid**

#### *Omgevingsdialoog*

Door de initiatiefnemer is in februari 2019 een omgevingsdialoog gevoerd waarin met omwonenden de beoogde herontwikkeling is besproken. De aanwezigen hebben kennisgenomen van de voorgenomen functieverandering en op voorhand lijken er geen wezenlijke bezwaren tegen de ontwikkeling te bestaan.

#### *Vooroverleg*

Op grond van artikel 3.1.1 van het Besluit ruimtelijke ordening dienen burgemeester en wethouders vooroverleg over een dergelijke vergunning dienen te plegen met de besturen van de betrokken gemeenten en waterschappen en met de betrokken diensten van provincie en Rijk. Daartoe is het ontwerp-wijzigingsplan toegestuurd aan diverse instanties en organisaties. Van de volgende partijen is een reactie ontvangen:

- Provincie Noord-Brabant
- Rijkswaterstaat Zuid-Nederland
- Brandweer Midden- en West-Brabant
- DNWG Infra B.V.
- Zeeland Refinery en Dow
- Waterschap Brabantse Delta

Alle bovengenoemde instanties/organisaties hebben geen inhoudelijke opmerkingen of bezwaren over/tegen het bestemmingsplan. De ontvangen reacties zijn als bijlage bij deze toelichting gevoegd.

Gelijktijdig aan het vooroverleg is het ontwerp-wijzigingsplan op grond van artikel 3.8 van de Wet ruimtelijke ordening gedurende 6 weken terinzage gelegd. Tijdens de termijn van terinzagelegging bestond dan de mogelijkheid om zienswijzen naar voren te brengen over het ontwerpplan. Van deze mogelijkheid is geen gebruik gemaakt. Na afloop van de terinzagelegging van het ontwerpplan nemen burgemeester en wethouders een besluit over de vaststelling van het wijzigingsplan. Tegen dit besluit kan beroep worden ingesteld bij de Afdeling bestuursrechtspraak van de Raad van State.

## **Bijlagen**

Ontvangen reacties vooroverleg

Aanmelding plan gemeente bij provincie (separaat)

Kennisgeving van gemeente aan provincie (separaat)

Plan landschappelijke inpassing (separaat)

Verkennend bodemonderzoek (separaat)

Standaardadvies en standaardverantwoording groepsrisico (separaat)

**Van:** Van Kan-Geijselaers, Claudia (ZN) <claudia.geyselaers@rws.nl> **Verzonden:** donderdag 17 oktober 2019 14:50 **Aan:** Annemiek Coppens <A.Coppens@halderberge.nl> **CC:** Rutten, Charlotte (ZN) <charlotte.rutten@rws.nl> **Onderwerp:** RE: gemeente Halderberge vooroverleg wijzigingsplan Vaartweg 34 Oudenbosch

Geachte mevrouw Coppens,

Hartelijk dank voor de toezending van onderstaand plan. Dit plan ligt niet in het beheersgebied van Rijkswaterstaat Zuid Nederland en raakt dan ook geen van onze belangen. U zult vanuit Rijkswaterstaat Zuid Nederland geen reactie ontvangen.

Hopende u bij deze voldoende geïnformeerd te hebben.

Met vriendelijke groet, **Claudia Van Kan-Geijselaers** Medewerker Verwerken en Behandelen ................................................................................. **Rijkswaterstaat Zuid-Nederland Afdeling Netwerkontwikkeling en Visie** Avénue Ceramique 125 | 6221 KV | Maastricht **Werkplek: D2** Postbus 2232 | 3500 GE Utrecht Factuuradres Postbus 8185 | 3503 RD Utrecht ................................................................................. **M** 06 31 01 14 08 [claudia.geyselaers@rws.nl](mailto:claudia.geyselaers@rws.nl) [www.rijkswaterstaat.nl](http://www.rijkswaterstaat.nl/)

................................................................................. **Water. Wegen. Werken. Rijkswaterstaat.**

................................................................................. Werkzaam van dinsdag t/m vrijdag

**Van:** Annemiek Coppens [\[mailto:A.Coppens@halderberge.nl\]](mailto:A.Coppens@halderberge.nl) **Verzonden:** dinsdag 15 oktober 2019 19:53 **Aan:** 'vergunningen@brabantsedelta.nl'; ZN FB roplannenzuidnederland; 'ROMDVDDZ@mindef.nl'; 'RO_West@gasunie.nl'; 'grover@dnwg.nl'; 'info@brandweermwb.nl' **CC:** 'Wielen, Martijn van der' **Onderwerp:** gemeente Halderberge vooroverleg wijzigingsplan Vaartweg 34 Oudenbosch

Geachte heer, mevrouw,

Op grond van het bepaalde in artikel 3.1.1 van het Besluit ruimtelijke ordening jo artikel 3.6 van de Algemene wet bestuursrecht is overleg voorgeschreven met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast met de behartiging van belangen welke in het plan in het geding zijn. Derhalve stellen wij u in de gelegenheid om binnen 6 weken na de datum van verzending van dit e-mailbericht uw opmerkingen over het ontwerp-wijzigingsplan te maken. De stukken ten behoeve van het ontwerpwijzigingsplan Vaartweg 34, Oudenbosch zijn bijgevoegd<https://we.tl/t-O7y2qIiHA4> Het plan ziet toe op het juridisch-planologisch vastleggen van de omzetting van een agrarische in een woonbestemming. Het plan ligt tevens ter inzage voor zienswijzen.

Ik wil u vragen om uiterlijk 4 december 2019 te reageren op het plan; mocht het binnen deze termijn niet lukken dan hoor ik dat graag. Als u nog vragen heeft dan kunt u altijd even contact met mij opnemen. Ik vertrouw erop u met deze informatie voldoende te hebben bericht.

Met vriendelijke groet,

Annemiek Coppens, Beleidsmedewerker Ruimtelijke ordening Gemeente Halderberge, Team Ontwikkeling, Postbus 5, 4730 AA Oudenbosch **T** 0165-390507, **E** [a.coppens@halderberge.nl,](mailto:a.coppens@halderberge.nl) **I** [www.halderberge.nl](http://www.halderberge.nl/) Werkdagen:maandag, dinsdag, donderdag

*Algemeen telefoonnummer gemeente Halderberge 14 0165.*

Proclaimer:

De gemeente Halderberge streeft naar een optimale dienstverlening. Toch is het mogelijk dat deze mail niet voor u is bestemd. In dat geval verzoeken wij u de afzender op de hoogte te brengen van de verkeerde bezorging van deze mail.

De gemeente Halderberge maakt geen gebruik van de elektronische weg voor het aanvragen of verzenden van besluiten. Aanvragen voor besluiten kunnen daarom alleen per post worden ingediend **Van:** Oosterwegel, Jaap <Jaap.Oosterwegel@brandweermwb.nl> **Verzonden:** donderdag 24 oktober 2019 14:01 **Aan:** Annemiek Coppens <A.Coppens@halderberge.nl> **Onderwerp:** wijzigingsplan Vaartweg Oudenbosch

Aan: gemeente Halderberge, mevr. A. Coppens

Voor het wijzigingsplan "Vaartweg 34 in Oudenbosch" is voor het aspect externe veiligheid het standaardadvies van toepassing.

Met vriendelijke groet,

#### **Jaap Oosterwegel**

Adviseur Risicobeheersing

Brandweer Midden- en West-Brabant | Postbus 3208, 5003 DE Tilburg | Fabriekstraat 34 Tilburg

telefoon: 088 - 225 0100 e-mail: [jaap.oosterwegel@brandweermwb.nl](mailto:jaap.oosterwegel@brandweermwb.nl)

Brandweer Midden- en West-Brabant maakt onderdeel uit van de Veiligheidsregio Midden- en West-Brabant

**Van:** fm-Grover@DNWG.nl <Grover@dnwg.nl> **Verzonden:** dinsdag 12 november 2019 08:44 **Aan:** Annemiek Coppens <A.Coppens@halderberge.nl> **CC:** Beekman, Frans <FBeekman@dnwg.nl> **Onderwerp:** RE: gemeente Halderberge vooroverleg wijzigingsplan Vaartweg 34 Oudenbosch

Goedemorgen Annemiek,

Dank je wel voor het toezenden van de stukken. De afstand van het plangebied tot de ZEBRA-gasleiding is ruim voldoende. Een verdere afweging is niet nodig.

Kaan Consultancy voert sinds kort het omgevingsmanagement uit voor DOW Benelux B.V. en Zeeland Refinery/Total. Op 6 november j.l. is al door Kaan namens deze partijen gereageerd.

Met vriendelijke groet,

Frans Beekman Juridisch medewerker 06-22080944

DNWG Infra B.V. | KvK 22052034 [www.DNWG.nl](http://www.dnwg.nl/)

**Van:** Annemiek Coppens [<A.Coppens@halderberge.nl>](mailto:A.Coppens@halderberge.nl)

**Verzonden:** dinsdag 15 oktober 2019 19:53

**Aan:** 'vergunningen@brabantsedelta.nl' [<vergunningen@brabantsedelta.nl>](mailto:vergunningen@brabantsedelta.nl);

'roplannenzuidnederland@rws.nl' [<roplannenzuidnederland@rws.nl>](mailto:roplannenzuidnederland@rws.nl); 'ROMDVDDZ@mindef.nl' [<ROMDVDDZ@mindef.nl>](mailto:ROMDVDDZ@mindef.nl); 'RO_West@gasunie.nl' [<RO_West@gasunie.nl>](mailto:RO_West@gasunie.nl); [fm-Grover@DNWG.nl](mailto:fm-Grover@DNWG.nl) [<Grover@dnwg.nl>](mailto:Grover@dnwg.nl); 'info@brandweermwb.nl' [<info@brandweermwb.nl>](mailto:info@brandweermwb.nl)

**CC:** 'Wielen, Martijn van der' [<M.vanderWielen@omwb.nl>](mailto:M.vanderWielen@omwb.nl)

**Onderwerp:** gemeente Halderberge vooroverleg wijzigingsplan Vaartweg 34 Oudenbosch

Geachte heer, mevrouw,

Op grond van het bepaalde in artikel 3.1.1 van het Besluit ruimtelijke ordening jo artikel 3.6 van de Algemene wet bestuursrecht is overleg voorgeschreven met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast met de behartiging van belangen welke in het plan in het geding zijn. Derhalve stellen wij u in de gelegenheid om binnen 6 weken na de datum van verzending van dit emailbericht uw opmerkingen over het ontwerp-wijzigingsplan te maken. De stukken ten behoeve van het ontwerp-wijzigingsplan Vaartweg 34, Oudenbosch zijn bijgevoegd [https://we.tl/t-O7y2qIiHA4](https://eur03.safelinks.protection.outlook.com/?url=https%3A%2F%2Fwe.tl%2Ft-O7y2qIiHA4&data=02%7C01%7CGrover%40dnwg.nl%7Cd8f3fd6035e349aa80ba08d751989415%7C7bd6a090e0a54feea66ce86c99598345%7C1%7C0%7C637067588069053543&sdata=o268HxtqLP3xODOqxKU6rouw8WCV2niKVUBoenq6StA%3D&reserved=0) Het plan ziet toe op het juridisch-planologisch vastleggen van de omzetting van een agrarische in een woonbestemming. Het plan ligt tevens ter inzage voor zienswijzen.

Ik wil u vragen om uiterlijk 4 december 2019 te reageren op het plan; mocht het binnen deze termijn niet lukken dan hoor ik dat graag.

Als u nog vragen heeft dan kunt u altijd even contact met mij opnemen. Ik vertrouw erop u met deze informatie voldoende te hebben bericht.

Met vriendelijke groet,

Annemiek Coppens, Beleidsmedewerker Ruimtelijke ordening Gemeente Halderberge, Team Ontwikkeling, Postbus 5, 4730 AA Oudenbosch **T** 0165-390507, **E** [a.coppens@halderberge.nl,](mailto:a.coppens@halderberge.nl) **I** [www.halderberge.nl](https://eur03.safelinks.protection.outlook.com/?url=http%3A%2F%2Fwww.halderberge.nl%2F&data=02%7C01%7CGrover%40dnwg.nl%7Cd8f3fd6035e349aa80ba08d751989415%7C7bd6a090e0a54feea66ce86c99598345%7C1%7C0%7C637067588069063538&sdata=y%2B5m%2FdExOYLkbXOyFuMormYJmGnskI6U69hDPfj5tKU%3D&reserved=0) Werkdagen:maandag, dinsdag, donderdag

*Algemeen telefoonnummer gemeente Halderberge 14 0165.*

Proclaimer:

De gemeente Halderberge streeft naar een optimale dienstverlening. Toch is het mogelijk dat deze mail niet voor u is bestemd. In dat geval verzoeken wij u de afzender op de hoogte te brengen van de verkeerde bezorging van deze mail.

De gemeente Halderberge maakt geen gebruik van de elektronische weg voor het aanvragen of verzenden van besluiten. Aanvragen voor besluiten kunnen daarom alleen per post worden ingediend.

Disclaimer: Dit e-mailbericht is bestemd voor de geadresseerde(n) en kan vertrouwelijk zijn. Gebruik door anderen dan de geadresseerde(n) is verboden. Als dit bericht niet voor u bestemd is, wordt u vriendelijk verzocht dit aan de afzender te melden en het bericht te vernietigen.

This e-mail message is intended for the addressee (s) and can be confidential. Use by others than the addressee (s) is prohibited. If this message is not intended for you, you are kindly requested to report this to the sender and to destroy the message.

**Van:** Rob Kaan <mail@kaanconsultancy.nl> **Verzonden:** woensdag 6 november 2019 10:54 **Aan:** Annemiek Coppens <A.Coppens@halderberge.nl> **Onderwerp:** Re: gemeente Halderberge vooroverleg wijzigingsplan Vaartweg 34 Oudenbosch

Geachte mevrouw Coppens,

Vriendelijk dank voor het feit dat u ons op de hoogte brengt van dit plan. Wij hebben de locatie Vaartweg 34 te Oudenbosch namens Zeeland Refinery en Dow nader bekeken. De buisleidingen van de hiervoor genoemde exploitanten liggen op geruime afstand van deze locatie. Derhalve zijn er geen belangen namens deze partijen af te wegen.

Nogmaals dank voor het toezenden.

Namens Dow en Zeeland Refinery.

Met vriendelijke groet,

#### **J.C. Kaan**

Kaan Consultancy || Legal & Business Management || KvK 73442380 MAIL: [mail@kaanconsultancy.nl](mailto:mail@kaanconsultancy.nl) || TELEFOON: 06-17175273

Op di 15 okt. 2019 om 19:53 schreef Annemiek Coppens [<A.Coppens@halderberge.nl>](mailto:A.Coppens@halderberge.nl):

Geachte heer, mevrouw,

Op grond van het bepaalde in artikel 3.1.1 van het Besluit ruimtelijke ordening jo artikel 3.6 van de Algemene wet bestuursrecht is overleg voorgeschreven met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast met de behartiging van belangen welke in het plan in het geding zijn. Derhalve stellen wij u in de gelegenheid om binnen 6 weken na de datum van verzending van dit emailbericht uw opmerkingen over het ontwerp-wijzigingsplan te maken. De stukken ten behoeve van het ontwerp-wijzigingsplan Vaartweg 34, Oudenbosch zijn bijgevoegd <https://we.tl/t-O7y2qIiHA4> Het plan ziet toe op het juridisch-planologisch vastleggen van de omzetting van een agrarische in een woonbestemming. Het plan ligt tevens ter inzage voor zienswijzen.

Ik wil u vragen om uiterlijk 4 december 2019 te reageren op het plan; mocht het binnen deze termijn niet lukken dan hoor ik dat graag.

Als u nog vragen heeft dan kunt u altijd even contact met mij opnemen. Ik vertrouw erop u met deze informatie voldoende te hebben bericht.

Met vriendelijke groet,

Annemiek Coppens, Beleidsmedewerker Ruimtelijke ordening

Gemeente Halderberge, Team Ontwikkeling, Postbus 5, 4730 AA Oudenbosch

**T** 0165-390507, **E** [a.coppens@halderberge.nl,](mailto:a.coppens@halderberge.nl) **I** [www.halderberge.nl](http://www.halderberge.nl/)

Werkdagen:maandag, dinsdag, donderdag

*Algemeen telefoonnummer gemeente Halderberge 14 0165.*

Proclaimer:

De gemeente Halderberge streeft naar een optimale dienstverlening. Toch is het mogelijk dat deze mail niet voor u is bestemd. In dat geval verzoeken wij u de afzender op de hoogte te brengen van de verkeerde bezorging van deze mail.

De gemeente Halderberge maakt geen gebruik van de elektronische weg voor het aanvragen of verzenden van besluiten. Aanvragen voor besluiten kunnen daarom alleen per post worden ingediend. **Van:** Brenk, Maurits van [\[mailto:m.van.brenk@brabantsedelta.nl\]](mailto:m.van.brenk@brabantsedelta.nl) **Verzonden:** maandag 16 december 2019 15:50 **Aan:** Annemiek Coppens **Onderwerp:** wateradvies wijzigingsplan Vaartweg 34 Oudenbosch

Geachte mevrouw Coppens,

Op grond van het bepaalde in artikel 3.1.1 van het Besluit ruimtelijke ordening jo artikel 3.6 van de Algemene wet bestuursrecht is het ontwerp-wijzigingsplan Vaartweg 34, Oudenbosch aan het waterschap voorgelegd.

Het plan voorziet in een planologische wijziging en leidt niet tot een fysieke aanpassing van de situatie.

Daarmee zijn er geen effecten op het watersysteem en hebben wij geen belang.

Met vriendelijke groet,

**Maurits van Brenk Senior plantoetser/vergunningverlener** Vergunningen

T: [+31](tel:+31%2076%20564%2018%2006) 76 564 18 06 E: W: [m.van.brenk@brabantsedelta.nl](mailto:m.van.brenk@brabantsedelta.nl) [www.brabantsedelta.nl](https://www.brabantsedelta.nl/)

Bouvignelaan 5 | 4836 AA Breda | Postbus 5520 | 4801 DZ Breda

Proclaimer:

De gemeente Halderberge streeft naar een optimale dienstverlening. Toch is het mogelijk dat deze mail niet voor u is bestemd. In dat geval verzoeken wij u de afzender op de hoogte te brengen van de verkeerde bezorging van deze mail.

De gemeente Halderberge maakt geen gebruik van de elektronische weg voor het aanvragen of verzenden van besluiten. Aanvragen voor besluiten kunnen daarom alleen per post worden ingediend.