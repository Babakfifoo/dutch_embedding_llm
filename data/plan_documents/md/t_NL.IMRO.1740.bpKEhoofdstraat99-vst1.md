xml version\="1\.0" encoding\="UTF\-8"?

Kesteren, Hoofdstraat 99: Toelichting

direct naar inhoud van Toelichting

Kesteren, Hoofdstraat 99

========================

Toelichting

-----------

| Plan: | Kesteren, Hoofdstraat 99 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1740\.bpKEhoofdstraat99\-vst1 |

* vaststellingsbesluit

* Toelichting

* Bijlagen bij de toelichting

* Regels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding en doel van het plan

+ 1\.2 Ligging plangebied

+ 1\.3 Geldende plannen

+ 1\.4 Leeswijzer

* Hoofdstuk 2 Planbeschrijving

+ 2\.1 Bestaande situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Nationaal beleid

+ 3\.2 Provinciaal beleid

+ 3\.3 Regionaal beleid

+ 3\.4 Gemeentelijk beleid

+ 3\.5 Conclusie

* Hoofdstuk 4 Omgevingsaspecten

+ 4\.1 Verkeer \& parkeren

+ 4\.2 Bodem

+ 4\.3 Geluid

+ 4\.4 Bedrijven en Milieuzonering

+ 4\.5 Luchtkwaliteit

+ 4\.6 Geur

+ 4\.7 Externe veiligheid

+ 4\.8 Waterhuishouding

+ 4\.9 Ecologie

+ 4\.10 Archeologie \& cultuurhistorie

+ 4\.11 Leidingen

+ 4\.12 Explosieven

+ 4\.13 Spuitzonering

* Hoofdstuk 5 Juridische planbeschrijving

+ 5\.1 Algemeen

+ 5\.2 Inleidende regels

+ 5\.3 Bestemmingsregels

+ 5\.4 Algemene regels

+ 5\.5 Overgangs\- en slotregels

* Hoofdstuk 6 Uitvoerbaarheid

+ 6\.1 Economische uitvoerbaarheid

+ 6\.2 Maatschappelijke uitvoerbaarheid

* Hoofdstuk 7 Procedure

+ 7\.1 Overleg

+ 7\.2 Inspraak

+ 7\.3 Ontwerpfase

+ 7\.4 Vaststellingsfase

### Hoofdstuk 1 Inleiding

#### 1\.1 Aanleiding en doel van het plan

De initiatiefnemer is voornemens om aan de Hoofdstraat 99 in Kesteren drie woningen te realiseren. De bestaande woning op het perceel zal worden gesloopt. Het perceel bevindt zich te midden van het uitbreidingswijk Casterhoven.

Omdat de beoogde ontwikkeling op grond van het vigerende bestemmingsplan 'Witte vlekken' niet is toegestaan, wordt het voorliggende bestemmingsplan in procedure gebracht.

#### 1\.2 Ligging plangebied

Het perceel ligt aan de Hoofdstraat direct ten zuidwesten van de kern Kesteren. Onderstaande afbeelding toont globaal de ligging van het plangebied in de omgeving.

![afbeelding "i_NL.IMRO.1740.bpKEhoofdstraat99-vst1_0002.png"](i_NL.IMRO.1740.bpKEhoofdstraat99-vst1_0002.png)

*Afbeelding 1\.1: globale ligging en begrenzing plangebied (bron: openstreetmap.org)*

#### 1\.3 Geldende plannen

Voor de in het bestemmingsplan begrepen gronden vigeert thans het bestemmingsplan 'Witte Vlekken', dat op 12 september 2013 door de gemeenteraad van Neder\-Betuwe is vastgesteld. De gemeente Neder\-Betuwe werkt aan de actualisering van de bestemmingsplannen binnen haar grondgebied. In dat kader zijn voor de verschillende dorpskernen en het buitengebied nieuwe bestemmingsplannen gemaakt. Binnen deze te onderscheiden gebieden binnen het gemeentelijke grondgebied zijn, om uiteenlopende redenen, een aantal locaties bij de actualisering buiten de actualisatieopgave gehouden: dit zijn de zogenaamde 'Witte vlekken'. Hier gelden wel bestemmingsplannen, maar deze zijn de afgelopen jaren nog niet geactualiseerd.

In dit bestemmingsplan heeft het plangebied de bestemming 'Wonen\-2' met een bouwvlak voor een vrijstaande woning. Daarnaast kent het gehele perceel de dubbelbestemming 'Waarde \-Archeologie 4'.

Daarnaast gelden voor de in het bestemmingsplan begrepen gronden de volgende paraplubestemmingsplannen:

* Bestemmingsplan 'Parapluregeling Archeologie ', vastgesteld door de gemeenteraad op 27 september 2018\. Binnen dit plan is de dubbelbestemming 'Waarde \-Archeologie 4' uit het bestemmingsplan 'Witte Vlekken' aangepast naar de dubbelbestemming 'Waarde \-Archeologie 2';

* Bestemmingsplan 'Parapluregeling Parkeren ', vastgesteld door de gemeenteraad op 26 april 2018\.

![afbeelding "i_NL.IMRO.1740.bpKEhoofdstraat99-vst1_0003.png"](i_NL.IMRO.1740.bpKEhoofdstraat99-vst1_0003.png)

*Afbeelding 1\.2: uitsnede geldend bestemmingsplan (bron: ruimtelijkeplannen.nl)*

*Strijdigheid met het vigerende bestemmingsplan*

Binnen het perceel is Ã©Ã©n woning toegestaan. Binnen het bestemmingsplan wordt de mogelijkheid geboden om middels een wijzigingsbevoegheid Ã©Ã©n extra woning te bouwen op het perceel. Aangezien voorliggend initiatief uitgaan van het realiseren van drie woningen is het initiatief strijdig met de geldende bestemmingen in het plangebied.

#### 1\.4 Leeswijzer

Het bestemmingsplan bestaat uit meerdere onderdelen: een verbeelding waarop de bestemmingen in het plangebied zijn aangegeven en regels waarin de bepalingen voor de op de verbeelding vermelde bestemmingen zijn opgenomen. Het bestemmingsplan gaat vergezeld van een toelichting waarin de achtergronden van het bestemmingsplan zijn beschreven. De verbeelding vormt samen met de regels het juridische bindende deel van het bestemmingsplan. In de toelichting worden de keuzes die in het bestemmingsplan worden gemaakt nader gemotiveerd en verantwoord.

### Hoofdstuk 2 Planbeschrijving

#### 2\.1 Bestaande situatie

Het plangebied ligt direct ten zuiden van de kern Kesteren bij de overgang naar het buitengebied. Het perceel is omgeven door voornamelijk vrijstaande woningen en enkele bedrijflocaties. Het perceel ligt te midden van de uitbreidingswijk Casterhoven.

Op het perceel van Hoofdstraat 99 bevindt zich een vrijstaande woning. Deze woning is verouderd en voldoet niet meer aan de hedendaagse eisen. Het perceel heeft een oppervlakte van circa 2\.760 mÂ². Aan de westzijde wordt het perceel begrenst door een watergang. In navolgende afbeelding is de huidige situatie van het perceel en de directe omgeving weergegeven.

![afbeelding "i_NL.IMRO.1740.bpKEhoofdstraat99-vst1_0004.png"](i_NL.IMRO.1740.bpKEhoofdstraat99-vst1_0004.png)

*Afbeelding 2\.1 Luchtfoto en begrenzing plangebied*

#### 2\.2 Toekomstige situatie

##### 2\.2\.1 Programma

Met het plan worden drie nieuwe woningen mogelijk gemaakt. Het woningtype zal bestaan uit vrijstaande woningen.

##### 2\.2\.2 Ruimtelijke ontwikkeling

De gehele Hoofdstraat zal de komende jaren door de ontwikkeling van het woningbouwproject Casterhoven een transformatie doormaken waarbij de lintstructuur langs de Hoofdstraat zal worden versterkt. Voorliggend perceel heeft een grote afmeting en is daardoor geschikt om ter plaatse verdichting te realiseren, waarbij voldoende openheid in de structuur blijft bestaan. De bestaande woning op het perceel zal worden gesloopt. Teneinde de bouw van de drie vrijstaande woningen mogelijk te maken wordt het perceel gesplitst in drie percelen. De nieuwe percelen krijgen een omvang van circa 850 mÂ² tot 1\.000 mÂ². Bij de inrichting van de percelen zal zoveel mogelijk aansluiting worden gezocht bij de stedenbouwkundige uitgangspunten en beeldkwaliteit van het nabijgelegen bestemmingsplan Casterhoven.

De nieuwe woningen worden ontworpen in een kempische bouwstijl. Door toepassing van deze bouwstijl wordt de gewenste diversiteit en kwaliteit bereikt. De positie op het perceel volgt de rooilijn van de naastgelegen woningen. Voor het plan is een schetsontwerp gemaakt (zie ook bijlage 1) en een impressie van de woningen, zie navolgende afbeeldingen.

![afbeelding "i_NL.IMRO.1740.bpKEhoofdstraat99-vst1_0005.png"](i_NL.IMRO.1740.bpKEhoofdstraat99-vst1_0005.png)

*Afbeelding 2\.2: Plattegrond toekomstige situatie. (Bron: HUIBERS Architectuur)*

![afbeelding "i_NL.IMRO.1740.bpKEhoofdstraat99-vst1_0006.png"](i_NL.IMRO.1740.bpKEhoofdstraat99-vst1_0006.png)

*Afbeelding 2\.3: Impressie toekomstige woningen. (Bron: HUIBERS Architectuur)*

##### 2\.2\.3 Ontsluiting en parkeren

*Ontsluiting*

De drie woningen krijgen ieder een eigen inrit op de Hoofdstraat. De Hoofdstraat is een belangrijke ontsluitingsroute van de kern Kesteren die is aangesloten op de provinciale weg N233 ten zuidwesten van het plangebied.

*Parkeren*

Op ieder perceel is voldoende ruimte om te voorzien in voldoende parkeerplaatsen op eigen terrein. Per woning worden drie parkeerplaatsen gerealiseerd. Hierop wordt nader ingegaan in paragraaf 4\.1\.2.

### Hoofdstuk 3 Beleidskader

#### 3\.1 Nationaal beleid

##### 3\.1\.1 Nationale Omgevingsvisie (NOVI)

Per januari 2021 is de Nationale Omgevingsvisie (NOVI) van kracht. De NOVI biedt een langetermijnperspectief op de ontwikkeling van de leefomgeving in Nederland tot 2050\. Met de NOVI geeft het kabinet richting aan de grote opgaven die het aanzien van Nederland de komende dertig jaar ingrijpend zullen veranderen. Denk aan het bouwen van nieuwe woningen, ruimte voor opwekking van duurzame energie, aanpassing aan een veranderend klimaat, ontwikkeling van een circulaire economie en omschakeling naar kringlooplandbouw. Alles met zorg voor een gezonde bodem, schoon water, behoud van biodiversiteit en een aantrekkelijke leefomgeving.

Met de NOVI benoemt het Rijk nationale belangen, geeft het richting op de vier prioriteiten en helpt keuzes maken waar dat moet. Want niet alles kan overal. Deze visie is ontwikkeld in nauwe samenwerking met provincies, gemeenten, waterschappen, maatschappelijke instellingen en burgers.

De NOVI is vastgesteld op grond van de geldende regelgeving omdat de Omgevingswet nog niet in werking is. De NOVI voldoet tevens aan de eisen die de Omgevingswet stelt aan een omgevingsvisie. Zodra de Omgevingswet in werking is getreden, zal deze omgevingsvisie dan ook gelden als de Nationale Omgevingsvisie in de zin van deze wet.

Met de komst van de NOVI komen meerdere nationale beleidsstukken te vervallen, waaronder de Structuurvisie Infrastructuur en Ruimte (SVIR) en het Besluit algemene regels ruimtelijke ordening (Barro). Strategisch relevante delen van de SVIR en het Barro worden echter opgenomen in de NOVI en blijven daarmee ook na inwerkingtreding van de NOVI gelden. Dit bestemmingsplan zal daarom ook aan dit beleid worden getoetst.

*Gebiedsgericht*

De NOVI benoemt een aantal aspecten van nationaal ruimtelijk belang. Het betreft de bescherming van de waterveiligheid aan de kust en rond de grote rivieren, bescherming en behoud van de Waddenzee en enkele werelderfgoederen, de uitoefening van defensietaken, het Natuurnetwerk Nederland (voorheen de ecologische hoofdstructuur), de elektriciteitsvoorziening, de toekomstige uitbreiding van het hoofd(spoor)wegennet en de veiligheid rond rijksvaarwegen.

In het Barro waren regels opgesteld waarmee deze gebiedsbescherming juridisch verankerd is richting lagere overheden. Via het Besluit ruimtelijke ordening en het Besluit omgevingsrecht zijn deze regels aanvullend vastgelegd.

**Planspecifiek**

Onderhavig plangebied ligt niet in een van de aangewezen gebieden van de NOVI/SVIR en het Barro. Voor het plan gelden geen specifieke randvoorwaarden.

##### 3\.1\.2 Ladder voor duurzame verstedelijking

Een meer algemeen onderwerp uit de SVIR is 'duurzame verstedelijking'. Via de 'ladder voor duurzame verstedelijking' wordt een zorgvuldige afweging en besluitvorming geborgd bij ruimtelijke vraagstukken in stedelijk gebied. Het gebruik van deze ladder is opgenomen in het Bro (artikel 3\.1\.6 onder 2\).

De ladder richt zich op nieuwe stedelijke ontwikkelingen. In de toelichting van een bestemmingsplan dat een nieuwe stedelijke ontwikkeling mogelijk maakt, dient de behoefte aan die ontwikkeling te worden beschreven. Als de ontwikkeling buiten het bestaand stedelijk gebied plaatsvindt, moet bovendien gemotiveerd worden waarom niet binnen het bestaand stedelijk gebied in die behoefte kan worden voorzien.

Het Bro beschrijft wat een stedelijke ontwikkeling is: "een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen." Onder 'bestaand stedelijk gebied' wordt het volgende verstaan: "bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur."

**Planspecifiek**

Dit plan voorziet in het mogelijk maken van drie woningen binnen het plangebied (op een perceel waar reeds Ã©Ã©n woning is toegestaan). Uit jurisprudentie blijkt dat pas van een stedelijke ontwikkeling sprake is als woningbouwprojecten voorzien in 11 nieuwe woningen of meer. Voorliggend plan blijft hier qua aantal onder, waardoor er geen sprake is van een stedelijke ontwikkeling en een verdere toets aan de ladder voor duurzame verstedelijking niet van toepassing is. Voorliggend initiatief past binnen het rijksbeleid.

##### 3\.1\.3 Conclusie

In het plangebied zijn geen nationale belangen in het geding.

#### 3\.2 Provinciaal beleid

##### 3\.2\.1 Algemeen

In de Omgevingsvisie Gaaf Gelderland (december 2018\) staan de hoofdlijnen van het provinciale ruimtelijk beleid. Op 24 september 2014 is door Provinciale Staten van Gelderland de Omgevingsverordening Gelderland vastgesteld. Deze is op 19 december 2018 geactualiseerd op basis van de nieuwe omgevingsvisie. De Omgevingsverordening is een uitwerking van de Omgevingsvisie en stelt regels waaraan bestemmingsplannen moeten voldoen.

##### 3\.2\.2 Omgevingsvisie Gaaf Gelderland

De provincie wil de focus leggen op een duurzaam, verbonden en een economisch krachtig Gelderland. Door daarin te investeren wil de provincie werken aan een gezond, veilig, schoon en welvarend Gelderland centraal. Om dat te bereiken wordt de focus gelegd op zeven ambities op het gebied van energietransitie, klimaatadaptatie, circulaire economie, biodiversiteit, bereikbaarheid, vestigingsklimaat en woon\- en leefomgeving. Deze ambities worden hieronder kort samengevat:

* Een versnelde energietransitie, gericht op forse vergroting van het aandeel duurzame energie en passend bij de Gelderse kwaliteiten;

* Een op de toekomst toegerust beschermend klimaatbeleid;

* Een voortvarend en innovatief circulair beleid;

* Een stimulerend en beschermend beleid voor biodiversiteit;

* EfficiÃ«nte, duurzame en innovatieve bereikbaarheid, toegesneden op de veranderende vraag;

* Een duurzaam, dynamisch en toegankelijk economisch vestigingsklimaat, waar voor ondernemers en inwoners een sterke aantrekkingskracht vanuit gaat;

* Een duurzaam en divers woon\- en leefklimaat, dat steeds weet te anticiperen op ontwikkelingen.

##### 3\.2\.3 Omgevingsverordening

De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen.

**Planspecifiek**

Ter plaatse van het plangebied zijn de volgende relevante artikelen uit de Omgevingsvisie en Omgevingsverordening van toepassing:

*Romeinse Limes*

Het plangebied is aangeduid als 'Romeinse Limes'. De kernkwaliteiten van de Romeinse Limes zijn forten (castella), burgerlijke nederzettingen, kampdorpen (vici) grafvelden, de militaire infrastructuur, bestaande uit wegen, waterwerken en wachttorens en scheepswrakken. Binnen het plangebied zijn geen van deze kernkwaliteiten van de Romeinse Limes aanwezig die met onderhavig plan aangetast zouden kunnen worden (zie ook paragraaf 4\.10 Archeologie \& cultuurhistorie).

*Plussenbeleid*

Het Plussenbeleid stelt regels voor de uitbreiding van een niet\-grondgebonden veehouderijbedrijf of niet\-grondgebonden veehouderijtak. Dit is in voorliggend plan niet van toepassing.

*Intrekgebied*

De planlocatie ligt binnen een door de provincie aangewezen 'intrekgebied'. Bestemmingsplannen die ingaan op ontwikkelingen binnen dit gebied, dienen geen bestemmingen op te nemen die de winning van fossiele energie, zoals aardgas, aardolie, schaliegas en steenkoolgas, mogelijk maakt. Voorliggend plan maakt zulke bestemmingen niet mogelijk.

*Glastuinbouw: verbod nieuwvestiging / uitbreiding / hervestiging*

De provincie zet in op de herstructurering van de glastuinbouw sector. Voorliggend plan betreft de realisatie van drie woningen op een perceel reeds bestemd voor wonen. Regels met betrekking tot glastuinbouw zijn in dit plan niet van toepassing.

*Woonlocaties*

In de Omgevingsverordening is in een artikel opgenomen (artikel 2\.2\) dat een bestemmingsplan nieuwe woningen alleen mogelijk maakt als die ontwikkeling past binnen een door*Â*Gedeputeerde Staten vastgestelde regionale woonagenda. Op 30 mei 2016 zijn er afspraken gemaakt tussen regio en provincie over het de kwantitatieve opgave wonen voor de periode 2015\-2024\. Deze afspraken zijn op 13 juli 2016 door Gedeputeerde Staten formeel bekrachtigd. Op dit moment werkt de regio Rivierenland, waarvan Neder\-Betuwe deel uitmaakt, aan het opstellen van de regionale Woonagenda. Belangrijk onderdeel hierin is het opstellen van een kwantitatief en kwalitatief regionaal woningbouwprogramma (zie paragraaf 3\.3\.1\).

De woningen uit voorliggend plan zullen voldoen aan de nieuwe eisen van energie en conform het Bouwbesluit gasloos worden gebouwd. Hiermee draagt het plan bij aan de ambitie uit de Omgevingsvisie voor een duurzaam en divers woon\- en leefklimaat, dat weet te anticiperen op ontwikkelingen.

##### 3\.2\.4 Conclusie

Het bestemmingsplan is passend in de Omgevingsvisie en \-verordening van de provincie Gelderland.

#### 3\.3 Regionaal beleid

##### 3\.3\.1 Regionaal woningbouwprogramma Rivierenland

De gemeenten van de regio Rivierenland hebben afspraken gemaakt voor het opstellen en monitoren/actueel houden van een regionaal woningbouwprogramma. Het regionale woningbouwprogramma is een dynamische lijst die jaarlijks wordt geactualiseerd.

Op 30 mei 2016 zijn er afspraken gemaakt tussen regio en provincie over de kwantitatieve opgave wonen voor de periode 2015\-2024\. Deze afspraken zijn op 13 juli 2016 door Gedeputeerde Staten formeel bekrachtigd. Sindsdien werkt de Regio Rivierenland waarvan Neder\-Betuwe deel uitmaakt, jaarlijks de regionale Woonagenda bij waarin het kwantitatieve en kwalitatieve regionaal woningbouwprogramma wordt gemonitord.

Toetsing van projecten

Alle projecten worden getoetst op drie punten:

*I. Planstatus*

Van alle projecten is de planstatus geÃ¯nventariseerd. Vanuit de provincie wordt mede gestuurd op planologische hardheid. Het is van belang om te monitoren of kansrijke plannen opgenomen zijn/worden in harde bestemmingsplancapaciteit. Voorkomen moet worden dat plancapaciteit gebruikt wordt voor niet\-kansrijke plannen of projecten die pas op zeer lange termijn ontwikkeld worden. Plannen met harde plancapaciteit worden 'groen' gemarkeerd. Plannen met zachte plancapaciteit zijn 'rood'.

*II. Urgentie*

Onder deze noemer vallen in ieder geval de plannen waar sprake is van een verbetering van locatie en omgeving zoals bij herstructurering en bedrijfssanering. Daarnaast kan een bepaald woningbouwprogramma, zoals voor senioren geschikte woningen in combinatie met zorgvoorzieningen, aanleiding zijn om prioriteit te geven aan een project.

*III. Woonmilieu, prijs en woningtype*

In het WBO is aangegeven waar de belangrijkste tekorten en overschotten zijn. Het regionale woningbouwprogramma wordt hieraan getoetst. Dit kan aanleiding zijn om een aantal projecten opnieuw te bezien en mogelijk meer af te stemmen op de actuele vraag. Projecten worden gespiegeld aan de geschetste behoefte uit het WBO waarbij maatwerk per gemeente en kern mogelijk is. Een groot deel van de projecten bedient immers een specifieke, lokale vraag.

Indeling projecten

Alle bekende projecten zijn getoetst en ingedeeld in drie categorieÃ«n.

*1\. Kansrijke plannen en/of korte termijn (realisatie binnen vijf jaar)*

Dit zijn plannen die goed aansluiten op de actuele marktvraag. Deels gaat het dan om projecten met woningen in de lagere huur\- en koopprijscategorieÃ«n. Ook zorggerelateerde woningen scoren hoog. Daarnaast lijkt de markt voor middeldure, en soms zelfs dure, koopwoningen weer aan te trekken. Alle projecten in categorie 1 zijn opgenomen in harde plancapaciteit. Kansrijke plannen waar nog geen vastgesteld bestemmingsplan voor is, worden opgenomen in categorie 2\.

*2\. Plannen met aandachtspunten en/of middellange termijn (realisatie over vijf tot tien jaar)*

De projecten in categorie 2 zijn plannen met een (beÃ¯nvloedbaar) risico. Zo kan het een kansrijk project zijn met als enige aandachtspunt dat er nog geen vastgesteld bestemmingsplan ligt. Andere belemmeringen zijn omgevingsfactoren zoals milieubelemmeringen of een te verwachten weerstand vanuit de omgeving.

Bij de toetsing wordt onderscheid gemaakt tussen plannen in categorie 2A waarvan verwacht wordt dat de oplevering gepland is voor de middellange termijn (2020\-2025\) en plannen in categorie 2B met aandachtspunten of belemmeringen.

*3\. Risicovolle plannen en/of lange termijn (realisatie tien jaar of verder)*

Een deel van deze plannen betreft een of meer fasen van een groter project. Ook zijn er projecten die nog niet aansluiten op de actuele marktomstandigheden of waar concrete knelpunten gesignaleerd zijn. Tot slot zijn het projecten die ooit een keer bedacht zijn, in de tijd dat er nog onbeperkt plannen gemaakt werden, maar waarvan nu ingeschat wordt dat deze niet meer tot ontwikkeling komen.

De projecten uit de categorieÃ«n 1 en 2 vormen gezamenlijk het Regionale Woningbouwprogramma Rivierenland.

**Planspecifiek**

Wat betreft planstatus scoort onderhavige ontwikkeling nog 'rood'. Voorliggend bestemmingsplan leidt tot een omslag naar 'groen'. Qua urgentie draagt het plan bij aan de verbetering van de locatie door een verouderde woning te slopen en er drie woningen voor terug te bouwen. Daarnaast betreffen het levensloopbestendige woningen waarmee wordt aangesloten bij de woningbehoefte in de gemeente Neder\-Betuwe. Hiermee scoort de ontwikkeling 'groen'. Wat betreft woonmilieu, prijs en woningtype sluit dit plan aan bij de toenemende vraag naar (middel)dure koopwoningen en hiermee scoort de ontwikkeling 'groen'. De voorliggende ontwikkeling is opgenomen in het regionale woningbouwprogramma in de lijst projecten categorie 2\.

##### 3\.3\.2 Conclusie

Het bestemmingsplan is passend binnen het regionale beleid.

#### 3\.4 Gemeentelijk beleid

##### 3\.4\.1 Omgevingsvisie Neder\-Betuwe

De raad van de gemeente Neder\-Betuwe heeft op 24 februari 2022 de 'Omgevingsvisie Neder\-Betuwe' vastgesteld. De Omgevingsvisie schetst een toekomstbeeld met belangrijke waarden, die Neder\-Betuwe kenmerken en wil behouden en versterken voor toekomstige ontwikkelingen. Daarnaast schetst de Omgevingsvisie ook een beeld waar de gemeente de komende jaren aan wil werken. Er zit geen einddatum aan de Omgevingsvisie. De Omgevingsvisie wordt (indien nodig) om de 4 jaar geactualiseerd. Als daar aanleiding toe is kan de Omgevingsvisie ook tussentijds aangepast worden. De Omgevingsvisie bestaat uit tien speerpunten, een richtinggevende kaart en een waardenkaart.

De tien speerpunten zijn:

* Een omgeving waarin inwoners een leven lang gezond en veilig kunnen leven, wonen en werken

* Een goed ondernemers\- en vestigingsklimaat, diversiteit in werk voor onze inwoners en een goede aansluiting tussen onderwijs en arbeidsmarkt

* Wonen voor iedereen

* Een goede bereikbaarheid voor gebruikers van het OV, de auto, de fiets en voor de wandelaar

* Doorontwikkelen en beleefbaar maken van onze identiteit

* Doorontwikkeling van de gemeente als centrum voor laanboomteelt en andere agrarische sectoren

* Opwekking en gebruik van energie op een duurzame manier

* Voorbereid zijn op de veranderingen in klimaat

* Een gezonde, groene en biodiverse omgeving.

* Behoud en ontwikkeling van sterke dorpen in een nieuwe en nauwe samenwerking met de gemeente

![afbeelding "i_NL.IMRO.1740.bpKEhoofdstraat99-vst1_0007.png"](i_NL.IMRO.1740.bpKEhoofdstraat99-vst1_0007.png)

Richtgevende kaart Omgevingsvisie Neder\-Betuwe

In de Omgevingsvisie worden voor de kern Kesteren de volgende waarden benoemd:

* Mooi dorp, met onder meer karakteristiek station

* Veel woningbouw

* Aanwezigheid van alle basisvoorzieningen (winkels voor dagelijkse boodschap, ruimte voor ontmoeting, sport en beweging, basisscholen

* Centrale ligging, goede bereikbaarheid (OV, auto en fiets)

* Groene omgeving en goede verbindingen hiermee

* Saamhorigheid en betrokkenheid

Voor de kern Kesteren wil de gemeente rekeningen houden met:

* De zichtbaarheid en waarde van karakteristieke gebouwen en elementen zoals het station

* Levendigheid in het centrum en rust in de woonwijken

* Aanwezigheid en zichtbaarheid van groen in de kern

* De zichtbaarheid en toegankelijkheid van het omringende landschap met waardevolle cultuurhistorische elementen

* Het belang van saamhorigheid en betrokkenheid

**Planspecifiek**

Voorliggend plan betreft het realiseren van drie woningen binnen bestaand bebouwd gebied in de kern Kesteren. Dit past binnen de waarden met betrekking tot de wens van woningbouw in de kern. De extra woningen passen goed bij de stedenbouwkundige structuur en is gelegen binnen de bestaande uitbreidingswijk Casterhoven. Het initiatief past daarmee binnen de Omgevingsvisie Neder\-Betuwe.

##### 3\.4\.2 Programma Wonen 2020\-2030: wonen voor iedereen

Op 27 januari 2022 is het Programma Wonen 2020\-2030: wonen voor iedereen, vastgesteld door de raad van de gemeente Neder\-Betuwe. Dit is een verdiepend programma van de (concept) Omgevingsvisie Neder\-Betuwe. In het Programma wonen is het beleid met betrekking tot de woningmarkt, het aanbod en de behoefte opgenomen. Om richting te geven aan de ontwikkeling van de gemeente, biedt het Programma Wonen belangrijke handvatten voor de gemeente zelf, maar ook de partners met wie zij op het brede speelveld van het wonen samenwerkt. Het geeft een kwalitatieve inkleuring aan de woningbouwontwikkeling van zowel nieuwbouw als bestaande bouw en alle facetten die hiermee samenhangen. Dit borgt de gemeente door randvoorwaarden te stellen voor de realisatie van sociale huur en sociale koop.

Om wonen voor iedereen te realiseren ziet de gemeente de volgende aandachtspunten die gebaseerd zijn op onderzoek, bestaande beleidskaders en discussie met inwoners, professionals en de raad:

1\. Betaalbaar voor iedereen

Midden 2021 staat de woningmarkt in heel Nederland onder spanning, ook in Neder\-Betuwe. In de koopsector is dit bijvoorbeeld te zien aan de steeds hoger wordende prijzen van koopwoningen en een afname van het aantal beschikbare woningen. In de huursector is de spanning te zien aan de lange wachtlijsten voor sociale huurwoningen. Door het grote tekort aan woningen en de groei van huishoudens wordt het steeds moeilijker om aan een woning te komen. Vooral voor de lagere inkomens, starters en kwetsbare groepen is de situatie nijpend. Maar ook spoedzoekers en middeninkomens hebben moeite met het vinden van een betaalbare woning. Dit geldt voor zowel de koop\- als de huursector.

2\. Beschikbaar voor iedereen

We zetten in op gevarieerde woningbouw in elke kern, zowel qua woningtype als prijsklasse. Dit doen we voor onze lokale inwoners en om aan de autonome inwonersgroei van de gemeente te voldoen. Uit onderzoek van de verhuisstromen blijkt dat we, ondanks gunstige ligging aan de A15, geen grote toestroom hebben vanuit de Randstad. De woningbouwprogrammering is afhankelijk van de bestaande woningen, de behoefte en nieuwbouwmogelijkheden per kern.

3\. Vindbaar voor iedereen

Het vinden van een woning is op dit moment geen vanzelfsprekendheid. Het is fijn om te weten welk actueel aanbod er is in de gemeente is. Ook is het handig om te weten bij wie u moet zijn of hoe u kunt reageren om een woning te huren of kopen. Elke verhuurder en verkoper mag zelf bepalen hoe zij dit doen. De gemeente aan de slag om dit voor inwoners beter inzichtelijk te maken.

4\. Lagere inkomens

In de dorpen van Neder\-Betuwe wordt al jaren gemixt gebouwd. Daarmee bedoelen we dat er verschillende woningtypen en prijsklassen gerealiseerd worden: van sociale huur tot luxe villa's. De keuze wat er gebouwd wordt moet aansluiten bij wat nodig is. De bevolking verandert en dat betekent ook dat het bouwprogramma moet veranderen: meer eenpersoonshuishoudens en zorg aan huis, waarbij het merendeel van deze inwoners een inkomen heeft waarmee ze alleen kans maken op een woning in de sociale huur of lage koop.

5\. Starters

Het begrip starter wordt vaak gebruikt, maar wie is nou die starter? De groep starters wordt door iedereen op een andere manier gedefinieerd. Toch worden starters op de woningmarkt vaak wel gezien als 'jonge mensen'. Hierbij denkt men al snel aan de groep 25\-35 jaar, vooral bij koopstarters. De groep tot 25 jaar wordt vaak niet meegenomen als starter op de woningmarkt. Je kan huurstarters en koopstarters onderscheiden. Huurstarters starten Ã³f in de sociale huur Ã³f in de particuliere huur. Voor koopstarters gaat het veelal om het bemachtigen van een sociale of goedkope koopwoning, waarbij ze zelf geen zelfstandige koopwoning achter laten. Het kan daarbij wel zijn dat deze koopstarter al een stukje wooncarriÃ¨re in de (sociale) huur heeft doorlopen en daardoor een huurwoning achterlaat.

6\. Senioren

Vanaf 65 jaar val je onder de noemer senior. Neder\-Betuwe telt 2\.500 inwoners van 65 tot 75 jaar (ruim 10% van de bevolking) en 1\.650 inwoners van 75 jaar of ouder (bijna 7% van de bevolking). Onze gemeente is daarmee iets minder vergrijsd dan het landelijk gemiddelde. De komende jaren zal de vergrijzing in Neder\-Betuwe verder toenemen. Dat betekent ook een toenemende zorgvraag en een toenemende vraag naar passend wonen. Het belangrijkste is dat 55\-plussers, die nog geen senior zijn, zich ervan bewust moeten worden dat ze tijdig kiezen voor een passende woning. Nadenken over verhuizen of verbouwen als de zorgvraag er is, betekent dat er weinig keuze en/of tijd is voor het

vinden van een gewenste woning of verbouwen van de bestaande woning. Als er niet op tijd verhuisd is, moet de huidige woning via de WMO aangepast worden op de hulpvraag.

**Planspecifiek**

Met voorliggend plan worden drie woningen gerealiseerd in de kern van Kesteren. De woningvraag is onverminderd hoog. Voorliggend plan heeft een dermate kleine omvang dat deze niet structureel invloed heeft op de woningmarkt. De te realiseren woningen zullen voor een doorstroming zorgen voor andere doelgroepen. De locatie is minder geschikt voor andere woontypes vanwege de stedenbouwkundige structuur waarbij voornamelijk vrijstaande en twee\-onder\-Ã©Ã©n\-kapwoningen aan de Hoofdstraat in Kesteren staan. De ontwikkeling is passend binnen de woonvisie.

#### 3\.5 Conclusie

Het bestemmingsplan is passend binnen de beleidskaders van het Rijk, de provincie Gelderland en de gemeente Neder\-Betuwe.

### Hoofdstuk 4 Omgevingsaspecten

#### 4\.1 Verkeer \& parkeren

##### 4\.1\.1 Verkeer

###### 4\.1\.1\.1 Regelgeving

De gemeenteraad stelde in maart 2018 het Neder\-Betuws Verkeer\- en Vervoerplan (NBVVP) vastgesteld. Dit geeft de visie tot 2025 weer hoe de gemeente Neder\-Betuwe nu en in de toekomst om gaat met vraagstukken op het gebied van verkeer en vervoer dan wel de mobiliteit. Het plan bestaat uit twee onderdelen en is een update van het Neder\-Betuws Verkeer en Vervoerplan uit 2011:

* Beleidsrapportage met daarin de visie van de gemeente tot 2025\. Belangrijk onderdeel hierin is ook het Uitvoeringsprogramma, waarin staat welke projecten de gemeente de komende jaren wil uitvoeren en voor welke projecten geld beschikbaar is.

* Achtergrondrapportage met daarin achtergrondinformatie bij de beleidsrapportage. In de achtergrondrapportage zijn de resultaten van de inventarisatie en (knelpunt)analyse opgenomen.

###### 4\.1\.1\.2 Doorwerking bestemmingsplan

Om inzicht te bieden in de mate van verkeerstoename als gevolg van de voorgenomen ontwikkeling, is de verkeersaantrekkende werking bepaald. Daarvoor is gebruik gemaakt van de CROW\-publicatie 381 'Toekomstbestendig parkeren'. Voor het berekenen van de verkeersgeneratie wordt uitgegaan van een gemiddelde weekdag (aantal vervoersbewegingen per weekdag: vvb/wd). Voor vrijstaande woningen in de rest van de bebouwde kom van een matig stedelijke gemeente geldt een kengetal van 8,6 verkeersbewegingen per dag. Gezien er reeds Ã©Ã©n vrijstaande woning op het perceel aanwezig is gerekend met een toename van 2 woningen. Voor de twee woningen tezamen betekent dit 17,2 verkeersbewegingen per dag. De woningen worden ontsloten op de Hoofdstraat via een nieuw aan te leggen inritten. De Hoofdstraat en het aangrenzende wegennet kunnen de toename goed aan, aangezien de toename zeer beperkt is ten opzichte van de huidige intensiteit.

##### 4\.1\.2 Parkeren

###### 4\.1\.2\.1 Regelgeving

Op 11 mei 2017 heeft de gemeenteraad de 'Nota Parkeernormen' vastgesteld. Deze nota beoogt het vastleggen van de parkeernormen in de gemeente Neder\-Betuwe en het bepalen van een transparant en eenduidig toepassingskader. Aan de hand van de parkeernormen kan de parkeerbehoefte van toekomstige ruimtelijke plannen en \-ontwikkelingen berekend worden. De gemeente heeft de parkeernormen ontleend aan de landelijke kencijfers van CROW.

###### 4\.1\.2\.2 Doorwerking bestemmingsplan

Voor onderhavig plan is een parkeerbalans opgesteld, waarbij is uitgegaan van de parkeernormen van uit de 'Nota Parkeernormen' van de gemeente Neder\-Betuwe. Parkeren vindt in de toekomstige situatie plaats op eigen terrein. Aan de voorzijde van de woningen is voldoende ruimte om te kunnen voldoen aan de gemeentelijke norm van 2,6 parkeerplaatsen per woning. In de regels van voorliggend bestemmingsplan is geborgd dat er moet worden voldaan aan deze parkeernorm en daarmee voldoende parkeerplaatsen worden aangelegd en in stand worden gehouden op eigen terrein (artikel 3\.3\.2).

##### 4\.1\.3 Conclusie

Het aspect 'verkeer \& parkeren' vormt geen belemmering voor de vaststelling van dit bestemmingsplan.

#### 4\.2 Bodem

##### 4\.2\.1 Regelgeving

Op grond van het Besluit ruimtelijke ordening (Bro) dient in verband met de uitvoerbaarheid van een project rekening te worden gehouden met de bodemgesteldheid. Bij functiewijzigingen dient te worden bekeken of de bodemkwaliteit voldoende is voor de beoogde functie en moet worden vastgesteld of er sprake is van een saneringsnoodzaak. In de Wet bodembescherming is bepaald dat indien de desbetreffende bodemkwaliteit niet voldoet aan de norm voor de beoogde functie, de grond zodanig dient te worden gesaneerd dat zij kan worden gebruikt door de desbetreffende functie (functiegericht saneren). De Wet bodembescherming heeft betrekking op landbodems; waterbodems vallen onder de Waterwet. Op grond van de Woningwet en de Bouwverordening dient voor elke individuele bouwlocatie aangetoond te worden dat de bodem geschikt is voor de beoogde bebouwing, alvorens een omgevingsvergunning verleend kan worden.

Bij het opstellen van een bestemmingsplan is de vraag of de aanwezige bodemkwaliteit past bij het huidige of toekomstige gebruik van die bodem en of deze optimaal op elkaar kunnen worden afgestemd. Het uitgangspunt hierbij is dat eventueel aanwezige bodemverontreiniging geen onaanvaardbaar risico oplevert voor de gebruikers van de bodem en dat de bodemkwaliteit niet verslechtert door grondverzet. Dit is het zogenaamde stand still\-beginsel. Het vaststellen van de bodemkwaliteit wordt bij het opstellen/wijzigen van een bestemmingsplan dan ook alleen van belang geacht voor de locaties waar ontwikkelingen gepland zijn (zoals functiewijzigingen, bouwen, graven/ophogen).

##### 4\.2\.2 Doorvertaling bestemmingsplan

In het kader van voorliggende ontwikkeling is een bodemonderzoek uitgevoerd. Het onderzoeksrapport is opgenomen in bijlage 2. Uit het uitgevoerde bodemonderzoek blijkt dat er plaatselijk sterke verontreiniging met lood, koper en zink in de verhoging rond de woning is aangetroffen. De omvang van de verontreiniging wordt voorlopig geschat op 29 mÂ³ en betreft een ernstige bodemverontreiniging zoals bedoeld in de Wet bodembescherming. Voor het overige voldoet de kwaliteit van de grond aan de verwachtingen volgens de

bodemkwaliteitskaart en is de locatie op basis van de onderzoeksresultaten geschikt geacht voor de bestemming wonen met tuin.

Op basis van de resultaten van het asbestonderzoek wordt geconcludeerd dat de bodem plaatselijk licht verontreinigd is met asbest. In de plaatselijk puinhoudende grond is een lage concentratie asbest aangetoond die geen aanleiding geeft tot nader onderzoek.

Geconcludeerd wordt dat het terrein vanuit milieuhygiÃ«nisch oogpunt geschikt is voor de huidige en de toekomstige bestemming, afgezien van de locatie van bovengenoemde verontreiniging naast de woning. In het kader van de geplande herontwikkeling dient de aangetoonde verontreiniging gesaneerd te worden. Voorafgaand aan de sanering dient een BUS\-melding opgesteld en ingediend te worden bij het bevoegd gezag. Na sanering van de verontreiniging vormt de bodemkwaliteit geen belemmering meer voor de geplande herontwikkeling en aanvraag omgevingsvergunning.

##### 4\.2\.3 Conclusie

Het aspect 'bodem' vormt geen belemmering voor de vaststelling van dit bestemmingsplan.

#### 4\.3 Geluid

##### 4\.3\.1 Regelgeving

Belangrijke basis voor de ruimtelijke afweging van het aspect geluid is de Wet geluidhinder (Wgh). Overeenkomstig de Wgh zijn (spoor\-)wegen en industrieterreinen waar zich grote lawaaimakers kunnen vestigen voorzien van zones. Het gebied binnen deze zones geldt als akoestisch aandachtsgebied waar een toetsing uitgevoerd dient te worden. Daarbij beperkt de Wgh zich tot een toetsing ter plaatse van zogenaamde geluidsgevoelige objecten. Dit zijn onder andere woningen, onderwijsgebouwen, gezondheidszorggebouwen, kinderdagverblijven, woonwagenstandplaatsen en ligplaatsen voor woonboten.

Voor de geluidsgevoelige gebouwen en terreinen die binnen bepaalde afstanden (zones) van de verschillende geluidsbronnen liggen, schrijft de Wgh voor dat een aangewezen bevoegd gezag (meestal Burgemeester en Wethouders) (maatwerk)grenswaarden bepaalt. De terminologie die de wet hiervoor hanteert is: ten hoogste toelaatbare geluidsbelasting. De getalsmatige invulling van deze grenswaarden voor nieuwe of bestaande geluidgevoelige bestemmingen verschillen per locatie en per geluidssoort. Naast grenswaarden op de gevels van de geluidsgevoelige gebouwen, zijn er in de Wgh ook grenswaarden gericht op de bescherming van het akoestische klimaat binnen de bestaande gebouwen.

De grenswaarden moeten bij de aanleg, dan wel wijzigingen van een (spoor)weg of industrieterrein in acht worden genomen. Dit geldt ook bij vaststelling of herziening van een bestemmingsplan of bij een projectbesluit wanneer de betreffende gronden/gebouwen voor een geluidgevoelige functie in een geluidszone zijn gelegen. Onder bepaalde voorwaarden is een hogere geluidsbelasting dan de voorkeursgrenswaarde mogelijk (tot de maximaal toelaatbare geluidsbelasting). Hiervoor moet een âhogere waarde procedureâ worden doorlopen door het college van burgemeester en wethouders. Een uitzondering waar toetsing aan de grenswaarden niet hoeft, is wanneer een geluidsgevoelig gebouw een zogenoemde "dove" gevel heeft. Een "dove gevel" is een bouwkundige constructie:

* waarin geen te openen delen aanwezig zijn en met een bepaalde geluidwering;

* waarin alleen bij uitzondering te openen delen aanwezig zijn, mits de delen niet direct grenzen aan een geluidsgevoelige ruimte.

Bij ontheffing van de ten hoogste toelaatbare geluidsbelasting kan (in het kader van de omgevingsvergunning) een nader akoestisch onderzoek noodzakelijk zijn ten behoeve van het woon\- en leefklimaat in de woning. De karakteristieke geluidwering van de gevel dient voor nieuwbouw zodanig te zijn dat wordt voldaan aan de eisen uit het Bouwbesluit, zijnde het verschil tussen de geluidsbelasting op de gevel en het gewenste binnenniveau met een minimum van 20 dB.

##### 4\.3\.2 Wegverkeerslawaai

Regelgeving

In de Wgh en het Bgh is de zonering van wegen en het daarbij horende normenstelsel geregeld. Een zone is het akoestisch aandachtsgebied. Volgens de Wgh bevinden zich langs alle wegen wettelijke geluidzones, met uitzondering van woonerven, 30\-km/uur\-gebieden en wegen waarvan op grond van een door de gemeenteraad vastgestelde geluidsniveaukaart blijkt dat de geluidsbelasting op 10 meter uit de meest nabij gelegen wegas 48 dB of minder bedraagt.

Bij vaststelling van een bestemmingsplan dient voor alle wegen waarvan de zone een overlap met het plangebied kent, een akoestisch onderzoek te worden verricht (art.76 lid 1 Wgh). De breedte van deze zone is afhankelijk van het aantal rijstroken en de aard van de omgeving (stedelijk of buitenstedelijk), zie navolgende tabel.

![afbeelding "i_NL.IMRO.1740.bpKEhoofdstraat99-vst1_0008.png"](i_NL.IMRO.1740.bpKEhoofdstraat99-vst1_0008.png)

*Tabel 4\.1: overzicht zonebreedtes (vanaf de as van de weg tot de volgende breedte aan weerszijden van de weg)*

De definities van het buitenstedelijk en stedelijk gebied zijn opgenomen in artikel 1 van de Wgh. Als buitenstedelijk gebied wordt aangemerkt het gebied buiten de bebouwde kom en het gebied binnen de zone van een autoweg of autosnelweg, die binnen de bebouwde kom ligt.

Doorvertaling bestemmingsplan

In het kader van voorliggende ontwikkeling is een akoestisch onderzoek wegverkeerlawaai uitgevoerd. Het onderzoeksrapport is opgenomen in bijlage 3. Uit het onderzoek blijkt dat de geluidbelasting door wegverkeer op de Hoofdstraat op de westgevels van de woningen 55 dB na aftrek bedraagt. De voorkeursgrenswaarde van

48 dB wordt daarmee overschreden. De maximale hogere waarde van 63 dB wordt niet overschreden. Voor voorliggend initiatief wordt een hogere waarden procedure voor de geluidbelasting door wegverkeer op de Hoofdstraat doorlopen. Daarnaast zal er in het kader van goede ruimtelijke ordening moeten worden voldaan aan de de eisen voor de geluidwering conform het Bouwbesluit.

##### 4\.3\.3 Conclusie

Het aspect 'geluid' vormt geen belemmering voor de vaststelling van dit bestemmingsplan.

#### 4\.4 Bedrijven en Milieuzonering

##### 4\.4\.1 Regelgeving

Regelgeving

Wanneer ruimtelijke ontwikkelingen in de directe omgeving van inrichtingen en/of bedrijven worden gerealiseerd, zal een milieukundig onderzoek uit moeten wijzen in hoeverre er sprake is van mogelijke beperkingen ten gevolge van de aanwezige inrichtingen en of bedrijven. Maar ook andersom dient aandacht te worden besteed aan de rechten van de aanwezige inrichtingen en/of bedrijven. Het is immers niet de bedoeling dat nieuwe ontwikkelingen de huidige bedrijfsvoering in de directe omgeving zullen beperken. Datzelfde geldt uiteraard ook voor de situatie dat inrichtingen en/of bedrijven wijzigen in de nabijheid van bestaande gevoelige functies.

Via de milieuwetgeving wordt milieuhinder zoveel mogelijk voorkomen. Alle bedrijven en inrichtingen die in potentie hinder zouden kunnen veroorzaken, moeten een vergunning hebben in het kader van de Wet milieubeheer of moeten middels een melding aantonen dat zij aan de hierin gestelde richtwaarden kunnen voldoen. De gestelde richtwaarden zijn veelal vertaald in minimale afstanden tussen de inrichtingen waar activiteiten plaatsvinden en de milieugevoelige functies in de directe omgeving. Behalve van de aard en omvang van een bedrijf of inrichting, is deze mede afhankelijk van de omgevingskarakteristiek. Voor een rustige woonomgeving gelden andere afstanden (strengere eisen) dan voor bijvoorbeeld drukke woonwijken of een gemengd gebied.

Voor het vaststellen van de genoemde minimale richtafstanden tussen inrichtingen en milieugevoelige functies worden in de regel de lijsten zoals deze zijn opgenomen in de handreiking 'Bedrijven en milieuzonering' gebruikt. Bedrijven zijn in de VNG\-handreiking ingedeeld in een aantal categorieÃ«n met bijbehorende gewenste richtafstanden tot milieugevoelige functies. De categorieÃ«n geven de zwaarte van bedrijvigheid en mogelijke milieuhinder weer. De richtafstanden kunnen, zonder dat dit ten koste gaat van het woon\- en leefklimaat, met Ã©Ã©n afstandstap worden verlaagd indien sprake is van omgevingstype gemengd gebied.

Naast de omgevingstypen 'rustige woonomgeving' en 'gemengd gebied' kent de VNG\-publicatie ook het type 'gebied met functiemenging'. Het begrip 'gebied met functiemenging' heeft geen betrekking op de typering van een gebied maar op de toelaatbaarheid van hinderveroorzakende functies, zoals stadscentra, dorpskernen, winkelcentra, horecaconcentratiegebieden, zones met functiemenging langs stedelijke toegangswegen en (delen van) woongebieden met kleinschalige dan wel ambachtelijke bedrijvigheid.

![afbeelding "i_NL.IMRO.1740.bpKEhoofdstraat99-vst1_0009.jpg"](i_NL.IMRO.1740.bpKEhoofdstraat99-vst1_0009.jpg)

*Tabel 4\.2: richtafstanden VNG\-publicatie 'Bedrijven en milieuzonering'*

Bovenstaande tabel geeft een overzicht van de richtafstanden voor verschillende bedrijfscategorieÃ«n ten opzichte van een woonwijk en gemengd gebied. Indien de richtafstand niet wordt overschreden, kan verdere toetsing voor het aspect in beginsel achterwege blijven: inpassing is dan mogelijk. Indien niet aan de richtafstanden wordt voldaan, is een nadere beschouwing danwel onderzoek nodig. Hiertoe wordt ten aanzien van het geluidsaspect gebruik gemaakt van de beoordelingssystematiek uit de VNG\-publicatie. Tijdens het inwerking zijn van inrichtingen zullen deze worden getoetst aan het Activiteitenbesluit.

##### 4\.4\.2 Doorvertaling bestemmingsplan

In de directe omgeving van de woningbouwlocatie zijn enkele bedrijven aanwezig. In onderstaande tabel zijn de adressen en maximaal toegestane milieucategorieÃ«n van de aanwezige bedrijven en inrichtingen weergegeven.

| **Adres**   Â | **Inrichting**   Â | **Toelaatbare milieucategorie**   Â | **Maatgevende aspect**   Â | **Richtafstand (in m)\***   Â | **Feitelijke afstand (in m)**   Â |

| --- | --- | --- | --- | --- | --- |

| Broekdijk 31a   Â | Tuincentrum   Â | 2   Â | geluid   Â | 30 (10\)   Â | 124   Â |

| Hoofdstraat 66   Â | Kantoor   Â | 1   Â | geluid   Â | 10 (0\)   Â | 31   Â |

| Ommestraat 2   Â | Cafetaria   Â | 1   Â | geur, geluid en gevaar   Â | 10 (0, behalve voor gevaar)   Â | 24   Â |

| Vicuslaan 2   Â | Middelbare school   Â | 2   Â | geluid   Â | 30 (10\)   Â | 108   Â |

| Broekdijk 37   Â | Dierenspeciaalzaak   Â | 1   Â | geluid   Â | 10 (10\)   Â | 172   Â |

| Hoofdstraat 70   Â | Tuincentrum   Â | 2   Â | geluid   Â | 30 (10\)   Â | 27   Â |

*\* de gereduceerde richtafstand is tussen haakjes weergegeven*

*Tabel 4\.3: overzicht relevante bedrijvigheid*

Op basis van de VNG\-brochure is de omgeving van het plangebied aan te merken als een 'gemengd gebied'. Een gemengd gebied is een gebied met een matige tot sterke functiemenging of een gebied dat is gelegen nabij hoofdinfrastructuur. Kenmerkend voor het omgevingstype 'gemengd gebied' is dat sprake is van een zekere verstoring en dus van een relevant andere omgevingskwaliteit dan in een rustig woongebied. In de omgeving van het plangebied zijn namelijk meerdere bedrijven, een school, horeca en een drukke wegen (Hoofdweg) aanwezig. Gelet op de aanwezige functies en infrastructuur is er sprake van het omgevingstype 'gemengd gebied', waardoor de richtafstand terug kan worden gebracht met Ã©Ã©n afstandsstap. Dit betekent concreet dat de gereduceerde richtafstanden â zoals opgenomen in tabel 1 â van toepassing zijn. Uit de tabel kan worden geconcludeerd dat er aan de richtafstanden voor de omliggende bedrijven kan worden voldaan. Daarmee is er in het plangebied sprake van een goed woon\- en leefklimaat en er worden geen bedrijven in hun bedrijfsvoering belemmerd.

##### 4\.4\.3 Conclusie

Het aspect 'bedrijven en milieuzonering' vormt geen belemmering voor de vaststelling van dit bestemmingsplan.

#### 4\.5 Luchtkwaliteit

##### 4\.5\.1 Regelgeving

In het kader van een planologische procedure dient te worden aangetoond dat voldaan wordt aan de wettelijke normen voor wat betreft luchtkwaliteit. Hierbij dient het effect op de luchtkwaliteit in de omgeving als gevolg van een nieuwe ontwikkeling, als ook de toetsing aan de 'Wet luchtkwaliteit' in beeld te worden gebracht.

De Wet luchtkwaliteit van 15 november 2007, opgenomen in hoofdstuk 5, onder titel 5\.2 van de Wet milieubeheer (Wm) gaat in op luchtkwaliteitseisen. In Bijlage 2 van de Wm zijn wettelijke grenswaarden vastgelegd van onder andere de stoffen stikstofdioxide (NO2), fijn stof (PM10), benzeen (C6H6), zwaveldioxide (SO2), lood (Pb) en koolmonoxide (CO).

Projecten dienen te worden beoordeeld op basis van de 'Wet luchtkwaliteit' c.q. artikel 5\.16 van de Wet milieubeheer. Luchtkwaliteitseisen vormen onder de 'Wet luchtkwaliteit' geen belemmering voor vergunningverlening als:

* er geen sprake is van een feitelijke of dreigende overschrijding van een grenswaarde;

* een project, al dan niet per saldo, niet tot een verslechtering van de luchtkwaliteit leidt;

* een project 'niet in betekenende mate' bijdraagt aan de luchtverontreiniging;

* een project is opgenomen in een regionaal programma van maatregelen of in het NSL, dat op 1Â augustus 2009 in werking is getreden.

In artikel 2 van het 'Besluit niet in betekenende mate bijdragen (luchtkwaliteitseisen)' is opgenomen dat een project 'niet in betekenende mate' bijdraagt aan de luchtkwaliteit als de zogenaamde '3% grens' niet wordt overschreden. Na vaststelling van het Nationaal Samenwerkingsprogramma Luchtkwaliteit (NSL) op 1 augustus 2009 is deze grens gedefinieerd als 3% van de grenswaarde voor de jaargemiddelde concentratie fijn stof (PM10) of stikstofdioxide (NO2). Dit komt overeen met 1,2 microgram/m3 voor zowel PM10 als NO2.

In artikel 4 van het Besluit niet in betekenende mate bijdragen (luchtkwaliteitseisen) en de bijlagen van de 'Regeling niet in betekenende mate bijdragen (luchtkwaliteitseisen)' is voor bepaalde categorieÃ«n projecten met getalsmatige grenzen vastgesteld dat deze 'niet in betekenende mate' (NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden.

##### 4\.5\.2 Onderzoek

Een project draagt niet in betekenende mate (NIBM) bij aan de verslechtering van de luchtkwaliteit als de NO2Â en PM10 jaargemiddelde concentraties niet meer toenemen dan 1,2 Âµg/m3. In dat geval is de ontwikkeling als NIBM te beschouwen. In de regeling NIBM is aangegeven dat een woningbouwlocatie met maximaal 1\.500 woningen aan een ontsluitingsweg is aan te merken als een ontwikkeling die niet in betekende mate bijdraagt aan de verslechtering van de luchtkwaliteit. De ontwikkeling van 3 woningen in dit bestemmingsplan valt ook binnen de NIBM\-regeling zodat onderzoek op grond van de Wet luchtkwaliteit niet noodzakelijk is.

*Goede ruimtelijke ordening (NSL\-monitoringstool)*

In het kader van een goede ruimtelijke ordening zijn de jaargemiddelde concentraties NO2, PM10 en PM2,5Â bepaald ter plaatse van het plangebied. Met de NSL\-monitoringstool zijn langs de belangrijkste wegen (A15 en N233\) de jaargemiddelde concentraties NO2, PM10 en PM2,5 bepaald.

In afbeelding 4\.2 zijn de jaargemiddelde concentraties weergegeven voor het peiljaar 2020\. Uit deze afbeelding blijkt dat de jaargemiddelde grenswaarde van 40 Âµg/m3 (voor NO2 en PM10) en 25 Âµg/m3 (voor PM2,5) niet worden overschreden. Daarnaast is de trend dat in de toekomst de emissies en de achtergrondconcentraties van deze stoffen zullen dalen, waardoor geen overschrijdingen van de grenswaarden zijn te verwachten.

![afbeelding "i_NL.IMRO.1740.bpKEhoofdstraat99-vst1_0010.png"](i_NL.IMRO.1740.bpKEhoofdstraat99-vst1_0010.png)

*Afbeelding 4\.2\.: NSL\-monitoringstool*

##### 4\.5\.3 Conclusie

Geconcludeerd kan worden dat het aspect 'luchtkwaliteit' geen belemmering vormt voor de onderhavige ontwikkeling.

#### 4\.6 Geur

##### 4\.6\.1 Regelgeving

*Wet geurhinder en veehouderij*

De Wet geurhinder en veehouderij (Wgv) bevat het beoordelingskader voor geurhinder van veehouderijen die vergunningplichtig zijn op basis van de Wet milieubeheer (Wm). Het beoordelingskader is als volgt:

* voor diercategorieÃ«n waarvan de geuremissie per dier is vastgesteld (in de Regeling geurhinder en veehouderij (Rgv))) geldt een maximale geurbelasting) op een geurgevoelig object;

* voor andere diercategorieÃ«n geldt een minimale afstand van de dierenverblijven ten opzichte van geurgevoelige objecten.

Daarbij wordt onderscheid gemaakt tussen concentratiegebieden (conform Reconstructiewet) en niet\-concentratiegebieden en tussen situaties binnen de bebouwde kom en buiten de bebouwde kom. De wet beschrijft in artikel 3 de maximale norm voor geurbelasting van een veehouderij ten opzichte van een gevoelig object in vier situaties, zie onderstaande tabel.

| Â | Â | **Concentratiegebied**    Â | **Niet\-concentratiegebied**    Â |

| --- | --- | --- | --- |

| Binnen bebouwde kom   Â | diercategorieÃ«n Rgv   Â | max. 3 ouE/mÂ³    Â | max. 2 ouE/mÂ³    Â |

| Â | andere diercategorieÃ«n    Â | min. 100 m t.o.v. geurgevoelig object    Â | min. 100 m t.o.v. geurgevoelig object    Â |

| Buiten bebouwde kom   Â | diercategorieÃ«n Rgv   Â | max. 14 ouE/mÂ³   Â | max. 8 ouE/mÂ³    Â |

| Â | andere diercategorieÃ«n    Â | min. 50 m t.o.v. geurgevoelig object   Â | min. 50 m t.o.v. geurgevoelig object   Â |

*Geurnormen Wgv*

De Wgv biedt gemeenten de mogelijkheid om afwijkende geurnormen vast te stellen voor (delen van) het grondgebied. Op deze wijze kan de gemeente een geurhinderbeleid vaststellen dat is afgestemd op de plaatselijke situatie.

*Regeling geurhinder en veehouderij*

In de Regeling geurhinder en veehouderij (Rgv) is de wijze vastgelegd waarop:

* de geurbelasting wordt bepaald;

* de afstand tussen veehouderij en geurgevoelig object) wordt gemeten.

*Activiteitenbesluit*

Per 1 januari 2013 zijn agrarische activiteiten onder de werkingssfeer van het Activiteitenbesluit gebracht. In het Activiteitenbesluit zijn voor alle agrarische activiteiten, waaronder akkerbouwbedrijven en veehouderijen, eisen opgenomen. Voor de veehouderijen is aangesloten bij de systematiek uit de Wgv, dat wil zeggen dat in bepaalde gevallen een maximaal toegestane geurbelastingen geldt (diercategorieÃ«n waarvoor een geuremissiefactor is vastgesteld, bijvoorbeeld varkens en pluimvee) en in andere gevallen vaste afstandseisen gelden (diercategorieÃ«n waarvoor geen geuremissiefactor is vastgesteld, waaronder melkrundvee).

*Geurgebiedsvisie gemeente Neder\-Betuwe*

Op 15 september 2011 heeft de gemeenteraad de geurverordening en bijbehorende geurgebiedsvisie vastgesteld. Doelstelling van deze visie is het opstellen van een gemeentedekkend gebiedsgericht geurbeleid voor de gemeente Neder\-Betuwe gebaseerd op de Wet geurhinder en veehouderij, waarin een afweging is gemaakt tussen geurbelasting en geurbeleving. De gebiedsvisie brengt de geurknelpunten in beeld en geeft de mogelijkheid om maatwerk te leveren in de (nog te bepalen) deelgebieden. Met geurknelpunten worden situaties bedoeld waarbij de geurcontouren van agrarische bedrijven rond een bouwblok over geurgevoelige objecten reiken als zijnde voor grondwaarde, of een situatie waarbij verschillende agrarische bedrijven gezamenlijk een niet acceptabel hinderpercentage leveren als zijnde achtergrondwaarde.

##### 4\.6\.2 Doorvertaling bestemmingsplan

In de omgeving van het plangebied (\<300 m) zijn geen veehouderijen aanwezig. Het woon\- en leefklimaat in de toekomstige woningen zal niet worden belemmerd door geurbelasting en er zijn geen veehouderijen die in de bedrijfsvoering worden belemmerd door de ontwikkeling.

##### 4\.6\.3 Conclusie

Het aspect 'geur' vormt geen belemmering voor de vaststelling van dit bestemmingsplan.

#### 4\.7 Externe veiligheid

##### 4\.7\.1 Regelgeving

Externe veiligheid gaat over het beheersen van de risico's die ontstaan voor de omgeving bij het gebruik, de opslag en het vervoer van gevaarlijke stoffen als vuurwerk, lpg en munitie over weg, water en spoor en door buisleidingen. Het beleid rondom externe veiligheid is vastgelegd in circulaires, regelingen, AMvB's en wetten.

In Nederland worden twee maten gehanteerd voor externe veiligheidsrisico's, namelijk het plaatsgebonden risico en het groepsrisico. Bij het *plaatsgebonden risico (PR)* gaat het om de kans per jaar dat een denkbeeldig persoon overlijdt als rechtstreeks gevolg van een ongeval met gevaarlijke stoffen als deze persoon zich onafgebroken en onbeschermd in de nabijheid van een risicovolle inrichting of transportas bevindt. Het plaatsgebonden risico wordt weergegeven als een contour rondom de risicovolle inrichting of de transportas.

Het *groepsrisico (GR)* is de cumulatieve kans dat een (werkelijk) aanwezige groep van 10, 100 of 1\.000 personen overlijdt als rechtstreeks gevolg van een ongeval met gevaarlijke stoffen. Het groepsrisico moet verantwoord worden voor het gebied waarbinnen zich de gevolgen van een incident met gevaarlijke stoffen voordoen. Dit is de zogenaamde 1Â %\-letaliteitsgrens; de afstand vanaf een risicobedrijf waarop nog slechts 1 % van de blootgestelde mensen in de omgeving overlijdt bij een ongeval op het risicobedrijf (invloedsgebied).

Het Besluit externe veiligheid inrichtingen (Bevi) legt veiligheidsnormen op aan bedrijven die een risico vormen voor personen buiten het bedrijfsterrein, bijvoorbeeld rondom chemische fabrieken, LPG\-tankstations en spoorwegemplacementen waar goederentreinen met gevaarlijke stoffen rangeren. Deze bedrijven verrichten soms risicovolle activiteiten dichtbij woningen, kantoren, ziekenhuizen, scholen of winkels. Het besluit verplicht gemeenten en provincies wettelijk vanaf de inwerkingtreding van het besluit bij het verlenen van milieuvergunningen en het maken van ruimtelijke plannen met externe veiligheid rekening te houden. Het gaat daarbij niet alleen om het oprichten van of veranderen van inrichtingen of projecteren van nieuwe bestemmingen. Ook bij het vaststellen of herzien van een bestemmingsplan dient de externe veiligheid te worden beoordeeld. Het besluit is op 27 oktober 2004 in werking getreden.

Op 1 januari 2011 is het Besluit externe veiligheid buisleidingen (Bevb) in werking getreden. Daarin wordt geregeld hoe een gemeente moet omgaan met risicoâs langs relevante buisleidingen. De hogedruk gasleidingen van de Gasunie zijn het meest relevant. De risicoâs worden met name bepaald door de maximale druk en diameter van de leiding, maar ook door getroffen maatregelen.

Op 1 april 2015 is de Wet basisnet in werking getreden. De Wet basisnet voorziet in een wijziging van de Wet vervoer gevaarlijke stoffen (âWvgsâ) ter verankering van een landelijk basisnet voor het vervoer van gevaarlijke stoffen. Het basisnet is een samenstel van wegen, binnenwateren en hoofdspoorwegen waaraan een bepaalde risicoruimte voor het vervoer van gevaarlijke stoffen wordt toegekend. Als deze risicoruimte, de zogenaamde risicoplafonds, door een groei van het vervoer van gevaarlijke stoffen wordt overschreden of dreigt te worden overschreden, dient de minister maatregelen te nemen. De risicoplafonds moeten daarnaast in acht worden genomen bij het toestaan van nieuwe ruimtelijke ontwikkelingen in de omgeving van basisnetroutes. Op deze manier kan de veiligheid langs de transportroutes voor gevaarlijke stoffen in toenemende mate worden gegarandeerd. Gelijktijdig met de Wet Basisnet zijn ook andere regelingen in werking getreden zoals de wijziging van het Besluit vervoer gevaarlijke stoffen (Bvgs), de Regeling basisnet en het Besluit externe veiligheid transportroutes (Bevt). In het Besluit externe veiligheid transportroutes (Bevt) is een aandachtgebied gedefinieerd waarbinnen het groepsrisico verantwoord dient te worden (200 meter). Buiten deze zone dient in het invloedsgebied alleen ingegaan te worden op de bestrijdbaarheid en zelfredzaamheid (beperkte verantwoording).

*Beleidsvisie externe veiligheid 2015\-2018*

Neder\-Betuwe wil een aantrekkelijke gemeente zijn om te wonen en te werken. Dat stelt eisen aan de kwaliteit van de leefomgeving. Externe veiligheidsrisico's zijn daar een onderdeel van. Externe veiligheid gaat over het beschermen van burgers tegen ongevallen met gevaarlijke stoffen. De risico's \- veroorzaakt door het werken met \- opslaan van of vervoer van gevaarlijke stoffen, zijn niet uit te sluiten. We kunnen ze wel beheersen door een adequate uitvoering van relevante taken en vooraf afspraken te maken hoe met de huidige en toekomstige risico's wordt omgegaan.

Doel van deze beleidsvisie externe veiligheid is het bieden van een toetsingskader dat duidelijk maakt hoe om te gaan met externe veiligheidsrisico's. De ambities in deze visie zijn naast de wettelijke regels met name van toepassing bij het vaststellen van omgevingsbesluiten en de vergunningverlening voor risicobedrijven. Ook zijn in deze visie ambities met betrekking tot de organisatie van de uitvoering van de wettelijke regels opgenomen. Door toepassing van deze ambities worden ad hoc besluiten voorkomen. De gemeente past de uitgangspunten en ambities in deze visie verder toe bij andere gemeentelijke activiteiten en ontwikkelingen waarbij externe veiligheid een rol speelt.

De gemeente streeft naar een beheersbare externe veiligheidssituatie, waarbij:

* 1\. de externe veiligheidsrisico's goed in beeld zijn gebracht;

* 2\. de gemeentelijke organisatie zich bewust is van de aanwezige risico's;

* 3\. een zorgvuldige afweging plaatsvindt tussen nut en noodzaak van nieuwe ontwikkelingen en hun gevolgen voor de externe veiligheid;

* 4\. beleidsuitvoering en handhaving zorgen voor de beheersbaarheid van bestaande en nieuwe EV risico's;

* 5\. communicatie met de burger plaatsvindt over de aanwezige risico's en de te volgen gedragsrichtlijn bij een calamiteit.

##### 4\.7\.2 Doorvertaling bestemmingsplan

Onderstaand is een uitsnede weergegeven van de provinciale risicokaart. Hierop is informatie weergegeven ten aanzien van inrichtingen met gevaarlijke stoffen, transportroutes en buisleidingen. In en in de nabijheid van het plangebied bevinden zich enkele risicobronnen. Het gaat om:

![afbeelding "i_NL.IMRO.1740.bpKEhoofdstraat99-vst1_0011.png"](i_NL.IMRO.1740.bpKEhoofdstraat99-vst1_0011.png)

*Afbeelding 4\.3: uitsnede provinciale risicokaart*

*Transport over de weg*

Gebleken is dat het plangebied op voldoende afstand van diverse rijks\- en provinciale wegen is gelegen, waardoor de PR 10\-6 risicocontour en het plasbrandaandachtsgebied (PAG) geen invloed hebben op de planontwikkeling.

Wel ligt het plangebied op korte afstand van de provinciale weg N233\. Echter op basis van de vuistregels van de Handleiding Risicoanalyse Transport (HART) is gebleken dat zowel in de huidige als toekomstige situatie de 10% van de oriÃ«ntatiewaarde niet overschreden wordt. Hierdoor vormt de hoogte van het groepsrisico geen aandachtspunt.

Het plangebied ligt verder binnen het invloedsgebied van brandbare gassen (GF3\) en toxische gassen (GT3\) als gevolg van de N233 en de rijksweg A15\. De risico's als gevolg van transporten met gevaarlijke stoffen over de weg (toxisch en BLEVE\-scenario) dienen meegenomen te worden in een beperkte verantwoording van het groepsrisico.

*Transport over het spoor*

Het plangebied ligt binnen het invloedsgebied van 4 km van de Betuweroute (op circa 780 m afstand van het plangebied), die gebruikt wordt voor het vervoer van gevaarlijke stoffen over het spoor. Voor deze transportroute geldt op basis van het Regeling Basisnet spoor een plasbrandaandachtsgebied van 30 meter, dat niet tot het plangebied reikt. Omdat de PR 10\-6\-risicocontour kleiner is dan het plasbrandaandachtsgebied, reikt ook deze niet tot het plangebied. Uit het basisnet spoor blijkt dat er in de huidige situatie op dit traject van de Betuwelijn geen knelpunten omtrent het groepsrisico optreden.

Op grond van artikel 7 van het Bevt moet in dergelijke gevallen worden ingegaan op de mogelijkheden voor:

* de bestrijdbaarheid van een zwaar ongeval op deze transportroute( s) en;

* de zelfredzaamheid met betrekking tot nog niet aanwezige (beperkt) kwetsbare objecten binnen het plangebied.

*Bestrijdbaarheid van de omvang van een ramp of zwaar ongeval*

Bij een calamiteit, waarbij toxische stoffen (kunnen) vrijkomen, zal de brandweer inzetten op het beperken of

voorkomen van effecten. Deze inzet zal voornamelijk plaatsvinden bij de bron. De brandweer richt zich dan

niet direct op het bestrijden van effecten in of nabij het plangebied. De mogelijkheden voor bestrijdbaarheid

worden daarom niet verder in beschouwing genomen.

*Mogelijkheden tot zelfredzaamheid*

Bij een calamiteit, waarbij toxische stoffen (kunnen) vrijkomen, is het belangrijk dat de aanwezigen in het

plangebied worden geÃ¯nformeerd hoe te handelen bij dat incident. Hiervoor wordt gebruik gemaakt van de

zogenaamde waarschuwings\- en alarmeringspalen (WAS\-palen) of NL\-alert. Bij het genoemde

incidentscenario is het advies om te schuilen in een gebouw en de ramen, deuren en ventilatieopeningen te

sluiten. In het plangebied zijn voldoende mogelijkheden aanwezig om dit advies tijdig op te volgen.

Gezien het bovenstaande staat het aspect externe veiligheid de uitvoering van dit bestemmingsplan niet in de

weg. Dit geldt voor het plaatsgebonden risico en voor het groepsrisico.

Ook ten aanzien van transportrisico's ten gevolge van het vervoer van gevaarlijke stoffen over de weg en over

het water zijn geen belemmeringen voor het plangebied aanwezig. Er zijn ook geen risicovolle buisleidingen

in de nabijheid van het plangebied aanwezig. Het plangebied valt buiten de veiligheidszones.

##### 4\.7\.3 Conclusie

Het aspect 'externe veiligheid' vormt geen belemmering voor de vaststelling van dit bestemmingsplan.

#### 4\.8 Waterhuishouding

##### 4\.8\.1 Regelgeving

*Algemeen*

Het plangebied ligt in het beheersgebied van het Waterschap Rivierenland. Voor het plangebied is het volgende waterhuishoudkundige beleid van toepassing:

* Rijksbeleid: Waterwet, Nationaal Waterplan 2009 \- 2015, Vierde Nota Waterhuishouding, Waterbeleid in de 21e eeuw en Nationaal Bestuursakkoord Water;

* Provinciaal beleid: Omgevingsvisie en \-Verordening Gelderland;

* Waterschapsbeleid: Waterbeheerprogramma 2016 â 2021 'Koers houden en kansen benutten', Nota riolering 'Samen door Ã©Ã©n buis' (2012\) en de Keur voor waterkeringen en wateren;

Voor nieuwe ruimtelijke ontwikkelingen, waaronder ver\- en nieuwbouwplannen, wordt door de overheid het volgende criterium met betrekking tot het duurzaam omgaan met water gehanteerd. Doordat een toename van het verhard oppervlak ertoe leidt dat het afvoerverloop niet meer natuurlijk is, is het beleid erop gericht het regenwater zoveel mogelijk te infiltreren naar het freatisch grondwater, waardoor een meer natuurlijk afvoerverloop ontstaat. Dit vertaalt zich in de volgende richtlijnen:

* 1\. Nieuwe plannen dienen te voldoen aan het principe van het âhydrologisch neutraalâ bouwen. Hierbij moet de hydrologische situatie, voor wat betreft de afvoer van hemelwater, minimaal gelijk blijven aan de oorspronkelijke situatie. De oorspronkelijke landelijke afvoer (naar het oppervlaktewater) mag niet overschreden worden.

* 2\. In aansluiting op het landelijk beleid hanteert het waterschap het beleid dat bij nieuwe plannen altijd onderzocht dient te worden hoe met het schone hemelwater omgegaan kan worden.

* 3\. Bij alle nieuwbouwplannen moet (vuil) afvalwater en (schoon) hemelwater gescheiden worden behandeld. Het schone en vuile water worden daarbij apart aangeleverd aan de riolering of, indien mogelijk, wordt het schone water aan de natuur teruggegeven. Dit is ook het geval als in openbaar gebied nog steeds een gemengd rioolstelsel aanwezig is.

Bij de inrichting, het bouwen en het beheer dienen zo min mogelijk vervuilende stoffen aan het bodem\- en oppervlaktewatersysteem te worden toegevoegd. Hierbij verdient het materiaalgebruik speciale aandacht: uitloogbare of uitspoelbare bouwmaterialen dienen te worden vermeden teneinde watervervuiling te voorkomen.

*Uitgangspunten Waterschap Rivierenland*

De uitgangspunten die door het waterschap worden gehanteerd in het kader van de watertoets kunnen worden verwoord als:

* a. Waterneutraal inrichten. Om te voorkomen dat door de aanleg van nieuw verhard oppervlak wateroverlast ontstaat, is de aanleg van extra waterberging van belang om het verlies aan waterberging in de bodem te compenseren.

* b. Schoon inrichten. Om te voorkomen dat de waterkwaliteit van het oppervlaktewater negatief wordt beÃ¯nvloed. Binnen het stedelijk gebied zal daarom schoon hemelwater van nieuwbouwprojecten gescheiden van het vuilwater dienen te worden afgevoerd: afkoppelen. Het waterschap streeft naar 100% afkoppeling van schoon hemelwater van verharde oppervlakken (gebouwen, wegen en ander terreinverharding).

* c. Veilig inrichten. Door nieuwbouwplannen mag de veiligheid van een (primaire) waterkering, het waterkerend vermogen, niet worden aangetast. Dit geldt niet alleen voor de dijk zelf, maar tevens voor de beschermingszones ter weerszijden van de dijk.

Voor het lozen van overtollig hemelwater op het oppervlaktewater, hetzij rechtstreeks, hetzij via een bestaande of een nieuwe inrichting (zoals een regenwaterriool), is een watervergunning noodzakelijk. Daarnaast moeten in die gebieden die onderhevig zijn aan rivierkwel de effecten van de voorgenomen plannen op de kwel in beeld worden gebracht. Indien compensatie vereist is hanteert Waterschap Rivierenland de volgende twee ontwerpbuien ten aanzien van de benodigde bergingscapaciteit :

* De T\=10\+10% neerslag. Hierbij mag het peil (van het oppervlaktewater) niet meer dan 20 of 30 cm stijgen, afhankelijk van het deelgebied waarin de ontwikkeling plaats vindt. Vuistregel hierbij is 436 m3 berging per ha verhard oppervlak, overeenkomend met een neerslag van 43,6 mm.

* De T\=100\+10%\-neerslag. Hierbij is een peilstijging toegestaan tot laagste putdekselhoogte op wijkniveau. Vuistregel hierbij is 664 m3 berging per ha verhard oppervlak, overeenkomend met een neerslag van 66,4 mm. Deze vuistregel geldt met name voor droogvallende voorzieningen.

Indien de waterberging wordt gerealiseerd in de vorm van droogvallende retentie, wordt onderscheid gemaakt tussen systemen waarbij infiltratie naar de ondergrond wel en niet mogelijk is. In dat laatste geval dient de bodem van de voorziening zich gelijk of hoger dan de GHG te bevinden en mag bij een ontwerpbui T\=100\+10% het systeem tot aan maaiveld gevuld zijn. De ledigingstijd van het systeem dient 48 tot 96 uur te bedragen.

Volgens de Beleidsregels Keur Waterschap Rivierenland geldt vanaf nieuw verhard oppervlak een vrijstelling van de compensatieplicht voor toename tot 500 mÂ² voor stedelijk gebied en 1\.500 m2 voor het buitengebied. Als peildatum voor het eenmalig gebruik is 1 januari 2010 aangehouden, Dit betekent dat alleen aanspraak gemaakt kan worden op de vrijstelling als hier in het verleden (na 1 januari 2010\) nog geen gebruik van is gemaakt.

*Gemeentelijk Rioleringsplan*

Het beleid voor de rioleringszorg in Neder\-Betuwe voor de komende jaren is omschreven in het Gemeentelijk Rioleringsplan Neder\-Betuwe (GRP) 2019 \- 2023\. In het GRP maakt de gemeente inzichtelijk op welke wijze zij binnen deze planperiode haar riolerings\- en watertaken invult, welke werkzaamheden zij hiervoor doet en gaat doen, wat het kost Ã©n op welke wijze deze kosten gedekt worden. In het plan worden ook de kaders en uitgangspunten geschetst om een goed rioolbeheer te realiseren. Deze kaders en uitgangspunten komen voort uit wetten, het bestaand (gemeentelijk) beleid en ervaringen uit de voorgaande GRP's. Daarbij is tevens aangegeven wat de gemeente doet en wat van bewoners mag worden verwacht op het gebied van riool, hemel\- en grondwater.

*Waterplan*

Omdat de opgave in het watersysteem door uitvoering van maatregelen de afgelopen jaren aanzienlijk kleiner is, is het eerder op zichzelf staande waterplan in het GRP geÃ¯ntegreerd opgenomen. De bekostiging van het gemeentelijke deel van de wateropgave is opgenomen in de kostendekking GRP.

Belangrijke aanleiding voor het losknippen van de watertaak uit het GRP in een apart plan was de destijds grote opgave op het gebied van waterberging, het benodigde specialisme en de genoemde gezamenlijke verantwoordelijkheid. Een gemeentelijk waterspecialist begeleid de uitvoering van de watertaken. Op dit moment zijn veel van de gestelde doelen bereikt of verkeren in een afrondende fase. De nog uit te voeren waterbergingsopgave is kleiner en duidelijk. Het waterplan maakt daarom weer geÃ¯ntegreerd onderdeel uit van het GRP 2019 \- 2023\.

Gemeente en Waterschap streven voor stedelijk gebied naar een robuust watersysteem waardoor overstroming alleen optreedt bij extreme situaties. Dit betekent dat er watersysteemmaatregelen moeten worden getroffen. Dit kan door extra ruimte voor oppervlaktewater in het bestaande watersysteem te creÃ«ren of door het realiseren van extra waterpartijen.

Om de doelstellingen van het rijk (2050\) te halen moeten alle ruimtelijke ontwikkelingen die nu gerealiseerd worden klimaatbestendig en water robuust zijn. Als ze dat niet zijn komt de rekening voor aanpassingen bij toekomstige inwoners of de gemeente voor herinrichting van de openbare ruimte. Ruimtelijke functies moeten onderling op elkaar worden afgestemd en de ruimtelijke effecten op waterhuishouding (en vice versa) moeten vastgelegd worden in een bestemmingsplan of omgevingsplan. Klimaatbestendig inrichten heeft niet enkel betrekking op nieuwe ruimtelijke ontwikkelingen maar betreft ook de (herinrichting van) bestaande openbare ruimte.

Een klimaatbestendig oppervlaktewatersysteem betekent een robuust watersysteem van belang dat zowel extreme droge als natte situaties aan kan (regenwater\-, droogte\- en hittebestendig). In het Nationaal Bestuursakkoord Water (NBW) zijn afspraken gemaakt over wateroverlast en watertekort. In het NBW zijn werknormen opgenomen ten aanzien van het noodzakelijke beschermingsniveau. Om nu en in de toekomst aan deze beschermingsniveaus te voldoen is de realisatie van aanvullende waterberging noodzakelijk. Deze opgave wordt bepaald aan de hand van modelleringen (hydrologische berekening van het oppervlaktewatersysteem).

##### 4\.8\.2 Doorwerking plangebied

*Plangebied en ontwikkeling*

Onderhavig plan betreft de realisatie van drie vrijstaande woningen op een perceel waar reeds een woning aanwezig is. Deze woning wordt gesloopt. Binnen de planlocatie is geen oppervlaktewater aanwezig. Langs de westgrens van het plangebied ligt een B\-watergang.

*Veiligheid*

Er bevinden zich geen waterkeringen in de nabijheid van het plangebied. Overstromingsrisico vormt geen onderwerp dat specifieke aandacht verdient.

*Kwantitatieve wateropgave*

Het plangebied is in de huidige situatie deels verhard. Er staat een vrijstaande woning met een bijgebouw. Het totale oppervlakte van het perceel bedraagt 2\.710 m2 en de reeds aanwezige bebouwing beschikt over een totaal verhard oppervlakte van 132 m2. In de toekomstige situatie zal er binnen het plangebied 3 vrijstaande woningen worden gerealiseerd met bijgebouwen en eigen oprit, waarmee er een toename aan verharding plaatsvindt van circa 400 m2. Het waterschap hanteert voor stedelijk gebied een drempelwaarde van 500 m2 aan toename verharding waarbij compenserende maatregelen dienen te worden genomen. Van benodigde compensatie vanuit het waterschap is daarom geen sprake. Vanuit het gemeentelijk beleid is dit in het kader van een robuust watersysteem wel wenselijk. Voor de toename van circa 400 mÂ² aan verharding zal 17,5 mÂ³ aan waterberging maatregelen worden getroffen. Hiertoe zal in het vervolg van de ontwikkeling, bij de aanvraag van de omgevingsvergunning voor het bouwen, infiltratievoorzieningen zijn uitgewerkt om overtollig hemelwater binnen eigen terrein in de bodem te kunnen infiltreren. Daarnaast zal de watergang aan de straatzijde worden verbreed.

*Kwalitatieve wateropgave*

Bij nieuwbouw gaan het waterschap en de gemeente uit van een gescheiden rioleringsstelsel. Schoon hemelwater van daken wordt via een hemelwaterafvoerleiding rechtstreeks op het oppervlaktewater worden geloosd. Voor een goede waterkwaliteit is het van belang dat er bij de bouw geen uitlogende materialen gebruikt worden, om te voorkomen dat het hemelwater, dat wordt afgekoppeld, wordt vervuild. In verband hiermee worden eisen gesteld aan de bij de daken, goten en leidingen te gebruiken materialen. Het gebruik van (sterk) uitloogbare materialen zoals koper, lood, zink, teerhoudende dakbedekking of geÃ¯mpregneerde beschoeiingen is niet toegestaan op delen die met hemelwater in contact komen, zoals de dakbedekking, goten en pijpen of er moet voorkomen worden dat deze materialen kunnen uitlogen (bijvoorbeeld door het coaten van loodslabben). Als dergelijke materialen toch gebruikt worden, dient het regenwater te worden gezuiverd alvorens het wordt afgevoerd; daarbij valt te denken aan bodempassages, lamellenfilters en bermpassages (van belang is een voldoende zuiveringsrendement). Hemelwater moet in ieder geval op deze wijze gezuiverd worden voordat het wordt afgevoerd naar het oppervlaktewater.

*Natte natuur / verdroging*

Het plangebied is niet gelegen in of nabij een (nat) natuurgebied of (natte) ecologische verbindingszone. Doordat alleen schoon hemelwater het plangebied verlaat (met uitzondering van het vuilwater dat via het riool wordt afgevoerd), kunnen natte natuurwaarden niet via het oppervlaktewater worden aangetast. Verdroging zal niet optreden door de voorgestane ontwikkelingen, omdat het grondwaterpeil niet zal worden aangepast.

*Kwel en hydrologisch neutraal bouwen*

Hydrologisch neutraal bouwen is een belangrijk uitgangspunt van het waterschap. Ruimtelijke ontwikkelingen kunnen (extra) kwel aantrekken. Hydrologisch neutraal betekent dat de grondwateroverlast en kwel niet mogen toenemen ten opzichte van de bestaande situatie. Als het aantrekken van kwel door bouwactiviteiten onvermijdelijk is, dan zijn compenserende maatregelen nodig. De extra kwel moet dan in het plangebied worden geborgen. Hiervan is bij voorliggend initiatief geen sprake.

*Grondwateroverlast*

Indien ondergrondse constructies worden gebouwd dient waterdicht gebouwd te worden om te voorkomen dat overlast van grondwater ontstaat. De meeste drinkwaterbedrijven stellen zich op het standpunt dat koudewarmteopslagsystemen in grondwaterbeschermingsgebieden ongewenst zijn zolang er onduidelijkheid bestaat over de effecten. Het maaiveld ter plaatse van de nieuwe woning wordt verhoogd tot hetzelfde peil als bij de naastgelegen bestaande woning het geval is. De ophoging zorgt ervoor dat de woning voldoende hoog is gesitueerd zodat van grondwaterlast geen sprake is. Het aspect 'grondwateroverlast' speelt geen rol.

*Keur en Legger*

Alle handelingen of werkzaamheden in de nabijheid van watergangen en waterschapswegen vallen onder de regels van de Keur. In deze verordening van het Waterschap zijn gebods\- en verbodsbepalingen opgenomen om de waterstaatsbelangen veilig te stellen. In de meeste gevallen is een vergunning benodigd.

De Legger is een register waarin functie, afmetingen en onderhoudsplichtigen van wateren (zoals sloten en vaarten), waterbergingen en natuurvriendelijke oevers vastgelegd zijn. Ook geeft de legger de ligging van wateren, waterbergingen en natuurvriendelijke oevers aan, zodat duidelijk is waarop de Keur van toepassing is. In de legger worden geen noemenswaardige aspecten benoemt die voor de uitvoering van dit plan van belang zijn.

*Beheer en onderhoud*

Binnen de planlocatie zijn geen A\-watergangen gelegen. Ten oosten van de locatie is wel een A\-watergang aanwezig. Deze watergang ligt echter verder dan 5 meter van de locatie af.

*Overleg Waterschap Rivierenland*

In het kader van het wettelijk vooroverleg wordt het voorliggende bestemmingsplan voorgelegd aan het Waterschap Rivierenland.

##### 4\.8\.3 Conclusie

Het aspect 'water' vormt geen belemmering voor de vaststelling van dit bestemmingsplan.

#### 4\.9 Ecologie

##### 4\.9\.1 Regelgeving

Per 1 januari 2017 is de Wet natuurbescherming (Wnb) in werking getreden. Deze wet vervangt drie oude wetten: de Natuurbeschermingswet 1998 (gebiedsbescherming: Natura 2000\), de Flora\- en faunawet (soortenbescherming) en de Boswet (kapvergunningen).

###### 4\.9\.1\.1 Soortenbescherming

Voor ruimtelijke ingrepen die resulteren in overtreding van Ã©Ã©n of meer artikelen van de Wnb moet ontheffing worden aangevraagd. Voor een aantal soorten geldt daarenboven het beschermingsregime van de Europese Vogel\- en Habitatrichtlijn. Voor werkzaamheden die uit een bestemmingsplan voortvloeien dient voor de start van die werkzaamheden ontheffing te worden aangevraagd indien beschermde soorten voorkomen. Bij de vaststelling van het plan dient duidelijk te zijn of en in hoeverre een ontheffing kan worden verkregen.

Voor alle in de wet genoemde diersoorten (inclusief vogels) geldt dat het verboden is individuen van deze soorten (opzettelijk) te doden of te vangen. Bovendien is het verboden nesten (en eieren) en (vaste) voortplantingsplaatsen of rustplaatsen van dieren opzettelijk te beschadigen of te vernielen dan wel weg te nemen. Voor de in de wet genoemde plantensoorten geldt dat het verboden is exemplaren in hun natuurlijke verspreidingsgebied opzettelijk te plukken en te verzamelen, af te snijden, te ontwortelen of te vernielen. In de Wnb worden drie beschermingsregimes onderscheiden voor beschermde soorten. Voor de eerste twee regimes gelden aanvullende verbodsbepalingen.

* 1\. Het beschermingsregime Vogelrichtlijn (Vrl), dat van toepassing is op van nature in Nederland in het wild levende vogels van soorten als bedoeld in artikel 1 van de Vrl. Met betrekking tot deze vogelsoorten geldt dat het \- aanvullend aan de bovengenoemde verbodsbepalingen \- verboden is vogels opzettelijk te storen, behalve als de storing niet van wezenlijke invloed is op de staat van instandhouding van de desbetreffende vogelsoort. Ruimtelijke inrichting of ontwikkeling en dwingende redenen van groot openbaar belang zijn geen reden om ontheffing te verlenen. Ontheffing is uitsluitend toegestaan op basis van de ontheffingsgronden die in de Vrl zijn genoemd. Overigens is het, indien geen ontheffing nodig is, volgens de huidige interpretatie van de wet wel verplicht rekening te houden met het broedseizoen van vogels. Voor sommige vogelsoorten met vaste verblijfplaatsen geldt dat deze vaste verblijfplaatsen en het essentiÃ«le leefgebied jaarrond beschermd zijn.

* 2\. Het beschermingsregime Habitatrichtlijn (Hrl), dat van toepassing is op soorten van bijlage IV bij de Hrl, bijlage I en II bij het Verdrag van Bern en bijlage I bij het Verdrag van Bonn. Met betrekking tot deze soorten is het \- aanvullend aan de bovengenoemde verbodsbepalingen \- verboden dieren opzettelijk te verstoren. Ontheffing wordt voor ruimtelijke inrichting of ontwikkeling alleen verleend indien:

+ a. er geen andere bevredigende oplossing is, en

+ b. geen afbreuk wordt gedaan aan de gunstige staat van instandhouding van de soort, en

+ c. sprake is van Ã©Ã©n van de volgende (bij ruimtelijke ontwikkeling relevante) belangen:

- de bescherming van wilde flora en fauna of natuurlijke habitats, of

- de volksgezondheid, de openbare veiligheid of andere dwingende redenen van groot openbaar belang, met inbegrip van redenen van sociale of economische aard en voor het milieu wezenlijk gunstige effecten.

* 3\. Het beschermingsregime Andere Soorten, dat van toepassing is op soorten van de bijlage behorende bij artikel 3\.10 van de Wnb. Ontheffing is alleen mogelijk indien:

+ a. er geen andere bevredigende oplossing is, en

+ b. indien geen afbreuk wordt gedaan aan de gunstige staat van instandhouding van de soort.

Er is echter geen ontheffing nodig indien gewerkt wordt volgens een geldige gedragscode die van toepassing is op de betreffende soort(en). Vaak is daarnaast ecologische begeleiding en een ecologisch werkprotocol nodig bij de uitvoering van werkzaamheden.

De provincies kunnen voor het beschermingsregime Andere Soorten een algemene vrijstelling verlenen voor onder meer ruimtelijke inrichting of ontwikkeling van gebieden. In de gemeente Neder\-Betuwe is de provincie Gelderland het bevoegd gezag voor de Wnb.

Indien nesten, (vaste) voortplantingsplaatsen of rustplaatsen van soorten niet (kunnen) worden ontzien, is ontheffing noodzakelijk. Ontheffing is niet benodigd indien de functionaliteit van de nesten, (vaste) voortplantingsplaatsen of rustplaatsen gegarandeerd wordt (het beschadigen en vernielen wordt voorkomen door maatregelen of er zijn voldoende alternatieven).

Ten slotte is altijd de algemene zorgplicht van toepassing, die inhoudt dat een ieder voldoende zorg in acht neemt voor alle inheemse dieren en planten en hun directe leefomgeving (artikel 1\.11 van de Wnb). Concreet betekent dit dat bij ruimtelijke ontwikkeling gezorgd moet worden dat dieren niet gedood worden en dat planten verplant worden. Ook dient gelet te worden op bijvoorbeeld de voortplantingsperiode van amfibieÃ«n en de zoogperiode van zoogdieren.

###### 4\.9\.1\.2 Gebiedsbescherming

*Natura2000*

De Wnb ziet op de bescherming van Natura 2000\-gebieden (Vrl\- en Hrl\-gebieden). Voor ieder Natura 2000\-gebied zijn instandhoudingsdoelstellingen opgesteld voor Ã©Ã©n of meerdere soorten en/of habitats. Voor ruimtelijke ontwikkelingen binnen de Natura 2000\-gebieden en tevens voor ontwikkelingen daarbuiten die van invloed kunnen zijn (door 'externe werking') op die beschermde natuurgebieden, gelden (strenge) restricties. Voor activiteiten of projecten die schadelijk zijn voor de beschermde natuur geldt een vergunningplicht. Middels een 'habitattoets' dient te worden onderzocht of een activiteit (significante) negatieve effecten op de instandhoudingsdoelstellingen voor Natura 2000\-gebieden veroorzaakt. De uitkomsten van de habitattoets dienen te worden beoordeeld door het bevoegd gezag.

*Natuurnetwerk Nederland*

Het Natuurnetwerk Nederland (NNN) is het Nederlands netwerk van bestaande en nieuw aan te leggen natuurgebieden (de voormalige Ecologische Hoofdstructuur / EHS). Het netwerk moet natuurgebieden beter verbinden met elkaar en met het omringende agrarisch gebied. Het doel van het NNN is de instandhouding en ontwikkeling van natuurgebieden om daarmee een groot aantal soorten en ecosystemen te laten voortbestaan. Sinds 2014 zijn de provincies het eerste verantwoordelijke bevoegde gezag voor het NNN (daarvoor was dat de rijksoverheid). De provincies hebben in een verordening regelgeving vastgelegd ten aanzien van het NNN.

##### 4\.9\.2 Doorvertaling bestemmingsplan

In het kader van de voorgenomen ontwikkeling wordt momenteel een flora en fauna onderzoek uitgevoerd. De belangrijkste resultaten worden in deze paragraaf weergegeven, de volledige rapportage zal als bijlage 5 bij de toelichting worden opgenomen.

###### 4\.9\.2\.1 Soortenbescherming

De planlocatie heeft geen essentiÃ«le betekenis voor beschermde soorten. Tijdens de

uitvoering van de werkzaamheden dient rekening te worden gehouden met de (mogelijke)

aanwezigheid van foeragerende vleermuizen en algemene broedvogels (in het kader van

Algemene Zorgplicht). Voor deze soorten dienen maatregelen te worden getroffen om effecten te

voorkomen. Te treffen maatregelen:

* Tijdens de werkzaamheden moet voorzichtig worden gehandeld met alle voorkomende flora en fauna (Algemene zorgplicht).

* Wanneer ondanks zorgvuldig handelen, onderzoek en advies schade lijkt te ontstaan voor beschermde flora en fauna, dient direct contact opgenomen te worden met een ter zake deskundige.

* Alle aanwezige vegetatie of bodemmateriaal (takken, stronken) gefaseerd verwijderen. Dit om bodembewonende dieren de kans te bieden in de nabijgelegen omgeving een ander leefgebied te benutten.

* Er wordt gelegenheid gegeven aan dieren, die tijdens de werkzaamheden worden gevonden, te vluchten of zich te verplaatsen naar een schuilplaats buiten het bereik van de werkzaamheden.

* De planlocatie tijdens de werkzaamheden en in de nieuwe situatie bij voorkeur niet verlichten en in de periode april\-oktober de werkzaamheden tussen zonsopgang en zonsondergang uitvoeren (buiten schemerperiodes). Mocht verlichting noodzakelijk zijn hierbij een vleermuisvriendelijke verlichtingswijze toepassen (amberkleurig licht, lichtbundel nederwaarts richten, toepassen geconvergeerde lichtbundel).

* De werkzaamheden opstarten/uitvoeren buiten het broedseizoen van vogels (medio maart t/m medio juli). Als de werkzaamheden in het broedseizoen worden uitgevoerd dient voor de aanvang door een ter zake deskundig gecontroleerd te worden of er broedvogels aanwezig zijn. E.e.a. op aanwijzing van deskundige. Als dit niet mogelijk is dienen de potentiÃ«le nestlocaties buiten het broedseizoen ongeschikt gemaakt te worden.

###### 4\.9\.2\.2 Gebiedsbescherming

Het plangebied maakt geen deel uit van een gebied dat onder de Wet natuurbescherming (Wnb) valt,

betreffende Natura 2000 of het Natuurnetwerk Nederland. Op een afstand van 1,9 km ligt het Natura

2000\-gebied Rijntakken en op een afstand van circa 1,5 km van het dichtstbijzijnde Natuurnetwerk

Nederland. Om de depositie van stikstof te berekenen is een voortoets stikstofdepositie

gedaan. De rapportage is toegevoegd als bijlage 6. Hierin is geconcludeerd dat er zowel in de aanlegfase als

in de gebruiksfase geen sprake is van een stikstofdepositie op Natura 2000\-gebieden groter dan 0,00

mol/ha/j. Daarmee zijn er met geen negatieve effecten op beschermde natuurgebieden.

##### 4\.9\.3 Conclusie

Het aspect 'ecologie' vormt geen belemmering voor de vaststelling van dit bestemmingsplan.

#### 4\.10 Archeologie \& cultuurhistorie

##### 4\.10\.1 Regelgeving

In artikel 3\.1\.6 lid 5 van het Besluit ruimtelijke ordening wordt bepaald dat in de toelichting ten minste een beschrijving wordt opgenomen van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden.

Op 1 juli 2016 is de Erfgoedwet in werking getreden. Met deze wetswijziging is de Monumentenwet 1988 opgesplitst: een gedeelte (dat ziet op de fysieke leefomgeving) zal in 2021 opgaan in de Omgevingswet, het overige gedeelte is opgenomen in de nieuwe Erfgoedwet. Daarbij is voorzien in overgangsrecht. Met de Erfgoedwet is sprake van een betere integratie met verschillende soorten erfgoed. Daarnaast zijn de procedures uniformer en daarmee overzichtelijker geworden.

Onderdelen van de Monumentenwet 1988 met betrekking tot de fysieke leefomgeving worden opgenomen in de Omgevingswet. De aanwijzing van ruimtelijk cultureel erfgoed \- beschermde stads\- en dorpsgezichten en cultuurlandschappen \- en omgang met het cultureel erfgoed in de fysieke leefomgeving, komen in 2021 in de Omgevingswet terecht en zijn dus niet in de Erfgoedwet geregeld. Hierbij wordt wel als vuistregel gehanteerd: omgang met het erfgoed in de Omgevingswet, duiding van het erfgoed in de Erfgoedwet.

De inwerkingtreding van de Omgevingswet staat gepland voor 2021\. Voor de onderdelen die in de Omgevingswet zullen worden opgenomen is een overgangsregeling in de Erfgoedwet opgenomen voor de periode 2016\-2021\. De bepalingen uit de Monumentenwet 1988 die in 2021 naar de Omgevingswet over zullen gaan, blijven van kracht tot de Omgevingswet in werking treedt.

Het Besluit ruimtelijke ordening en de Erfgoedwet schrijven niet voor in welke mate met archeologie rekening dient te worden gehouden. De gemeente heeft wat dit betreft beleidsvrijheid en kan het archeologische belang afwegen ten opzichte van andere belangen, de belangen van de burger en van de gemeente.

##### 4\.10\.2 Doorvertaling bestemmingsplan

###### 4\.10\.2\.1 Archeologie

Met het bestemmingsplan 'Parapluplan Archeologie' is voor het gehele grondgebied van de gemeente Neder\-Betuwe de archeologische verwachtingswaarde geregeld. Voor het plangebied geldt de dubbelbestemming 'Waarde \- Archeologie 2'. Binnen deze dubbelbestemming is archeologisch onderzoek nodig bij bodemingrepen groter dan 1\.000 mÂ² en dieper dan 30 cm onder het maaiveld. Bij voorliggend initiatief is sprake van een ontwikkeling met een grotere omvang waardoor voor dit gebied een verkennend archeologisch onderzoek is uitgevoerd. Het gehele onderzoeksrapport is toegevoegd als bijlage 7. Uit het onderzoek is op te maken dat vanaf een diepte van 30 centimeter archeologische indicatoren zijn aangetroffen (het archeologisch niveau begint op 30 Ã  80 cm \-mv (5,66 Ã  5,95 m \+NAP)). Als ontgravingen onder het niveau van 6,15 m \+NAP plaatsvinden is vervolgonderzoek noodzakelijk.

Ten behoeve van voorliggend plan worden de betrokken gronden zodanig opgehoogd waardoor de voorziene ontwikkeling geen ingrepen omvatten die een dermate diepte bereiken dat daarmee mogelijke archeologische waarden worden geschaad. Met een beoogde maaiveld is behoud van eventuele archeologische resten in situ daarmee mogelijk. Met de van toepassing verklaring van het geldende parapluplan Archeologie is de bescherming van de waarden geborgd.

###### 4\.10\.2\.2 Cultuurhistorie

De navolgende afbeelding toont een uitsnede van de kaart 'Landschap' van de Omgevingsverordening Gelderland. Hierop is te zien dat het plangebied is aangeduid als 'Romeinse Limes'.

![afbeelding "i_NL.IMRO.1740.bpKEhoofdstraat99-vst1_0012.png"](i_NL.IMRO.1740.bpKEhoofdstraat99-vst1_0012.png)

*Afbeelding 4\.4: Omgevingsverordening Gelderland Kaart Landschap*

Romeinse Limes

Dwars door Nederland loopt de Limes \- een lijn van forten en wachttorens die verbonden zijn door wegen en de noordelijke grens van het Romeinse rijk vormde. De grens liep zeer waarschijnlijk ook door de gemeente Neder\-Betuwe en mogelijk ook door het gebied waar de omliggende uitbreidingswijk Casterhoven wordt gerealiseerd. Nog aanwezige kernkwaliteiten van de Limes mogen niet worden aangetast.

De kernkwaliteiten van de Romeinse Limes zijn forten (castella), burgerlijke nederzettingen, kampdorpen, (vici) grafvelden, de militaire infrastructuur, bestaande uit wegen, waterwerken en wachttorens en scheepswrakken. Binnen onderhavig plangebied zijn geen van deze kernkwaliteiten van de Romeinse Limes bekend. Eventueel nog aanwezige onderdelen zouden zich onder de grond moeten bevinden in de vorm van archeologische resten. Zie hiervoor de voorgaande paragraaf 4\.10\.2\.1 Archeologie.

##### 4\.10\.3 Conclusie

De aspecten 'archeologie' en 'cultuurhistorie' vormen geen belemmering voor de vaststelling van dit bestemmingsplan.

#### 4\.11 Leidingen

##### 4\.11\.1 Regelgeving

Planologisch relevante leidingen en hoogspanningsverbindingen dienen te worden gewaarborgd. Tevens dient rond dergelijke leidingen rekening te worden gehouden met zones waarbinnen mogelijke beperkingen gelden. Planologisch relevante leidingen zijn leidingen waarin de navolgende producten worden vervoerd:

* gas, olie, olieproducten, chemische producten, vaste stoffen/goederen;

* aardgas met een diameter groter of gelijk aan 18â;

* defensiebrandstoffen;

* warmte en afvalwater, ruwwater of halffabrikaat voor de drink\- en industriewatervoorziening met een diameter groter of gelijk aan 18â.

##### 4\.11\.2 Doorvertaling bestemmingsplan

Er zijn geen grote buisleidingen in de directe omgeving aanwezig. Voor de herontwikkeling zullen middels een

Klic\-melding eventueel aanwezige leidingen in beeld worden gebracht en eventueel worden verlegd. Dit heeft

echter geen invloed op de uitvoerbaarheid van het plan.

##### 4\.11\.3 Conclusie

Het aspect 'leidingen' vormt geen belemmering voor de vaststelling van dit bestemmingsplan.

#### 4\.12 Explosieven

##### 4\.12\.1 Regelgeving

In de tijd van de Tweede Wereldoorlog is het gebied in de gemeente Neder\-Betuwe diverse malen getroffen door bombardementen. De gevechten hebben geleid tot munitieresten in de grond. Bij ontwikkelingen die gepaard gaan met bodemingrepen moet worden nagegaan of er explosieven aanwezig zijn.

##### 4\.12\.2 Doorvertaling bestemmingsplan

Voor de hele gemeente is een bureau onderzoek gedaan naar of er explosief materiaal in de grond te verwachten is. Het onderzoek kan niet uitwijzen of het plangebied een onverdachte of verdachte locatie betreft. Een oppervlaktedetectie onderzoek zal moeten uitwijzen of er daadwerkelijk explosief materiaal aanwezig is. Dit onderzoek wordt uitgevoerd bij het bouwrijp maken van de gronden. Tegelijkertijd kan, indien er materiaal wordt gedetecteerd, dit op een veilige manier worden opgeruimd. In het kader van voorliggend bestemmingsplan is het voldoende aannemelijk dat dit aspect de uitvoerbaarheid van het plan niet in de weg staat. Bij indiening van de omgevingsvergunning, dus voorafgaand aan het verrichte van bodemingrepen, zal een detectie\-onderzoek worden overlegd.

##### 4\.12\.3 Conclusie

Het bestemmingsplan is daarmee uitvoerbaar op het gebied van explosieven.

#### 4\.13 Spuitzonering

##### 4\.13\.1 Regelgeving

Er gelden in Nederland geen wettelijke bepalingen over minimaal aan te houden afstanden tussen gronden waarop gewassen in de open lucht worden geteeld en nabij gelegen, voor gewasbeschermingsmiddelen gevoelige objecten, zoals woningen en bedrijven. Vanwege mogelijk vrijkomende drift (verwaaiing van spuitvloeistof) bij het bespuiten van fruitbomen wordt in de bestemmingsplanpraktijk een vuistregel gehanteerd om een afstand van 50 meter aan te houden tussen een fruitboomgaard en een gevoelige bestemming. Dit is een in de praktijk gegroeide vuistregel.

Gevoelige functies zijn plaatsen waar regelmatig en voor een groot gedeelte van de dag, mensen verblijven of samenkomen. Bedrijfsgebouwen worden als zodanig aangemerkt. Vanwege de korte verblijfsduur van personen ter plaatse van parkeerterreinen of wegen, zoals fietspaden, is een parkeerplaats geen voor gewasbeschermingsmiddelen gevoelige functie. Bij de afstand van 50 meter wordt ervan uitgegaan dat enerzijds de bedrijfsvoering van de teler niet wordt belemmerd en anderzijds dat er geen nadelige effecten optreden voor de gezondheid van de bewoners van de (bedrijfs)woning. De 50 meter afstand is echter een indicatieve afstand en hangt onder meer af van het soort teelt ter plaatse en de plaatselijke omstandigheden. Drift in bijvoorbeeld de fruitteelt is door de aard van de bespuiting, met name op\- en zijwaarts gericht spuiten, hoger en intensiever dan bij bespuitingen in de lage bomenteelt. Voor het betrokken bestuursorgaan bestaat zowel bij toepassing als afwijking van deze afstand een onderzoeksplicht. Een kortere afstand is mogelijk, mits voorzien van een deugdelijke motivering.

##### 4\.13\.2 Doorvertaling bestemmingsplan

Binnen 50 meter van het plangebied bevinden zich geen boomgaarden. Gezien de geldende bestemmingen en omliggende functies zijn boomgaarden binnen een afstand van 50 meter ook niet mogelijk. Het aspect spuitzonering vormt daarmee geen belemmering voor het bestemmingsplan.

##### 4\.13\.3 Conclusie

Het aspect 'spuitzonering' vormt geen belemmering voor de vaststelling van dit bestemmingsplan.

### Hoofdstuk 5 Juridische planbeschrijving

#### 5\.1 Algemeen

Het bestemmingsplan bestaat uit een verbeelding en regels en is voorzien van een toelichting. De regels en verbeelding vormen het juridisch bindende deel, terwijl de toelichting geen juridische binding heeft, maar moet worden beschouwd als handvat voor de uitleg en de onderbouwing van de opgenomen bestemmingen. De regels bevatten het juridisch instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De verbeelding heeft een rol voor toepassing van de regels alsmede de functie van visualisering van de bestemmingen.

In deze paragraaf worden de systematiek van de regels en de wijze waarop de regels gehanteerd dienen te worden, uiteengezet. De regels van het plan bestaan uit vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs\- en slotregels aan de orde komen. Voor de systematiek is aangesloten op de SVBP2012, de Wabo en de standaardregels van de gemeente Neder\-Betuwe. Voor het bouwen is verder het Besluit omgevingsrecht (Bor) van belang. In het Bor zijn onder andere regels voor vergunningvrije bouwwerken opgenomen.

In het vervolg van dit hoofdstuk wordt de opbouw en dergelijke van de regels kort toegelicht.

#### 5\.2 Inleidende regels

*BegrippenÂ*

In deze bepaling zijn omschrijvingen gegeven van de in het bestemmingsplan gebruikte begrippen. Deze worden opgenomen om interpretatieverschillen te voorkomen. Begripsbepalingen zijn alleen nodig voor begrippen die gebruikt worden in de regels en die tot verwarring kunnen leiden of voor meerdere uitleg vatbaar zijn.Â

*Wijze van metenÂ*

Om op een eenduidige manier afstanden, oppervlakten en inhoud van gebouwen en/of bouwwerken, geen gebouwen zijnde, te bepalen wordt in de wijze van meten uitleg gegeven wat onder de diverse begrippen wordt verstaan. Ten aanzien van de wijze van meten op de verbeelding geldt steeds dat het hart van een lijn moet worden aangehouden.

#### 5\.3 Bestemmingsregels

##### 5\.3\.1 Opbouw bestemmingen

In de bestemmingsregels zijn de verschillende bestemmingen opgenomen. Deze zijn als volgt opgebouwd:

*BestemmingsomschrijvingÂ*

Bevat de omschrijving van de doeleinden die met de bestemming aan de grond worden toegekend. Hierbij gaat het in beginsel om een beschrijving van de aan de grond toegekende functies zoals bedrijven, wonen, centrum etc. De aard van de toegelaten inrichtingen van gronden (bouwwerken en werken, geen bouwwerken zijnde) vloeit dan voort uit de toegelaten functies.

*BouwregelsÂ*

In de bouwregels worden voor alle hoofdgebouwen, bijgebouwen en bouwwerken, geen gebouwen zijnde, de van toepassing zijnde bouwregels gesteld. Waar en met welke maatvoering mag worden gebouwd, wordt hier vastgelegd. Indien mogelijk wordt verwezen naar bouwvlakken en aanduidingen op de verbeelding.

*Specifieke gebruiksregelsÂ*

In dit onderdeel kan worden aangegeven welke vormen van gebruik men in ieder geval strijdig acht met de bestemming. Het is niet de bedoeling alle mogelijke strijdig gebruiksvormen te noemen, maar alleen die, waarvan het niet op voorhand duidelijk is dat deze in strijd zijn met de bestemming. Het gaat hierbij in feite om een aanvulling op de doeleindenomschrijving.

##### 5\.3\.2 Bestemmingen

Hieronder volgt in het kort een beschrijving van de verschillende bestemmingen.

*Wonen*

Het gehele plangebied krijgt de enkelbestemming 'Wonen'. Hierbinnen zijn drie woningen toegestaan. Voor de bouwregels is aangesloten bij de regels van Casterhoven. Er is een bouwaanduiding 'vrijstaand' en een maatvoeringsaanduiding 'maximum goothoogte (7 meter), maximum bouwhoogte (11 meter)' opgenomen. De gronden waarop bijgebouwen zijn toegestaan zijn aangeduid met de bouwaanduiding 'bijgebouwen'. In de regels van dit plan, onder 3\.3\.1, is een voorwaardelijke verplichting opgenomen waarin is aangegeven dat de nieuwe woningen pas in gebruik mogen worden genomen als is voldaan aan het schetsontwerp uit bijlage 1. Daarnaast is het aanleggen van voldoende parkeerplaatsen voorwaardelijk verplicht gesteld, onder 3\.3\.2.

*Waterstaat \- Waterlopen*

Ten behoeve van het onderhoud van de hoofdwatergangen in het plangebied is bepaald

dat een strook van 5 meter in principe onbebouwd dient te blijven. Een en ander is geregeld

met de dubbelbestemming âWaterstaat \- Waterlopenâ. Voor het oprichten van bouwwerken en voor het uitvoeren van werken, geen bouwwerken zijnde, ten behoeve van de onderliggende bestemming, geldt dat in principe advies moet worden ingewonnen van de waterbeheerder.

#### 5\.4 Algemene regels

*Anti\-dubbeltelbepalingÂ*

Deze bepaling is opgenomen om te voorkomen dat, wanneer volgens een bestemmingsplan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

*Algemene bouwregelsÂ*

Deze bepaling bevat algemene regels omtrent ondergronds bouwen, zwembaden en ten aanzien van de bestaande situatie.

*Algemene gebruiksregelsÂ*

Deze bepaling bevat de vormen van gebruik, die in ieder geval strijdig zijn met de regels van het bestemmingsplan. Daarnaast zijn regels voor (niet\-publieksgerichte) aan huis verbonden beroeps\- en bedrijfsactiviteiten opgenomen.

*Algemene afwijkingsregelsÂ*

In dit artikel wordt een opsomming gegeven van de regels waarvan door middel van een omgevingsvergunning afgeweken kan worden van het bestemmingsplan. De criteria, die bij toepassing van de afwijkingsbevoegdheid in acht moeten worden genomen, zijn aangegeven.Â Er zijn onder meer algemene afwijkingsregels opgenomen voor publieksgerichte aan huis verbonden beroeps\- en bedrijfsactiviteiten en bed \& breakfastaccommodaties.

Overige regels

In deze bepaling is opgenomen dat het parapluplan van toepassing is verklaard voor voorliggend bestemmingsplan.

#### 5\.5 Overgangs\- en slotregels

*OvergangsrechtÂ*

Bouwwerken welke op het moment van inwerkingtreding van het bestemmingsplan bestaan (of waarvoor een bouwvergunning is aangevraagd) mogen blijven bestaan, ook al is er strijd met de bouwregels. De overgangsbepaling houdt niet in dat het bestaand, illegaal opgerichte, bouwwerk legaal wordt, noch brengt het met zich mee dat voor een dergelijk bouwwerk alsnog een omgevingsvergunning voor de activiteit bouwen kan worden verleend. Burgemeester en wethouders kunnen in beginsel dus nog gewoon gebruik maken van hun handhavingsbevoegdheid. Het gebruik van de grond en opstallen, dat afwijkt van de regels op het moment van inwerkingtreding van het plan, mag eveneens worden voortgezet.

*Slotregel*

Dit artikel geeft aan op welke manier de regels kunnen worden aangehaald.

### Hoofdstuk 6 Uitvoerbaarheid

#### 6\.1 Economische uitvoerbaarheid

##### 6\.1\.1 Exploitatieverplichting

Bij de voorbereiding van een bestemmingsplan dient op grond van artikel 3\.1\.6 van het Besluit ruimtelijke ordening (Bro) in de plantoelichting van een bestemmingsplan minimaal inzicht te worden gegeven in de economische uitvoerbaarheid van het plan. Tevens bestaat op grond van de Wet ruimtelijke ordening de verplichting om, indien sprake is van ontwikkelingen waarvoor de gemeente redelijkerwijs kosten moet maken, bijvoorbeeld voor de aanleg van voorzieningen van openbaar nut, en de plankosten, deze moeten kunnen worden verhaald op de initiatiefnemer c.q. ontwikkelaar. Een en ander dient te worden vastgelegd in privaatrechtelijke overeenkomsten met iedere grondeigenaar. Als er met een grondeigenaar geen overeenkomst is gesloten en het kostenverhaal niet anderszins is verzekerd, dient een exploitatieplan te worden opgesteld welke tegelijkertijd met het bestemmingsplan moet worden vastgesteld.

##### 6\.1\.2 Conclusie

De ontwikkelingskosten komen geheel voor rekening van de initiatiefnemer. Hiertoe zal de gemeente voorafgaand aan de planologische procedure met de initiatiefnemer een exploitatieovereenkomst afsluiten. Voor de realisatie van het plan hoeft de gemeente geen investering te doen. De kosten die door de gemeente gemaakt worden voor het voeren van de planologische procedure zijn verrekend in de leges. Eventuele extra gemeentelijke kosten worden gedekt door de exploitatieovereenkomst.

Tevens zal een overeenkomst betreffende planschade worden afgesloten. Deze kosten komen eveneens geheel voor rekening van de initiatiefnemer. Op basis van het bovenstaande kan geconcludeerd kan worden dat het plan economisch uitvoerbaar is.

#### 6\.2 Maatschappelijke uitvoerbaarheid

Met dit bestemmingsplan worden drie woningen gerealiseerd op het perceel aan de Hoofdstraat 99\. De eigenaren van de naastgelegen gronden zijn over dit plan geÃ¯nformeerd. Daarnaast heeft het vooroverleg plaatsgevonden met alle betrokken instanties, zoals beschreven in paragraaf 7\.1. Hiermee is het initiatief maatschappelijk uitvoerbaar.

### Hoofdstuk 7 Procedure

#### 7\.1 Overleg

Conform ex artikel 3\.1\.1\. van het Bro dienen burgemeester en wethouders bij de voorbereiding van een bestemmingsplan overleg te plegen met de besturen van betrokken gemeenten en waterschappen en met de rijks\- en provinciale diensten die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

In het kader van het vooroverleg wordt het voorliggende bestemmingsplan toegezonden aan de overlegpartijen. De ontvangen reacties worden te zijner tijd voorzien van een gemeentelijke beantwoording.

#### 7\.2 Inspraak

Gezien het genoemde in artikel 6\.2 en de aard en omvang van het initiatief zijn geen inspraakmomenten georganiseerd voor dit bestemmingsplan.

#### 7\.3 Ontwerpfase

Na afronding van het vooroverleg start de formele bestemmingsplanprocedure. De eventuele aanpassingen die volgen uit de overlegreacties worden verwerkt in het ontwerpbestemmingsplan. Indien nog worden er ambtshalve aanpassingen doorgevoerd.

Het ontwerpbestemmingsplan wordt gedurende zes weken ter inzage gelegd. Binnen deze termijn wordt een ieder in de gelegenheid gesteld schriftelijk en/of mondeling een zienswijze op het plan in te dienen. Ook moeten de stukken met de kennisgeving aan de eerder genoemde diensten en instanties moet worden toegezonden (artikel 3:13 Awb), of er moet worden aangegeven waar de (digitale) stukken te vinden zijn (elektronische kennisgeving).

Het ontwerpbestemmingsplan is gedurende zes weken ter inzage gelegd. Binnen deze termijn wordt een ieder in de gelegenheid gesteld schriftelijk en/of mondeling een zienswijze op het plan in te dienen. Ook moeten de stukken met de kennisgeving aan de eerder genoemde diensten en instanties worden toegezonden (artikel 3:13 Awb), of er moet worden aangegeven waar de (digitale) stukken te vinden zijn (elektronische kennisgeving). Er zijn geen zienswijzen ingediend. Er zijn wel enkele ambtshalve wijzingen aangebracht aan het plan. De bouwregels waren op onderdelen niet overeenkomstig met de noordelijke kavels van Casterhoven. Hier liep men bij de concept bouwplannen tegen aan. Dit is gecorrigeerd en heeft voor de bouwmogelijkheden: aantal woningen, bouw\- en goothoogte en positie op de kavel geen wezenlijk effect.

#### 7\.4 Vaststellingsfase

Binnen twaalf weken na de termijn van terinzagelegging moet de gemeenteraad beslissen omtrent de vaststelling van het bestemmingsplan.

Tegen het besluit tot vaststelling staat voor belanghebbenden direct beroep open bij de Afdeling bestuursrechtspraak van de Raad van State. Direct na de beroepstermijn treedt, indien tijdens de beroepstermijn geen verzoek om voorlopige voorziening is ingediend, het plan in werking waarna tot planrealisatie kan worden overgegaan.