xml version\="1\.0" encoding\="UTF\-8"?

Herziening Leek \- Woningbouwlocatie Midwolderweg (voormalige kwekerij): Toelichting

direct naar inhoud van Toelichting

Herziening Leek \- Woningbouwlocatie Midwolderweg (voormalige kwekerij)

=======================================================================

Toelichting

-----------

| Plan: | Herziening Leek \- Woningbouwlocatie Midwolderweg (voormalige kwekerij) |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1969\.BPLE21POST2\-VA01 |

* Toelichting

* Bijlagen toelichting

* Vaststellingsbesluit

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Planologische regeling

+ 1\.4 Leeswijzer

* Hoofdstuk 2 Planbeschrijving

+ 2\.1 Huidige situatie

+ 2\.2 Voorgenomen situatie

* Hoofdstuk 3 Beleidskader

+ 3\.1 Provinciaal beleid

+ 3\.2 Gemeentelijk beleid

* Hoofdstuk 4 Milieu\- en omgevingsaspecten

+ 4\.1 Vormvrije m.e.r.\-notitie

+ 4\.2 Ecologie

+ 4\.3 Archeologie

+ 4\.4 Cultuurhistorie

+ 4\.5 Water

+ 4\.6 Milieuzonering

+ 4\.7 Bodem

+ 4\.8 Geluid

+ 4\.9 Luchtkwaliteit

+ 4\.10 Externe veiligheid

+ 4\.11 Kabels en leidingen

* Hoofdstuk 5 Juridische toelichting

+ 5\.1 Inleiding

+ 5\.2 RO standaarden 2012

+ 5\.3 Wet ruimtelijke ordening

+ 5\.4 Toelichting op de bestemmingen

* Hoofdstuk 6 Uitvoerbaarheid

+ 6\.1 Maatschappelijke uitvoerbaarheid

+ 6\.2 Economische uitvoerbaarheid

### Hoofdstuk 1 Inleiding

#### 1\.1 Aanleiding

Aan de Midwolderweg in Leek was voorheen een kwekerij gevestigd. De gronden van de kwekerij zijn al lange tijd niet meer als zodanig in gebruik en de bedrijfsgebouwen van de kwekerij zijn inmiddels gesloopt.

De eigenaar van de gronden heeft het voornemen om op deze gronden woningen te realiseren. In de huidige situatie mogen in totaal vier ruime vrijstaande woningen worden gebouwd. Ten behoeve hiervan is in 2015 het bestemmingsplan vastgesteld. Inmiddels is het verzoek om niet vier, maar zes woningen op deze gronden te bouwen. Dit was ook het oorspronkelijke plan, maar de gemeente wilde in eerste instantie meewerken aan vier, en bij voldoende behoefte, mogelijk later nog twee woningen. Inmiddels zijn twee woningen gerealiseerd en de andere twee kavels zijn onder optie.

Om de twee extra woningen juridisch\-planologisch mogelijk te maken is een nieuw bestemmingsplan noodzakelijk. Voorliggend bestemmingsplan voorziet hierin.

#### 1\.2 Ligging plangebied

Het plangebied ligt aan de westzijde van de Midwolderweg te Leek. In figuur 1\.1 is de ligging van het plangebied weergegeven.

![afbeelding "i_NL.IMRO.1969.BPLE21POST2-VA01_0001.jpg"](i_NL.IMRO.1969.BPLE21POST2-VA01_0001.jpg)

*Figuur 1\.1 Globale ligging van het plangebied*

#### 1\.3 Planologische regeling

Het plangebied betreft de locatie aan de Midwolderweg 23 e.o. in Leek. Het gebied is geregeld in het bestemmingsplan *Leek \- Woningbouwlocatie Midwolderweg (voormalige*

*kwekerij),* dat is vastgesteld op 22 april 2015\. In dit bestemmingsplan zijn de gronden bestemd als 'Wonen \- 6' en 'Water'. De verbeelding van het bestemmingsplan is weergegeven in figuur 1\.2\.

![afbeelding "i_NL.IMRO.1969.BPLE21POST2-VA01_0002.jpg"](i_NL.IMRO.1969.BPLE21POST2-VA01_0002.jpg)

*Figuur 1\.2 Verbeelding bestemmingsplan Leek \- Woningbouwlocatie Midwolderweg*

*(voormalige kwekerij)*

De gronden binnen de bestemming 'Water' zijn bestemd voor water en waterhuishoudkundige voorzieningen, waterberging en oevers. Op of in deze gronden mogen geen gebouwen worden gebouwd.

De gronden binnen de bestemming 'Wonen \- 6' zijn bestemd voor woonhuizen, al dan niet in combinatie met ruimte voor met het wonen verenigbare functies en aan\- en uitbouwen en bijgebouwen. Als hoofdgebouw mogen uitsluitend woonhuizen worden gebouwd, met een maximum van vier in het bouwvlak. Omdat het voornemen is om niet vier, maar zes woningen op deze gronden te realiseren is het voornemen in strijd met het geldende bestemmingsplan.

#### 1\.4 Leeswijzer

In hoofdstuk 2 van dit bestemmingsplan wordt het beleidskader beschreven dat relevant is voor dit plan. Daarbij wordt ingegaan op het beleid van de provincie en de gemeente. In hoofdstuk 3 staan de uitgangspunten van het bestemmingsplan centraal: het programma voor de nieuw te bouwen woningen, de ruimtelijke opzet en de verkeerssituatie. De omgevingsaspecten waaraan de situatie is getoetst worden beschreven in hoofdstuk 4\. De juridische regeling wordt beschreven in hoofdstuk 5\. In hoofdstuk 6 wordt de uitvoerbaarheid van het plan toegelicht. In dit hoofdstuk wordt ingegaan op de maatschappelijke\- en economische uitvoerbaarheid.

### Hoofdstuk 2 Planbeschrijving

#### 2\.1 Huidige situatie

Binnen het plangebied zijn op dit moment op basis van de geldende planologische regeling vier woonhuizen toegestaan. In de huidige situatie zijn binnen het plangebied 3 woonhuizen aanwezig en wordt Ã©Ã©n woning gebouwd. Deze laatstgenoemde woning zal ter vervanging van de meest zuidelijk gelegen woning komen, die na gereedmaking van de nieuwe woning gesloopt zal worden.

De twee noordelijker gelegen woningen betreffen een nieuwbouwwoning (de meest noordelijke woning) en de bestaande woning centraal op het perceel. Alle woningen bestaan uit Ã©Ã©n bouwlaag met een kap. In onderstaande figuur is een luchtfoto van de huidige situatie weergegeven. De woning aan de zuidkant van het perceel is inmiddels grotendeels gereed.

![afbeelding "i_NL.IMRO.1969.BPLE21POST2-VA01_0003.jpg"](i_NL.IMRO.1969.BPLE21POST2-VA01_0003.jpg)

*Figuur 2\.1 Luchtfoto van de huidige situatie*

#### 2\.2 Voorgenomen situatie

In de voorgenomen situatie is het voornemen om niet vier, maar in totaal zes woningen in het plangebied te ontwikkelen. De beide kavels aan de noord\- en zuidzijde zijn reeds in ontwikkeling, dan wel gerealiseerd. Tussen deze kavels in is nog ruimte voor de ontwikkeling van vier vrijstaande woningen. Op twee van de tussenliggende kavels komen nu nieuwe woningen. In figuur 2\.2 zijn de betreffende kavels gearceerd. De bestaande woning centraal in het plangebied en de huidige woning op de zuidelijke kavel (die vervangen wordt door de nieuwbouwwoning) zullen beiden gesloopt worden. In onderstaande figuur is de voorgenomen verkaveling van het plangebied weergegeven.

![afbeelding "i_NL.IMRO.1969.BPLE21POST2-VA01_0004.png"](i_NL.IMRO.1969.BPLE21POST2-VA01_0004.png)

*Figuur 2\.2 Voorgenomen kavelindeling*

Voor de woningen zullen dezelfde bouwregels gelden als in het huidige bestemmingsplan. Dit houdt in dat een maximale goot\- en bouwhoogte gelden van 5,50 en 10 meter. Verder geldt voor percelen kleiner dan 4\.000 m2 dat de oppervlakte van een woning maximaal 300 m2 mag bedragen. Bij percelen groter dan 4\.000 m2 mag dit 400 m2 bedragen.

### Hoofdstuk 3 Beleidskader

Dit hoofdstuk behandelt het beleid dat betrekking heeft op dit bestemmingsplan. Gezien de aard van het plan (kleinschalige binnenstedelijke ontwikkeling) is het rijksbeleid niet van belang. Er wordt ingegaan op het beleid van de provincie en de gemeente dat betrekking heeft op de genoemde ontwikkeling en het plangebied.

#### 3\.1 Provinciaal beleid

**Geconsolideerde Omgevingsvisie provincie Groningen 2021**

Het ruimtelijk beleid is door de Provincie Groningen vastgelegd in de Omgevingsvisie 2016\-2020\. In de Omgevingsvisie wordt al het ruimtelijk beleid gebundeld in Ã©Ã©n document. Tegelijk met de Omgevingsvisie is ook de Omgevingsverordening provincie Groningen 2016 vastgesteld. Beide documenten hebben inmiddels diverse wijzigingen ondergaan. In dit bestemmingsplan is getoetst aan de geconsolideerde versie van 3 februari 2021 van beide documenten die op www.ruimtelijkeplannen.nl bekend zijn gemaakt. De provinciale belangen uit de visie zijn in de Omgevingsverordening vertaald in bindende regels die bij ruimtelijke plannen en ontwikkelingen in acht dienen te worden gehouden. Het gaat hierbij om zowel ruimtelijke aspecten waaronder landschapswaarden en cultuurhistorische waarden als functionele aspecten waaronder verkeer en vervoer en wonen.

**Provinciale Omgevingsverordening**

Ter uitvoering van het beleid uit de Omgevingsvisie hebben Provinciale Staten op 1 juni 2016 de provinciale Omgevingsverordening vastgesteld. De verordening bevat regels over de fysieke leefomgeving en wel voor de onderwerpen ruimtelijke ordening, milieu, water, verkeer en ontgrondingen. Daarmee sluit het aan bij eerdere verordeningen. De verordening bevat algemene regels omtrent de inhoud van bestemmingsplannen en de daarbij behorende toelichting. Deze regels moeten bewerkstelligen dat provinciale ruimtelijke belangen doorwerken op het lokale niveau. Dat betekent dat gemeenten zich bij het opstellen van (nieuwe) bestemmingsplannen hieraan moeten houden; de voorwaarden zijn zowel inhoudelijk als methodisch. In de Omgevingsverordening wordt met betrekking tot de inhoud van bestemmingsplannen onder meer aandacht gevraagd voor de wijze waarop met de ruimtelijke kwaliteit en aspecten van duurzaamheid wordt omgegaan. Na vaststelling op 1 juni 2016 is de verordening inmiddels diverse malen gewijzigd. Toetsing aan de verordening heeft plaats gevonden op basis van de geconsolideerde versie van 3 februari 2021 die is bekendgemaakt op ruimtelijkeplannen.nl.

De provinciale omgevingsverordening ziet primair toe op het buitengebied. Het stedelijk gebied wordt met name geregeld in gemeentelijk beleid. Het plangebied is aangewezen als stedelijk gebied. In beginsel is dit het gebied waar stedelijke ontwikkelingen kunnen plaatsvinden. Daarnaast zijn regels opgenomen ten aanzien van woningbouw.

In artikel 2\.15\.1 is opgenomen dat een bestemmingsplan alleen kan voorzien in de bouw van nieuwe woningen, voor zover deze woningbouwmogelijkheden naar aard, locatie en aantal overeenstemmen met een regionale woonvisie, die rekening houdt met regionale woningbehoefteprognoses. In paragraaf 3\.3 is opgenomen dat hier sprake van is. Daarmee is het voornemen in overeenstemming met de provinciale omgevingsverordening.

#### 3\.2 Gemeentelijk beleid

**Woonvisie Westerkwartier 2020\-2025**

De woonvisie beschrijft het beleid op het gebied van wonen in het Westerkwartier voor de komende 5 jaar. Het beleid geeft handvatten om in te spelen op de woonopgaven die in het gebied spelen. De gemeente wil graag stimuleren, uitnodigen en kansen bieden. Dit doen ze onder andere met de woningcorporaties, waaronder Wold \& Waard.

De gemeente investeert in alle kernen in woonkwaliteit. Overal creÃ«ert de gemeente bij behoefte ruimte voor nieuwbouw en verbetering van bestaande woningen. Ook lokale initiatieven op het gebied van recreatie en duurzaamheid worden verwelkomd. De gemeente zet in op een versnelde ontwikkeling van dorpen die nu al goed ontsloten zijn door trein of snelweg. Leek is Ã©Ã©n van deze dorpen.

De woonvisie is gebaseerd op een uitgevoerde woningmarktanalyse. Hieruit blijkt dat de gemeente verder groeit. De gemeente moet, om aan de toekomstige behoefte te voldoen, in de periode 2020 t/m 2029 jaarlijks netto 175 tot 250 woningen toevoegen om de vraag te bedienen, met als zwaartepunt de eerste jaren. De bovenkant van de bandbreedte is vooral relevant voor Leek en Zuidhorn.

Voor Leek geldt een behoefte aan 525 tot 700 woningen in de komende periode, met name ook door overloop uit Groningen. In het dorp is er ook behoefte aan groei van de sociale huur voorraad.

De voorgenomen twee extra woningen in het plangebied passen binnen de bandbreedtes die in de woonvisie van gemeente Westerkwartier worden genoemd. Daarmee is dit in overeenstemming met het gemeentelijk beleid.

### Hoofdstuk 4 Milieu\- en omgevingsaspecten

#### 4\.1 Vormvrije m.e.r.\-notitie

**Toetsingskader**

In onderdeel C en D van de bijlage bij het Besluit m.e.r. is aangegeven welke activiteiten in het kader van het omgevingsvergunning plan mer\-plichtig, project mer\-plichtig of mer\-beoordeling plichtig zijn. Voor deze activiteiten zijn in het Besluit m.e.r. drempelwaarden opgenomen. Daarnaast dient het bevoegd gezag bij de betreffende activiteiten die niet aan de bijbehorende drempelwaarden voldoen, na te gaan of sprake kan zijn van belangrijke nadelige gevolgen voor het milieu, gelet op de omstandigheden als bedoeld in bijlage III van de EEG\-richtlijn milieueffectbeoordeling. Deze omstandigheden betreffen de kenmerken en plaats van de projecten en de kenmerken van potentiÃ«le effecten.

Per 7 juli 2017 is de regelgeving voor de MER en m.e.r.\-beoordeling gewijzigd met daarin een nieuwe procedure voor de vormvrije m.e.r.\-beoordeling.

* Voor de ontwerp\-bestemmingsplanfase moet een m.e.r\-beoordelingsbeslissing worden genomen, waarin wordt aangegeven of wel of geen MER nodig is, gelet op de kenmerken van het project, de plaats van het project en de kenmerken van de potentiÃ«le (milieu)effecten en mogelijke mitigerende maatregelen. Deze beslissing wordt als bijlage bij het bestemmingsplan opgenomen.

* Voor elke aanvraag waarbij een vormvrije m.e.r.\-beoordeling aan de orde komt moet de initiatiefnemer een aanmeldingsnotitie opstellen, waarbij ook mitigerende maatregelen mogen worden meegenomen. Het bevoegd gezag dient binnen zes weken na indienen een m.e.r.\-beoordelingsbesluit af te geven. Een vormvrije m.e.r.\-beoordelingsbeslissing hoeft echter niet gepubliceerd te worden.

**Toetsing**

In het Besluit milieueffectrapportage is opgenomen dat de aanleg, wijziging of uitbreiding van een stedelijk ontwikkelingsproject m.e.r.\-beoordelingsplichtig is in gevallen waarin de activiteit betrekking heeft op een oppervlakte van 100 hectare of meer of een aaneengesloten gebied en 2000 of meer woningen omvat (Besluit milieueffectrapportage, Bijlage onderdeel D11\.2\).

In dit geval worden op een bestaande woningbouwkavel slechts twee extra woningen mogelijk gemaakt. Het gaat hierbij om een perceelsgebonden ontwikkeling, zonder verdere ingrepen in de infrastructuur of andere aspecten. Daarmee is geen sprake van een stedelijke ontwikkeling als bedoelt in het Besluit M.e.r. Er is dan ook geen vormvrije m.e.r.\-beoordeling nodig.

#### 4\.2 Ecologie

**Wet natuurbescherming**

Met de Wet natuurbescherming (Wnb) zijn alle bepalingen met betrekking tot de bescherming van natuurgebieden en dier\- en plantensoorten samengebracht in Ã©Ã©n wet. De Wnb implementeert diverse Europeesrechtelijke regelgeving, zoals de Vogelrichtlijn en de Habitatrichtlijn in de Nederlandse wetgeving.

##### 4\.2\.1 Gebiedsbescherming

De Wnb kent diverse soorten natuurgebieden, te weten:

* Natura\-2000 gebieden;

* Natuurnetwerk Nederland (NNN).

*Natura\-2000 gebieden*Â

De Minister van Economische Zaken (EZ) wijst gebieden aan die deel uitmaken van het Europese netwerk van natuurgebieden: Natura 2000\. Een dergelijk besluit bevat de instandhoudingsdoelstellingen voor de leefgebieden van vogelsoorten (Vogelrichtlijn) en de instandhoudingsdoelstellingen voor de natuurlijke habitats en habitats van soorten (Habitatrichtlijn). Een bestemmingsplan dat afzonderlijk of in combinatie met andere plannen of projecten significante gevolgen kan hebben voor een Natura 2000\-gebied, kan uitsluitend vastgesteld worden indien uit een passende beoordeling de zekerheid is verkregen dat het plan, onderscheidenlijk het project de natuurlijke kenmerken van het gebied niet zal aantasten. Indien deze zekerheid niet is verkregen, kan het plan worden vastgesteld, indien wordt voldaan aan de volgende drie voorwaarden:

* alternatieve oplossingen zijn niet voor handen;

* het plan is nodig om dwingende redenen van groot openbaar belang, met inbegrip van redenen van sociale of economische aard, en

* de nodige compenserende maatregelen worden getroffen om te waarborgen dat de algehele samenhang van het Natura 2000\-netwerk bewaard blijft.

De bescherming van deze gebieden heeft externe werking, zodat ook ingrepen die buiten deze gebieden plaatsvinden verstoring kunnen veroorzaken en moeten worden getoetst op het effect van de ingreep op soorten en habitats.

*Natuurnetwerk Nederland (NNN)*

Gebieden die deel uitmaken van het Natuurnetwerk Nederland (NNN) worden aangewezen in de provinciale verordening. Voor dit soort gebieden geldt het 'nee, tenzij' principe, wat inhoudt dat binnen deze gebieden in beginsel geen nieuwe ruimtelijke ontwikkelingen mogen plaatsvinden.

**Toetsing**

De locatie behoort niet tot een Natura 2000\-gebied. Het dichtstbijzijnde Natura 2000\-gebied betreft het Leekstermeer op circa 2 km ten oosten van het plangebied. In figuur 4\.1 is de ligging van het Leekstermeer ten opzichte van het plangebied weergegeven. Gelet op de afstand tot dat Natura 2000\-gebied en het ontbreken van een ecologische relatie tussen dit Natura 2000\-gebied en het plangebied zijn geen negatieve effecten te verwachten.

Wat betreft stikstofdepositie, ligt het dichtstbijzijnde stikstofgevoelige Natura 2000\-gebied op circa 10 km afstand tot het plangebied. Dit betreft het gebied 'Bakkeveense Duinen'.

Per 1 juli 2021 is de Wet stikstofreductie en natuurverbetering (Wsn) en het Besluit stikstofreductie en natuurverbetering (Bsn) in werking getreden. De Wsn en de Bsn regelt een vrijstelling voor de vergunningsplicht in artikel 2\.7 lid 2 Wnb voor de aanlegfase van bouwwerkzaamheden. Dit is de vergunningplicht voor Wnb\-projecten. Deze vrijstelling geldt alleen voor de effecten als gevolg van stikstofdepositie en niet voor eventuele andere effecten als gevolg van het project op Natura\-2000 gebieden. De Wsn en de Bsn regelen slechts indirect een vrijstelling voor de aanlegfase van Wnb\-plannen en dus voor bestemmingsplannen.

In de gebruiksfase gaat het om een toevoeging van twee woningen ten opzichte van de huidige planologische mogelijkheden. Deze woningen zullen gasloos worden opgeleverd, waardoor de enige verwachtte uitstoot van stikstof als gevolg van dit voornemen voorkomt uit verkeersbewegingen. Gezien het lage aantal verkeersbewegingen ten gevolge van de realisatie van twee woningen en de zeer ruime afstand tot stikstofgevoelig gebied, is op voorhand te concluderen dat geen sprake zal zijn van significante stikstofdepositie als gevolg van de ontwikkeling, op stikstofgevoelig gebied.

![afbeelding "i_NL.IMRO.1969.BPLE21POST2-VA01_0005.jpg"](i_NL.IMRO.1969.BPLE21POST2-VA01_0005.jpg)

*Figuur 4\.1 Ligging Natura 2000\-gebied*

Het plangebied maakt zelf geen deel uit van de NNN, maar een deel van de omgeving wel. De dichtstbijzijnde NNN\-gebieden liggen ten oosten van het plangebied. Het plangebied met de NNN\-gebieden zijn opgenomen in figuur 4\.2\. Ten oosten van de Midwolderweg ligt het Landgoed Nienoord. Een deel van het landgoed valt binnen de NNN. Gezien de aard en omvang van de voorgestelde ontwikkeling en de afstand van het plangebied tot de beschermde gebieden, kan worden gesteld dat dit bestemmingsplan geen significante effecten op de natuurwaarden in de omgeving heeft.

![afbeelding "i_NL.IMRO.1969.BPLE21POST2-VA01_0006.jpg"](i_NL.IMRO.1969.BPLE21POST2-VA01_0006.jpg)

*Figuur 4\.2 Natuur Netwerk Nederland*

##### 4\.2\.2 Soortenbescherming

In de Wnb wordt een onderscheid gemaakt tussen:

* soorten die worden beschermd in de Vogelrichtlijn;

* soorten die worden beschermd in de Habitatrichtlijn;

* overige soorten.

De Wnb bevat onder andere verbodsbepalingen ten aanzien van het opzettelijk vernielen of beschadigen van nesten, eieren en rustplaatsen van vogels als bedoeld in artikel 1 van de Vogelrichtlijn. Gedeputeerde Staten (hierna: GS) kunnen hiervan ontheffing verlenen en bij verordening kunnen Provinciale Staten (hierna: PS) vrijstelling verlenen van dit verbod. De voorwaarden waaraan voldaan moet worden om ontheffing of vrijstelling te kunnen verlenen zijn opgenomen in de Wnb en vloeien direct voort uit de Vogelrichtlijn. Verder is het verboden in het wild levende dieren van soorten, genoemd in bijlage IV, onderdeel a, bij de Habitatrichtlijn, bijlage II bij het Verdrag van Bern of bijlage I bij het Verdrag van Bonn, in hun natuurlijk verspreidingsgebied opzettelijk te doden of te vangen of te verstoren. GS kunnen hiervan ontheffing verlenen en bij verordening kunnen PS vrijstelling verlenen van dit verbod. De gronden voor verlening van ontheffing of vrijstelling zijn opgenomen in de Wnb en vloeien direct voort uit de Habitatrichtlijn.

Ten slotte is een verbodsbepaling opgenomen voor overige soorten. Deze soorten zijn opgenomen in de bijlage onder de onderdelen A en B bij de Wnb. De provincie kan ontheffing verlenen van deze verboden. Verder kan bij provinciale verordening vrijstelling worden verleend van de verboden. De noodzaak tot ontheffing of vrijstelling kan hierbij ook verband houden met handelingen in het kader van de ruimtelijke inrichting of ontwikkeling van gebieden.

Bij de voorbereiding van het bestemmingsplan moet worden onderzocht of de Wet natuurbescherming de uitvoering van het plan niet in de weg staat. Dit is het geval wanneer de uitvoering tot ingrepen noodzaakt waarvan moet worden aangenomen dat daarvoor geen vergunning of ontheffing ingevolge de wet zal kunnen worden verkregen.

*Uitwerking Verordening uitvoering Wet natuurbescherming provincie Groningen*

In de provincie Groningen wordt vrijstelling verleend voor het weiden van vee en voor het op of in de bodem brengen van meststoffen. In verband met de uitvoering van werkzaamheden in het kader van ruimtelijke ontwikkeling en inrichting, de uitvoering van werkzaamheden in het kader van bestendig beheer of onderhoud aan vaarwegen, watergangen, waterkering, waterstaatswerken, oevers, vliegvelden, wegen, spoorwegen of bermen, of in het kader van natuurbeheer, de uitvoering van werkzaamheden in het kader van bestendig beheer of onderhoud in de landbouw of bosbouw of bestendig gebruik worden vrijstellingen verleend ten aanzien van de soorten genoemd in bijlage II bij deze verordening. Het betreft aardmuis, bastaardkikker, bosmuis, bruine kikker, bunzing, dwergmuis, dwergspitsmuis, egel, gewone bosspitsmuis, gewone pad, haas, hermelijn, huisspitsmuis, kleine watersalamander, konijn, meerkikker, ondergrondse woelmuis, ree, rosse woelmuis, tweekleurige bosspitsmuis, veldmuis, vos, wezel en woelrat.

**Onderzoek**

Wat betreft soortenbescherming vindt in het plangebied op termijn sloop en vervangende nieuwbouw plaats. Hoewel door de ligging er geen hoge ecologische verwachtingswaarde bestaat, is in het kader van het geldende bestemmingsplan reeds een ecologische quickscan uitgevoerd (bijlage 1). Hieruit is het volgende naar voren gekomen:

*Algemene broedvogels*

Binnen de invloedssfeer van de werkzaamheden kunnen vogels tot broeden komen waarvan de nesten alleen tijdens de broedtijd beschermd zijn. Er wordt om die reden geadviseerd om buiten het broedseizoen de werkzaamheden uit te voeren.

*Zorgplicht*

Er kunnen enkele soorten voorkomen in het plangebied waarvoor een vrijstelling geldt in het geval van schade aan deze soorten. De zorgplicht van de Wnb schrijft echter voor dat men verplicht is om alles wat redelijkerwijze mogelijk is, te doen of juist te laten om schade aan wilde planten en dieren zoveel mogelijk te voorkomen.

#### 4\.3 Archeologie

**Toetsingskader**

Per 1 juli 2016 is de Monumentenwet 1988 vervallen. Een deel van de wet is op deze datum overgegaan naar de Erfgoedwet. Het deel dat betrekking heeft op de besluitvorming in de fysieke leefomgeving gaat over naar de Omgevingswet, wanneer deze in 2022 in werking treedt. Dit geldt ook voor de verordeningen, ruimtelijke plannen, vergunningen en ontheffingen op het gebied van archeologie. Vooruitlopend op de datum van ingang van de Omgevingswet zijn deze artikelen te vinden in het Overgangsrecht in de Erfgoedwet, waar ze ongewijzigd van toepassing blijven zolang de Omgevingswet nog niet van kracht is. De kern van de wet is dat wanneer de bodem wordt verstoord, archeologische resten intact moeten blijven. Als dit niet mogelijk is, is opgraving een optie.

**Toetsing**

In het kader van het geldende bestemmingsplan zijn reeds een archeologisch bureauonderzoek (bijlage 2) en een archeologisch vervolgonderzoek (bijlage 3) uitgevoerd. Deze onderzoeken zijn nog steeds actueel, aangezien in de tussentijd de archeologische waarden in het gebied niet kunnen zijn veranderd. Hieruit is naar voren gekomen dat er geen belemmeringen zijn op het gebied van archeologie. Er is daarom in het kader van de toevoeging van twee woningen in het gebied, geen nader onderzoek noodzakelijk.

#### 4\.4 Cultuurhistorie

**Toetsingskader**

Bij het opstellen van plannen moeten cultuurhistorische waarden tijdig in beeld worden gebracht. Het Besluit ruimtelijke ordening (Bro) stelt in dat verband specifieke eisen aan het opstellen van ruimtelijke plannen. Waar mogelijk moeten cultuurhistorische waarden worden behouden of versterkt. Cultuurhistorie is daarmee een sturend onderdeel geworden in de ruimtelijke ordening.

**Toetsing**

Het plangebied ligt niet in een gebied met aangewezen cultuurhistorische waarden. Elementen met cultuurhistorische waarden zijn de historische weg (Midwolderweg), het borgterrein Nienoord en het houtsingelgebied. Deze gebieden liggen ten oosten van het plangebied en blijven ongewijzigd. Bij de bebouwing is geen sprake van bijzondere cultuurhistorische waarden. De twee bestaande woningen hebben geen monumentale of andere beschermde status.

#### 4\.5 Water

Op grond van de Wet ruimtelijke ordening en op basis van jurisprudentie dient de uitvoerbaarheid van een ruimtelijk plan te worden aangetoond en dient in het plan te worden onderbouwd dat er sprake is van een goede ruimtelijke ordening. In dit hoofdstuk zijn de sectorale aspecten beschreven die voor dit plan relevant zijn. De resultaten en conclusies van eventuele onderzoeken zijn per aspect opgenomen in de betreffende paragraaf.

*Waterbeheer en watertoets*

Het plangebied ligt binnen het beheergebied van het Waterschap Noorderzijlvest. Het waterschap is verantwoordelijk voor het waterkwantiteits\- en waterkwaliteitsbeheer. Bij het tot stand komen van dit bestemmingsplan wordt overleg gevoerd met de waterbeheerder over de voorgestane ontwikkeling. Dit is gedaan door middel van het doorlopen van de digitale watertoets.

*Beleid duurzaam stedelijk waterbeheer*

Op verschillende bestuursniveaus zijn de afgelopen jaren beleidsnota's verschenen aangaande de waterhuishouding, allen met als doel een duurzaam waterbeheer (kwalitatief en kwantitatief). Deze paragraaf geeft een overzicht van de voor het plangebied relevante nota's, waarbij het beleid van de waterschappen nader wordt behandeld.

Europa:

* Kaderrichtlijn Water (KRW)

Nationaal:

* Nationaal Waterplan (NW)

* Nationaal Bestuursakkoord Water (NBW)

* Waterwet

Provinciaal:

* Provinciaal Waterplan

* Provinciale Structuurvisie

* Verordening Ruimte

*Waterschapsbeleid*

Het beleid van waterschap Noorderzijlvest is vastgelegd in het Waterbeheerprogramma 2016\-2021, Keur van het waterschap Noorderzijlvest en de leggers. Het waterbeheerplan bevat de hoofdlijnen van het beleid voor de taken van het waterschap met betrekking tot de waterveiligheid, het oppervlaktewater\- en grondwaterbeheer, het beheer van afvalwaterketen en emissies, en het vaarwegenbeheer in Groningen en Noord\-Drenthe. Het waterschap staat voor veilig, voldoende en schoon water. Daarin zijn de volgende aspecten van groot belang: de hoogte van de waterpeilen en het gewenste grondwaterregime (GGOR), een optimale wateraanvoer en \-afvoer (waterkwantiteit), de waterkwaliteit voor verschillende functies en de inpassing van water in het landschap. Daarnaast geldt ook de Keur, deze geeft met verboden aan welke activiteiten in de buurt van water en waterkeringen niet zijn toegestaan.

**Toetsing**

Het plan is via de digitale watertoets kenbaar gemaakt bij het waterschap Noorderzijlvest (bijlage 4).

*Waterkwantiteit*

Het verhard oppervlak neemt in de toekomstige situatie toe met circa 900 m2 ten opzichte van de huidige situatie. Omdat de locatie binnen bestaand stedelijk gebied ligt en de grenswaarde van 750 m2 wordt overschreden, leidt dit tot een watercompensatieplicht. In het kader van de uitvoering zal in samenspraak met het waterschap de watercompensatie worden vormgegeven. Te denken valt aan het uitvoeren van compensatie in Ã©Ã©n van de watergangen rondom het plangebied. In lijn met de overlegreactie van het waterschap zal dit naar alle waarschijnlijkheid worden uitgevoerd in de bermsloot langs de Midwolderweg.

*Afvalwaterketen en riolering*

Conform de Leidraad Riolering en vigerend waterschapsbeleid is het voor nieuwbouw gewenst een gescheiden rioleringsstelsel aan te leggen zodat schoon hemelwater niet bij een rioolzuiveringsinstallatie terecht komt. Afvalwater wordt aangesloten op de bestaande gemeentelijke riolering. Voor hemelwater wordt de volgende voorkeursvolgorde aangehouden:

* hemelwater vasthouden voor benutting,

* (in\-) filtratie van afstromend hemelwater,

* afstromend hemelwater afvoeren naar oppervlaktewater,

* afstromend hemelwater afvoeren naar RWZI.

In dit geval wordt een gescheiden stelsel aangelegd, waarbij hemelwater wordt geÃ¯nfiltreerd in de grond en wordt weggeleid via watergangen rondom het plangebied. De riolering wordt aangesloten op het bestaande netwerk.

*Watersysteemkwaliteit en ecologie*

Ter voorkoming van diffuse verontreinigingen van water en bodem worden duurzame, niet\-uitloogbare materialen gebruik, zowel gedurende de bouw\- als de gebruiksfase.

*Waterbeheer*

Voor aanpassingen aan het bestaande watersysteem dient bij het waterschap vergunning te worden aangevraagd op grond van de "Keur". Dit geldt dus bijvoorbeeld voor het graven van nieuwe watergangen, het aanbrengen van een stuw of het afvoeren van hemelwater naar het oppervlaktewater. In de Keur is ook geregeld dat een beschermingszone voor watergangen en waterkeringen in acht dient te worden genomen. Dit betekent dat binnen de beschermingszone niet zonder ontheffing van het waterschap gebouwd, geplant of opgeslagen mag worden. De genoemde bepaling beoogt te voorkomen dat de stabiliteit, het profiel en/of de veiligheid wordt aangetast, de aan\- of afvoer en/of berging van water wordt gehinderd dan wel het onderhoud wordt gehinderd.

In het plangebied is geen sprake van beheerzones waar rekening mee gehouden dient te worden.

*Conclusie*

De ontwikkeling heeft geen negatieve gevolgen voor het waterhuishoudkundige systeem ter plaatse.

#### 4\.6 Milieuzonering

**Toetsingskader**

In het kader van een goede ruimtelijke ordening is ruimtelijke afstemming tussen bedrijfsactiviteiten, voorzieningen en gevoelige functies (waaronder woningen) noodzakelijk. Bij deze afstemming wordt gebruik gemaakt van de richtafstanden uit de VNG\-brochure 'Bedrijven en milieuzonering' (2009\). Een richtafstand wordt beschouwd als de afstand waarbij onaanvaardbare milieuhinder als gevolg van bedrijfsactiviteiten redelijkerwijs kan worden uitgesloten.

**Toetsing**

De nieuwe woningen worden mogelijk gemaakt binnen een bestaande woonbestemming. In het kader van het geldende bestemmingsplan is reeds gemotiveerd dat er geen milieubelastende functies in de omgeving zijn waar rekening mee dient te worden gehouden.

#### 4\.7 Bodem

**Toetsingskader**

Op grond van het Besluit ruimtelijke ordening dient in verband met de uitvoerbaarheid van een plan rekening gehouden te worden met de bodemgesteldheid in het plangebied. Bij functiewijziging dient te worden bekeken of de bodemkwaliteit voldoende is voor de beoogde functie en moet worden vastgesteld of er sprake is van een saneringsnoodzaak. In de Wet bodembescherming is bepaald dat indien de desbetreffende bodemkwaliteit niet voldoet aan de norm voor de beoogde functie, de grond zodanig dient te worden gesaneerd dat zij kan worden gebruikt door de desbetreffende functie (functiegericht saneren). Nieuwe bestemmingen dienen bij voorkeur op schone grond te worden gerealiseerd.

Ten behoeve van ruimtelijke plannen dient ten minste het eerste deel van het verkennend bodemonderzoek, het historisch onderzoek, te worden verricht. Indien uit het historisch onderzoek wordt geconcludeerd dat op de betreffende locatie sprake is geweest van activiteiten met een verhoogd risico op verontreiniging dient een volledig verkennend bodemonderzoek te worden uitgevoerd.

**Toetsing**

Ten behoeve van het geldende bestemmingsplan is reeds een verkennend bodemonderzoek uitgevoerd (bijlage 5). Hieruit is naar voren gekomen dat er vanuit milieuhygiÃ«nisch oogpunt gezien geen belemmeringen ten aanzien van het gebruik en de geplande ontwikkeling van de nieuwbouw van woningen in het plangebied. Er zijn wel enkele verhoogde gehalten aangetroffen, maar deze liggen onder het criterium voor nader onderzoek. Deze vormen echter geen aanleiding tot het instellen van een nader bodemonderzoek. In de tussentijd hebben zich geen bodemverontreinigende activiteiten voorgedaan binnen het plangebied.

Bovendien is het plangebied in het geldende bestemmingsplan reeds bestemd voor wonen. Op basis van deze geldende planologische regeling kan er vanuit worden gegaan dat de bodem tevens geschikt is voor het realiseren van twee extra woningen binnen het plangebied en is er geen nader bodemonderzoek noodzakelijk in het kader van dit bestemmingsplan.

#### 4\.8 Geluid

**Toetsingskader**

*Wegverkeerslawaai*

In de Wet geluidhinder wordt de omvang van de wettelijke zones langs verkeerswegen aangegeven. Op grond van de Wet geluidhinder hebben alle wegen een geluidszone, tenzij er sprake is van een woonerf, een 30\-km/uur\-gebied of een gemeentelijke geluidsniveaukaart waaruit blijkt dat de geluidsbelasting op 10 meter uit de as van de meest nabijgelegen rijstrook 48 dB of minder bedraagt. De 48 dB is de voorkeursgrenswaarde voor het wegverkeerslawaai. Voor nieuwe geluidsgevoelige bestemmingen die in een zone geprojecteerd worden, bepaald de wet dat akoestisch onderzoek verplicht is. De geluidbelasting van het verkeer op de buitengevels van geluidsgevoelige bestemmingen mag de in de wet genoemde normen niet overschrijden.

**Toetsing**

In het kader van het geldende bestemmingsplan is een akoestisch onderzoek uitgevoerd (bijlage 6). Hierbij is de toetsing gedaan op basis van het bouwvlak. De nieuwe woningen komen tevens binnen dit bestaande bouwvlak te liggen, waardoor ook voor de toevoeging van deze woningen kan worden uitgegaan van het reeds uitgevoerde onderzoek.

Uit het onderzoek is naar voren gekomen dat de voorkeursgrenswaarde uit de Wgh wordt overschreden, maar de maximale ontheffingswaarde niet. In het kader van het geldende bestemmingsplan (2015\) is een hogere waarden procedure doorlopen, waarbij een hogere waarde is verleend voor het bouwvlak. In dit plan wijzigt het bouwvlak niet, waardoor het niet noodzakelijk is om een nieuwe procedure te doorlopen.

#### 4\.9 Luchtkwaliteit

Een onderdeel van de Wet milieubeheer betreft de luchtkwaliteit. De wet is enerzijds bedoeld om de negatieve effecten op de volksgezondheid aan te pakken, als gevolg van te hoge niveaus van luchtverontreiniging. Anderzijds heeft de wet tot doel mogelijkheden te creÃ«ren voor ruimtelijke ontwikkeling, ondanks overschrijdingen van de Europese grenswaarden voor luchtkwaliteit.

Op grond van de algemene maatregel van bestuur 'Niet in betekenende mate' vormen luchtkwaliteitseisen geen belemmeringen voor projecten die niet in betekenende mate bijdragen aan de verslechtering van de luchtkwaliteit. Op grond van de Regeling niet in betekenende mate bijdragen (luchtkwaliteitseisen) zijn (onder andere) de volgende projecten vrijgesteld van toetsing:

* woningbouwprojecten met minder dan 1\.500 woningen;

* kantoorlocaties met een vloeroppervlak van minder dan 100\.000 m2;

* projecten die minder dan 3% van de (toekomstige) grenswaarde voor stikstofdioxide of fijnstof bijdragen. Dit komt overeen met 1,2 Âµg/m3.

Er zijn in de gemeente Leek geen knelpunten bekend wat betreft de luchtkwaliteit.

**Toetsing**

De toevoeging van twee woningen is ruim onder de grenswaarde van projecten die vrijgesteld zijn van toetsing. Er is daarom geen onderzoek noodzakelijk.

#### 4\.10 Externe veiligheid

**Toetsingskader**

Externe veiligheid gaat over het beheersen van de risico's die ontstaan voor de omgeving bij het gebruik. De opslag en het vervoer van gevaarlijke stoffen, zoals vuurwerk, LPG en munitie. Sinds een aantal jaren is er wetgeving over 'externe veiligheid' om de burger niet onnodig aan te hoge risico's bloot te stellen. De normen voor externe veiligheid zijn vastgelegd in onder andere het Besluit externe veiligheid inrichtingen (Bevi), Besluit externe veiligheid transportroutes (Bevt) en het Besluit externe veiligheid buisleidingen (Bevb).

**Toetsing**

*Risicovolle inrichtingen*

Voor een inzicht in de externe risico's in de omgeving van het plangebied is de risicokaart Groningen geraadpleegd. Hieruit blijkt dat in de nabijheid van het plangebied geen risicovolle inrichtingen liggen, noch (planologisch) mogelijk worden gemaakt.

*Transport gevaarlijke stoffen: provinciale weg N372*

Het provinciale basisnet heeft betrekking op de wegen binnen de provincie Groningen, waarvan de provincie wegbeheerder is (als de N372\). In tegenstelling tot wat bij externe veiligheid gebruikelijk is, namelijk de risicobenadering, wordt hier voor minder zelfredzame mensen gekozen voor de effectbenadering (van het grootst denkbare scenario van een calamiteit met de meeste vervoerde gevaarlijke stof). Om dat niveau van veiligheid te bereiken, is in het provinciale beleid vastgesteld, dat binnen 30 meter van alle transportassen geen nieuwe objecten mogen worden geprojecteerd waar sprake is van minder zelfredzame mensen.

Het plangebied Midwolderweg ligt voor een klein deel binnen deze afstand.

Over de N372 worden gevaarlijke stoffen vervoerd. Omdat het plangebied binnen het invloedsgebied van de N372 is gelegen, is een verantwoording van het groepsrisico noodzakelijk. Ten behoeve hiervan is Steunpunt externe veiligheid Groningen (onderdeel van de Veiligheidsregio Groningen) advies gevraagd in het kader van het voorgaande bestemmingsplan. Dit advies is opgenomen in bijlage 7. Daarnaast is het voorgaande bestemmingsplan voorgelegd aan de Brandweer Groningen. Dit advies is opgenomen in bijlage 8. Ook voor de motivering van dit plan wordt aangesloten bij beide adviezen. Het gaat slechts om twee woningen extra, binnen de zone waarin al woningbouw is voorzien. Deze twee woningen zorgen voor een minimale bijdrage aan het groepsrisico, die daardoor niet boven een grens uitkomt waarbij onderzoek noodzakelijk is.

Uit het advies van de brandweer blijkt dat het plangebied ligt in het invloedsgebied van de N372, daarom is een verantwoording van het groepsrisico noodzakelijk. Verder blijkt uit het advies dat na beoordeling van de bestrijdbaarheid en de zelfredzaamheid dat deze aspecten geen aanleiding geven tot het treffen van maatregelen. Uit het advies van het Steunpunt blijkt eveneens dat na beoordeling van zelfredzaamheid en bestrijdbaarheid er geen noodzaak is tot het treffen van maatregelen.

Geconcludeerd wordt dat vanuit het oogpunt van externe veiligheid het groepsrisico voldoende is verantwoord en dat de restrisico's aanvaardbaar zijn. Vanuit het aspect externe veiligheid zijn er geen belemmeringen voor dit bestemmingsplan.

#### 4\.11 Kabels en leidingen

**Toetsingskader**

Bij de uitvoering van ruimtelijke ontwikkelingen moet rekening worden gehouden met de aanwezigheid van elektriciteit\- en communicatiekabels en nutsleidingen in de grond. Hier gelden beperkingen voor ingrepen in de bodem. Daarnaast zijn zones, bijvoorbeeld rondom hoogspanningsverbindingen, straalpaden en radarsystemen van belang. Deze vragen vaak om het beperken van gevoelige functies of van de hoogte van bouwwerken. Voor ruimtelijke plannen zijn alleen de hoofdleidingen van belang. De kleinere, lokale leidingen worden bij de uitvoering door middel van een Klic\-melding in kaart gebracht.

**Onderzoek**

In of nabij het plangebied lopen geen hoofdleidingen of \-kabels. Ook liggen er geen relevante zones over het plangebied. Omdat binnen het plangebied geen hoofdleidingen en \-kabels liggen en er geen relevante zones over het plangebied liggen, vormt het aspect kabels en leidingen geen belemmering voor dit plan.

### Hoofdstuk 5 Juridische toelichting

#### 5\.1 Inleiding

In voorgaande hoofdstukken zijn de aanwezige functies, de ontwikkelingen daarbinnen en de uitgangspunten ten aanzien daarvan aan de orde geweest. Dit beleid krijgt zijn juridische vertaling in bestemmingen. Deze regelen de gebruiks\- en bebouwingsmogelijkheden. Het bestemmingsplan geeft aan voor welke doeleinden de gronden zijn bestemd.

#### 5\.2 RO standaarden 2012

Het bestemmingsplan voldoet aan de RO\-standaarden 2012\. Het bestemmingsplan is opgezet als een digitaal raadpleegbaar plan. Deze digitale versie is bedoeld om de burger "online" informatie te verschaffen omtrent het bestemmingsplan. Bovendien is de digitale versie bedoeld voor uitwisseling van gegevens binnen de gemeente en met andere instanties. Het bestemmingsplan is naar aanleiding van de Wet ruimtelijke ordening opgesteld volgens de landelijke Standaard Vergelijkbare BestemmingsPlannen (SVBP 2012\).

#### 5\.3 Wet ruimtelijke ordening

De regels zijn vervat in artikelen die onderverdeeld zijn in vier delen.

In de 'Inleidende regels' zijn algemene artikelen opgenomen die voor het gehele plan van belang zijn. In artikel 1 zijn omschrijvingen opgenomen van de in het plan voorkomende relevante begrippen. In artikel 2 is vastgelegd op welke wijze dient te worden gemeten. Door deze vaste omschrijving van de begrippen Ã©n van de wijze van meten, wordt eenduidigheid in de bedoelingen van het plan gegeven en wordt de rechtszekerheid vergroot.

In de 'Bestemmingsregels' zijn de bestemmingen en de gebruiks\- en/of bebouwingsmogelijkheden van de betreffende gronden aangegeven. De bestemmingen zijn op alfabetische volgorde benoemd.

In de 'Algemene regels' staan artikelen benoemd die voor alle of meerdere bestemmingen gelden. Het betreffen onder andere de voor alle bestemmingen geldende gebruiksregels en de algemeen geldende afwijkingsregels.

In de 'Overgangs\- en slotregels' is het overgangsrecht conform het bepaalde in artikel 3\.2\.1 en 3\.2\.2 van het Bro. Daarnaast bevatten de regels een slotregel met daarin de citeertitel van het bestemmingsplan.

#### 5\.4 Toelichting op de bestemmingen

Het plangebied kent, evenals in het voorgaande bestemmingsplan, twee enkelbestemmingen.

**Water**

De watergang aan de noordzijde van het plangebied is bestemd als 'Water'. Deze watergang moet uit oogpunt van de waterhuishouding behouden blijven en is daarom deze bestemming toegekend. Om de watergang te behouden mag hier niet worden gebouwd en zijn de gronden uitsluitend bestemd voor water, oevers, waterberging en waterhuishoudkundige voorzieningen.

**Wonen \- 6**

Overeenkomstig de regeling uit het voorgaande bestemmingsplan zijn de woonkavels bestemd als 'Wonen \- 6'. Deze regeling is geheel overgenomen, en aangepast op het punt dat slechts 4 woonhuizen zijn toegestaan. Dit is verhoogd naar een aantal van 6\. Daarbij zijn ook de regels met betrekking tot de maatvoering van de kavels herzien en afgestemd op het voornemen. Voor het overige is aangesloten bij de bestaande regeling.

### Hoofdstuk 6 Uitvoerbaarheid

#### 6\.1 Maatschappelijke uitvoerbaarheid

Via de procedure van het bestemmingsplan kan de maatschappelijke uitvoerbaarheid van het plan worden aangetoond. Tijdens deze procedure zijn er verschillende momenten waarop gereageerd kan worden op de plannen.

**Vooroverleg**

Tijdens het vooroverleg zijn twee overlegreacties ingediend, van de Provincie Groningen en Waterschap Noorderzijlvest.

*Provincie Groningen*

De provincie geeft in haar vooroverlegreactie aan dat zij het noodzakelijk acht dat er een nieuwe quickscan flora en fauna wordt uitgevoerd ten behoeve van dit bestemmingsplan. In reactie daarop is dit onderzoek uitgevoerd en opgenomen als bijlage 1 bij dit bestemmingsplan.

*Waterschap Noorderzijlvest*

Het waterschap geeft in haar overlegreactie aan dat e juiste uitgangspunten over de wateraspecten zijn benoemd. Om grondwateroverlast te voorkomen adviseert het waterschap om het hemelwater actief af te voeren naar de bermsloot langs de Midwolderweg. Om een goede afvoer van hemelwater te kunnen garanderen zal de bermsloot ontdaan moeten worden van opslag en met 90 m2 vergroot moeten worden. Daarmee wordt invulling gegeven aan de compensatieopgave vanwege versnelde afvoer door de toename aan verharding.

In de uitvoeringsfase zal de watercompensatie worden uitgewerkt. Het uitgangspunt is om inderdaad de compensatie uit te voeren in de bermsloot langs de Midwolderweg.

**Ontwerpfase**

Het ontwerpbestemmingsplan heeft vanaf 12 april 2O22 gedurende zes weken ter inzage gelegen. Tijdens deze periode is een ieder in de gelegenheid gesteld om een zienswijze in te dienen (artikel 3\.8 Wro). De uitkomsten hiervan kunnen nieuwe niet voorziene uitgangspunten voor het bestemmingsplan geven. Van deze mogelijkheid is geen gebruik gemaakt.

**Vaststelling**

Het bestemmingsplan is vervolgens ongewijzigd vastgesteld. Het besluit tot vaststelling wordt gepubliceerd en het bestemmingsplan ligt zes weken ter inzage. Tijdens die periode bestaat de mogelijkheid beroep bij de Afdeling bestuursrechtspraak van de Raad van State in te dienen tegen het besluit en het plan.

#### 6\.2 Economische uitvoerbaarheid

Voor de uitvoerbaarheid van het plan is het van belang te weten of het economisch uitvoerbaar is. De economische uitvoerbaarheid wordt enerzijds bepaald door de exploitatie van het plan (financiÃ«le haalbaarheid) en anderzijds door de manier van kostenverhaal van de gemeente (grondexploitatie).

**FinanciÃ«le haalbaarheid**

De initiatiefnemer heeft aannemelijk gemaakt dat het plan financieel haalbaar is.

**Grondexploitatie**

Door middel van de grondexploitatieregeling beschikken gemeenten over mogelijkheden voor het verhalen van kosten, bijvoorbeeld voor het bouw\- en woonrijp maken en kosten voor de ruimtelijke procedure. Indien er sprake is van bepaalde bouwplannen, dient de gemeente hiervoor in beginsel een exploitatieplan op te stellen. Van deze verplichting kan worden afgezien als het kostenverhaal anderszins verzekerd is. Dit kan door middel van een anterieure overeenkomst. Voor vaststelling van het planologisch besluit dient duidelijk te zijn op welke wijze de kosten zullen worden verhaald.

In dit bestemmingsplan wordt een bouwplan in de zin van artikel 6\.2\.1 Bro mogelijk gemaakt. In dergelijke gevallen is de grondexploitatieregeling van toepassing, tenzij het verhaal van de kosten van grondexploitatie anderszins verzekerd zijn. Hiervoor wordt tussen de gemeente en de initiatiefnemer een anterieure overeenkomst gesloten. Hiermee is het voor het plan relevante kostenverhaal anderszins verzekerd. De gemeenteraad wordt voorgesteld om geen exploitatieplan vast te stellen.