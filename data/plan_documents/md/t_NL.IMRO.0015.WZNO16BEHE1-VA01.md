xml version\="1\.0" encoding\="UTF\-8"?

Niekerk en Oldekerk 2016 herziening Dwarsdiep \- Kolonelsdiep: Toelichting

direct naar inhoud van Toelichting

Niekerk en Oldekerk 2016 herziening Dwarsdiep \- Kolonelsdiep

=============================================================

Toelichting

-----------

| Plan: | Niekerk en Oldekerk 2016 herziening Dwarsdiep \- Kolonelsdiep |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0015\.WZNO16BEHE1\-VA01 |

* Toelichting

* Vaststellingsbesluit

* Regels

* Bijlage bij regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Planologische regeling

+ 1\.3 Leeswijzer

* Hoofdstuk 2 Beleid\- en omgevingsaspecten

+ 2\.1 Beleid

+ 2\.2 Omgevingsaspecten

* Hoofdstuk 3 Juridische opzet

+ 3\.1 Algemeen

+ 3\.2 Toelichting op de bestemmingen

* Hoofdstuk 4 Uitvoerbaarheid

+ 4\.1 Economische uitvoerbaarheid en grondexploitatie

+ 4\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

Op 17 mei 2016 is het bestemmingsplan *Niekerk en Oldekerk 2016* vastgesteld. Het betreft een actualisatie van het hiervoor geldende bestemmingsplan *Oldekerk \- Niekerk,* bestemmingsplan *Kroonsveld / Oldekerk \- Niekerk* en de *Correctieve herziening van het*

*bestemmingsplan Kroonsfeld / Oldekerk\-Niekerk*. In dit bestemmingsplan hebben een aantal wijzigingen ten opzichte van het hiervoor geldende bestemmingsplannen plaats gevonden. EÃ©n van die wijzigingen betreft de uitbreidingswijk Kroonsfeld ten westen van de kern Oldekerk. Binnen het bestemmingsplan zijn voor de nieuwe woningen verschillende aspecten vastgelegd, waaronder bouwvlakken van de woningen en het aantal te bouwen woningen.

Het onderhavige plangebied ligt in de uitbreidingswijk Kroonsfeld. In het geldende bestemmingsplan is voor de (hoek)locatie Dwarsdiep / hoek Kolonelsdiep geconstateerd dat het bestemmingsplan *Kroonsfeld / Oldekerk\-Niekerk* en de *Correctieve herziening van*

*het bestemmingsplan Kroonsfeld / Oldekerk\-Niekerk* niet goed zijn verwerkt in het nieuwe bestemmingsplan *Niekerk en Oldekerk 2016*. Het bestemmingsvlak *'Wonen \- 2'* is kleiner ingetekend dan in de oorspronkelijke plannen is vastgelegd. Dit is circa 2,5 meter. Dit is echter nooit de bedoeling geweest. Dit komt omdat bij de noordelijk gelegen kavels de rooilijn is teruggelegd op de kavel. Hierop is het geldende bestemmingsplan dan ook aangepast. De zijrooilijn van de betreffende hoekkavel is hier onverhoopt in meegenomen, terwijl dit niet had gemoeten. Om deze omissie te herstellen wordt voor het perceel een nieuw bestemmingsplan opgesteld. Het nieuwe bestemmingsplan voorziet in het gewenste bestemmingsvlak. De ligging van het plangebied is weergegeven in figuur 1\.

![afbeelding "i_NL.IMRO.0015.WZNO16BEHE1-VA01_0001.png"](i_NL.IMRO.0015.WZNO16BEHE1-VA01_0001.png)

*Figuur 1: Luchtfoto plangebied (bron: Geo Web)*

#### 1\.2 Planologische regeling

Op dit moment geldt het bestemmingsplan *Niekerk en Oldekerk 2016*Â *(vastgesteld op 17 mei*

*2016\)* voor deze percelen*.* De bouwpercelen hebben in dat bestemmingsplan de bestemming *'Wonen \- 2'* gekregen. De bestemming heeft tot doel de gewenste woningbouw mogelijk te maken. De gewenste ontwikkeling past binnen de bouwregels van de bestemming *'Wonen \- 2*'.

Woningen dienen binnen het bestemmingsvlak gebouwd te worden en voor ten minste 50% in de aangegeven gevellijn. Met de aanduiding 'maximum aantal wooneenheden' is het maximaal aantal woningen vastgelegd. Binnen deze aanduiding kunnen maximaal 20 woningen worden gebouwd.

In figuur 2 is een uitsnede van het geldende bestemmingsplan opgenomen. Het perceel hoek Dwarsdiep \- Kolonelsdiep heeft in het bestemmingsplan *Niekerk en Oldekerk 2016* een kleinere oppervlakte gekregen dan in de hiervoor geldende *'Correctieve herziening van het*

*bestemmingsplan Kroonsfeld / Oldekerk\-Niekerk'*. (zie figuur 3\). Vanwege de verkoopbaarheid van deze kavel Hoek Dwarsdiep \- Kolonelsdiep is het gewenst om de situatie zoals aangegeven in de *'Correctieve herziening van het bestemmingsplan Kroonsfeld*

*/ Oldekerk\-Niekerk'* te herstellen.

Door de wijziging van de situering van het perceel, past deze niet meer binnen het bestemmingsvlak uit het bestemmingsplan *'Niekerk en Oldekerk 2016'*. De uitbreiding van het bestemmingsvlak valt in de nieuwe situatie in de bestemming *'Tuin'* en een deel van de bestemming *'Tuin'* valt binnen het bestemmingsvlak *'Verkeer \- Verblijfsgebied*'.

Een nieuw bestemmingsplan is nodig om de gewenste ontwikkeling mogelijk te maken.

![afbeelding "i_NL.IMRO.0015.WZNO16BEHE1-VA01_0002.png"](i_NL.IMRO.0015.WZNO16BEHE1-VA01_0002.png)

*Figuur 2 Uitsnede verbeelding vigerende bestemmingsplan Niekerk en Oldekerk 2016*

*(bron: www.ruimtelijkeplannen.nl)*

![afbeelding "i_NL.IMRO.0015.WZNO16BEHE1-VA01_0003.jpg"](i_NL.IMRO.0015.WZNO16BEHE1-VA01_0003.jpg)

*Figuur 3 Uitsnede verbeelding Correctieve herziening van het bestemmingsplan*

*Kroonsfeld / Oldekerk\-Niekerk*Â *(bron: www.ruimtelijkeplannen.nl)*

#### 1\.3 Leeswijzer

Na deze inleiding beschrijft hoofdstuk 2 het beleid en omgevingsaspecten. In hoofdstuk 3 wordt een toelichting op het juridisch systeem en op de bestemmingen gegeven. Tenslotte geeft hoofdstuk 4 inzicht in de maatschappelijke en de economische uitvoerbaarheid.

### Hoofdstuk 2 Beleid\- en omgevingsaspecten

#### 2\.1 Beleid

Het geldende bestemmingsplan *'Niekerk en Oldekerk 2016'* is tot stand gekomen binnen de beleidskaders van het rijk, de provincie en de gemeente zelf. Gezien de recente datum van het bestemmingsplan wordt voor wat betreft de toelichting op het beleid verwezen naar het bestemmingsplan *'Niekerk en Oldekerk 2016'*.

#### 2\.2 Omgevingsaspecten

Hetzelfde geldt voor de planologische randvoorwaarden (milieu\- en omgevingsaspecten) die in het kader van het opstellen van het bestemmingsplan *'Niekerk en Oldekerk 2016'* voldoende zijn onderzocht en verantwoord.

De wijziging van het bestemmingsvlak zorgt er niet voor dat deze dichter bij de weg komen te liggen en heeft daarom ook geen invloed op het geluidsaspect. Er is uitsluitend sprake van een juridische verandering op de verbeelding. Feitelijk zijn de woningen al binnen de geldende bestemming toegelaten. Voor wat betreft de omgevingsaspecten en de onderzoeken die daaraan ten grondslag liggen, wordt, vanwege het recente karakter daarvan, verwezen naar de toelichting van het bestemmingsplan *'Niekerk en Oldekerk*

*2016'*.

### Hoofdstuk 3 Juridische opzet

#### 3\.1 Algemeen

Het bestemmingsplan voldoet aan alle vereisten die zijn opgenomen in de Wet ruimtelijke ordening (Wro), het Besluit ruimtelijke ordening (Bro) en de Wet algemene bepalingen omgevingsrecht (Wabo). Inherent hieraan is de toepassing van de Standaard Vergelijkbare Bestemmingsplannen (SVBP) 2012\. De SVBP maakt het mogelijk om bestemmingsplannen te maken die op vergelijkbare wijze zijn opgebouwd en op een zelfde manier worden verbeeld. De SVBP 2012 is toegespitst op de regels die voorschrijven hoe bestemmingsplannen conform de Wro en het Bro moeten worden gemaakt. De SVBP geeft bindende standaarden voor de opbouw en de verbeelding van het bestemmingsplan, zowel digitaal als analoog. De regels van dit bestemmingsplan zijn opgesteld conform deze standaarden.

Het bestemmingsplan regelt de gebruiks\- en bebouwingsmogelijkheden van de gronden in het plangebied. De juridische regeling is vervat in een verbeelding en bijbehorende regels. Op de verbeelding zijn de verschillende bestemmingen vastgelegd, in de regels (per bestemming) de bouw\- en gebruiksmogelijkheden.

#### 3\.2 Toelichting op de bestemmingen

Er is gekozen voor de vorm van een herziening van het bestemmingsplan *'Niekerk en*

*Oldekerk 2016'.* Alleen de verbeelding wordt gedeeltelijk herzien, maar blijven voor het overige van kracht. Het gaat om ondergeschikte aanpassingen, die geen gevolgen hebben voor de opbouw en inhoud van het bestemmingsplan.

##### 3\.2\.1 Bestemmingen

Door het gewijzigde bestemmingsvlak wordt de bestaande tuinbestemming met circa 2,5 meter richting het oosten opgeschoven. Deze is nu meer oostelijk gesitueerd, met als gevolg dat de bestemming van een deel van de gronden dat nu bestemd is als *'Verkeer \-*

*Verblijfsgebied'* gewijzigd wordt in de bestemming *'Tuin'.*Â

*Wonen \- 2*

De bestemming *'Wonen \- 2'* uit het bestemmingsplan *Niekerk en Oldekerk 2016* blijft onverkort van toepassing op dit bestemmingsplan. Hierdoor wordt aangesloten op de bestemming die voor de woningen in de huidige situatie gelden. Op de verbeelding wordt de bestemming 'Wonen \-2' opgenomen voor het plangebied. Binnen dit vlak is de bouw van woningen toegestaan. Dit beoogde vlak is in het geldende bestemmingsplan per abuis niet overgenomen uit de voorheen geldende *'Correctieve herziening van het*

*bestemmingsplan Kroonsfeld / Oldekerk\-Niekerk'*.

Voor de volledigheid wordt het gehele bestemmingsvlak uit het geldende bestemmingsplan inclusief het aangepaste gedeelte opgenomen. Hiermee wordt voorkomen dat er verwarring ontstaat van het maximum aantal te bouwen woningen. Het maximaal aantal woningen binnen de bestemming Wonen \- 2 blijft ongewijzigd en is maximaal 20 woningen.

Dubbelbestemming Waarde \- Archeologie 4

De bestemming *'Waarde \- Archeologie 4'* uit het bestemmingsplan *Niekerk en Oldekerk 2016* blijft onverkort van toepassing op dit bestemmingsplan.

### Hoofdstuk 4 Uitvoerbaarheid

Wettelijk bestaat de verplichting om inzicht te geven in de uitvoerbaarheid van een bestemmingsplan. Deze is gedeeltelijk aangetoond in de voorgaande paragrafen. Ook spelen de maatschappelijke en de economische uitvoerbaarheid een rol.

#### 4\.1 Economische uitvoerbaarheid en grondexploitatie

Voor de uitvoerbaarheid van het bestemmingsplan is het van belang te weten of het bestemmingsplan economisch uitvoerbaar is. De economische uitvoerbaarheid wordt enerzijds bepaald door de exploitatie van het plan (financiÃ«le haalbaarheid) en anderzijds door de manier van kostenverhaal van de gemeente (grondexploitatie).

*FinanciÃ«le uitvoerbaarheid*

Met dit reparatieplan wordt het beoogde bestemmingsvlak op de juist manier juridisch\-planologisch geregeld. Het aantonen van de economische uitvoerbaarheid van het plan door middel van een cijfermatige opzet, is voor dit bestemmingsplan niet aan de orde.

**Grondexploitatie**

Door middel van de grondexploitatieregeling in de Wet ruimtelijke ordening (Wro) en het Besluit ruimtelijke ordening (Bro) beschikken gemeenten over mogelijkheden voor het verhalen van kosten voor bijvoorbeeld bouw\- en woonrijp maken en hebben zij sturingsmogelijkheden, omdat in het geval van grondexploitatie door derden diverse eisen en regels gesteld kunnen worden. Indien er sprake is van bepaalde bouwplannen, dient de gemeente hiervoor een exploitatieplan op te stellen, tenzij voornoemde kosten 'anderszins verzekerd' zijn, bijvoorbeeld door overeenkomsten of eigen gronduitgifte, en het stellen van eisen met betrekking tot kwaliteit en fasering niet noodzakelijk wordt geacht. Een combinatie van een exploitatieplan en overeenkomsten is ook mogelijk.

De onderhavige reparatie heeft een conserverend karakter. In het plangebied worden mogelijkheden geboden, welke kunnen worden aangemerkt als aangewezen bouwplan zoals bedoeld in artikel 6\.2\.1 Bro. Het betreft particulier initiatieven, waaraan in de meeste gevallen geen kosten voor de gemeente zijn verbonden, afgezien van kosten van het ambtelijk apparaat voor de begeleiding en toetsing van aanvragen. Deze kosten worden in voorkomend geval door middel van leges gedekt.

#### 4\.2 Maatschappelijke uitvoerbaarheid

Het plan is conform de Wet ruimtelijke ordening en het Besluit ruimtelijke ordening in de versie van ontwerp gedurende zes weken voor een ieder ter visie gelegd. Tijdens deze periode is een ieder in de gelegenheid gesteld om zienswijzen tegen het bestemmingsplan kenbaar te maken (artikel 3\.8 Wro). Van deze gelegenheid is geen gebruikt gemaakt. Er zijn geen zienswijzen ingediend.

Op 21 maart 2017 heeft de gemeenteraad van Grootegast het bestemmingsplan "Niekerk en Oldekerk 2016 herziening Dwarsdiep \- Kolonelsdiepâ ongewijzigd vastgesteld.. Uiteindelijk is tegen het bestemmingsplan beroep mogelijk bij de Afdeling Bestuursrechtspraak van de Raad van State.