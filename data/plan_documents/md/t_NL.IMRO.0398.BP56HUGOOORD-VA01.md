Hugo\-Oord

Hugo\-Oord

==========

Toelichting

-----------

| Type plan: | bestemmingsplan |

| --- | --- |

| Naam van het plan: | Hugo\-Oord |

| Status: | vastgesteld |

| Plan identificatie: | NL.IMRO.0398\.BP56HUGOOORD\-VA01 |

* Toelichting

* Bijlagen bij toelichting

* Regels

* Bijlagen bij de regels

* Vaststellingsbesluit

#### Toelichting

##### hoofdstuk 1 Inleiding

###### 1\.1 Algemeen

Woningcorporatie

Woonwaard en De Pieter Raat Stichting zijn al enige jaren bezig om

samen met de gemeente Heerhugowaard het gebied Hugo\-Oord en Gerard

Douplantsoen te herontwikkelen.

Voor het gebied

Hugo\-Oord en Gerard Douplantsoen is in 2009 een ruimtelijke visie

opgesteld die de gemeenteraad op 23 juni 2009 heeft

vastgesteld. In deze visie heeft de raad zich uitgesproken

over wat de gewenste ruimtelijke ontwikkeling op deze plek is en hoe

die ontwikkeling procesmatig uitgewerkt kan worden naar een concreet

bouwplan.

In de loop van

2012 werd steeds duidelijker dat door verschillende factoren de

projecten in het gebied in toenemende mate geconfronteerd werden met

onvoorziene problemen of ingrijpende externe factoren. Door wijzigingen

in de AWBZ financieringsstructuur zal de extramuralisering in de zorg

versneld worden. Geïndiceerden met zorgzwaartepakketten tot en met

niveau vier komen niet meer aanmerking voor opname in een tehuis.

Daarmee is ook de basis voor de exploitatie van het plan voor de

locatie Gerard Douplantsoen, in casu het plangebied, zo sterk

gewijzigd dat verdere ontwikkeling van de plannen uit 2009, zoals

opgenomen in de visie, niet verantwoord was. Aanpassing naar een meer

extramuraal ingericht plan met zorggerichte woningen was noodzakelijk.

Anno 2016 ligt er

een uitgewerkt plan waarin de Pieter Raat Stichting Hugo\-Oord

moderniseert (buiten het plangebied) en deels nieuwbouw pleegt (zowel

binnen als buiten het plangebied) en Woonwaard nieuwbouwplannen heeft

op de locatie van de inmiddels gesloopte woningen in het Gerard

Douplantsoen. Deze woningbouw zal (deels) deel uitmaken van een te

ontwikkelen woonservicezone in het gebied Hugo\-Oord en Gerard

Douplantsoen.

ter plaatse geldende bestemmingsplan voorziet echter niet in de

mogelijkheid om de beoogde nieuwbouw te realiseren. Daarom moet het

geldende bestemmingsplan voor de gronden in het plangebied worden

herzien.

###### 1\.2 Plangebied

plangebied ligt in het noordoostelijke deel van de kern Heerhugowaard.

Meer specifiek ligt het Gerard Douplantsoen ten noorden van de Van

Veenweg, ten oosten van de Carel Willinkstraat en ten zuiden van de

bebouwing aan de zuidzijde van de Johannes Vermeerstraat. Op

onderstaande afbeelding(en) is de globale ligging en

begrenzing van het plangebied weergegeven:

*![](i_NL.IMRO.0398.BP56HUGOOORD-VA01_afbeelding2.jpg)*

*Globale ligging plangebied (rode omcirkeling, Bron: maps.google.nl)*

![](i_NL.IMRO.0398.BP56HUGOOORD-VA01_afbeelding3.jpg)

*Globale begrenzing plangebied (rode omkadering, Bron: bing.com/maps)*

###### 1\.3 Geldende planologische regeling(en)

de gronden in het plangebied geldt het bestemmingsplan

‘Heerhugowaard Kern\-Noord’, vastgesteld door de

gemeenteraad op 22 maart 2011\. Hierin heeft het plangebied de

bestemming ‘Maatschappelijk’. Binnen deze bestemming is een

ruim bouwvlak opgenomen, waarbinnen maximaal 60 % van de

oppervlakte bebouwd mag worden. De maximum bouwhoogte bedraagt

9,0 m.

![](i_NL.IMRO.0398.BP56HUGOOORD-VA01_afbeelding1.jpg)

*Uitsnede geldend bestemmingsplan met globale aanduiding plangebied (rode omkadering)*

nieuwbouwplan voor de woningen past wat betreft de reguliere woningen

niet in het huidige bestemmingsplan, want binnen de bestemming

'Maatschappelijk' zijn alleen zorgwoningen mogelijk. De nieuwe

bebouwing past daarnaast niet binnen de regels van dit bestemmingsplan,

omdat de maximum bouwhoogte van 9,0 m centraal in het

nieuwbouwplan wordt overschreden.

Om de gewenste

ontwikkeling mogelijk te maken zal het geldende bestemmingsplan voor de

gronden in het plangebied daarom moeten worden herzien ex artikel 3\.1

Wet ruimtelijke ordening.

###### 1\.4 Leeswijzer

dit inleidende hoofdstuk wordt in hoofdstuk 2 de bestaande situatie

beschreven. In hoofdstuk 3 is een beschrijving van het relevante beleid

opgenomen. In hoofdstuk 4 wordt het project inhoudelijk op haalbaarheid

getoetst aan de hand van het geldende beleid en (milieu)wetgeving. De

planbeschrijving volgt in hoofdstuk 5\. Vervolgens komt de juridische

planopzet in hoofdstuk 6 aan de orde. Tot slot bevatten

hoofdstuk 7 en 8 achtereenvolgens de economische

uitvoerbaarheid en de resultaten van overleg en inspraak.

##### hoofdstuk 2 Huidige situatie

Het plangebied

was ingericht met 56 verouderde zorg(huur)woningen. De bebouwing aan

het Gerard Douplantsoen is al gesloopt en het plangebied ligt braak.

Het gebied bevat veel groen en is ruim van opzet. Aan de noordzijde van

het plangebied ligt een watergang die overgaat in een wat bredere

waterloop even ten oosten van het plangebied.

![](i_NL.IMRO.0398.BP56HUGOOORD-VA01_afbeelding6.jpg)

Het gebied wordt ontsloten door de Van Veenweg, die aansluit op de Oosttangent en de Middenweg, waarmee de N507 te bereiken is.

Ten noorden,

oosten en zuiden van het plangebied zijn woongebieden gelegen. Ten

westen van het plangebied liggen maatschappelijke voorzieningen.

##### hoofdstuk 3 Beleidskaders

###### 3\.1 Rijksbeleid

####### 3\.1\.1 Structuurvisie Infrastructuur en Ruimte

Structuurvisie Infrastructuur en Ruimte, vastgesteld op 13 maart 2012,

geeft een nieuw, integraal kader voor het ruimtelijk\- en

mobiliteitsbeleid op rijksniveau en is de ‘kapstok’ voor

bestaand en nieuw rijksbeleid met ruimtelijke consequenties. De

hoofdlijnen van de structuurvisie gaan over bereikbaarheid,

concurrentiekracht en leefbaarheid en veiligheid.

de Structuurvisie wordt een groot deel van ruimtelijke

ordeningskwesties bij de provincies en gemeenten neergelegd. Zo staat

in de Structuurvisie dat afspraken over verstedelijking, groene ruimte

en landschap het Rijk aan de provincies en gemeenten overlaat, het

budget voor provinciaal en regionaal verkeer en vervoer ook bij

provincies en gemeenten komt te liggen en gemeenten ruimte krijgen voor

kleinschalige natuurlijke groei en voor het bouwen van huizen die

aansluiten bij de woonwensen van mensen. Het rijk bemoeit zich alleen

nog met onderwerpen die:

1. nationale lasten of baten heeft (bijvoorbeeld militaire activiteiten);

2. waar internationale afspraken over zijn gemaakt;

3. land\- of

provinciegrensoverschrijdend zijn én een hoog afwentelingsrisico

kent of in beheer is bij het rijk (bijvoorbeeld hoofdnetwerk

mobiliteit).

beleid dat in de structuurvisie is neergelegd wordt in het Besluit

algemene regels ruimtelijke ordening (Barro) vastgelegd in regelgeving.

Hierin zijn directe regels voor provincies en gemeenten opgenomen die

de rijksbelangen beschermen. Voor het plangebied en het thema

(zorg)wonen is geen specifiek beleid opgenomen.

*Ladder voor duurzame verstedelijking*

Structuurvisie Infrastructuur en Ruimte introduceert een ladder voor

duurzame verstedelijking. De ladder is een toetsingskader voor nieuwe

ontwikkelingen en moet, ingevolge het 2e lid van artikel 3\.1\.6\. van het

Besluit ruimtelijke ordening (Bro) in bestemmingsplannen deze ladder

worden doorlopen.

De “ladder van duurzame verstedelijking” houdt het volgende in:

1. Er wordt beschreven dat de voorgenomen stedelijke ontwikkeling voorziet in een actuele regionale behoefte;

2. Indien uit de

beschrijving onder a blijkt dat sprake is van een actuele regionale

behoefte, wordt beschreven in hoeverre in die behoefte binnen het

bestaand stedelijk gebied van de betreffende regio kan worden voorzien

door benutting van beschikbare gronden door herstructurering,

transformatie of anderszins, en;

3. Indien uit de

beschrijving onder b blijkt dat de stedelijke ontwikkeling niet binnen

het bestaand stedelijk gebied van de betreffende regio kan

plaatsvinden, wordt beschreven in hoeverre wordt voorzien in die

behoefte op locaties die, gebruikmakend van verschillende middelen van

vervoer, passend ontsloten zijn of als zodanig worden ontwikkeld.

**Planspecifiek**

In de regionale woonvisie, zie toelichting paragraaf 3\.2\.3,

is opgenomen dat in Heerhugowaard een behoefte bestaat van ruim 4\.200

woningen, waarvan een deel binnenstedelijk kan worden gebouwd. Tevens

wordt in deze visie aangegeven dat er behoefte is aan wonen in

combinatie met zorg. De beoogde ontwikkeling in het

plangebied wordt volledig binnenstedelijk gerealiseerd, door

middel van herstructurering in de vorm van sloop en nieuwbouw en

voorziet in deze behoefte. Hiermee wordt voldaan aan de ladder voor

duurzame verstedelijking.

####### 3\.1\.2 Besluit algemene regels ruimtelijke ordening

wetgever heeft in de Wro, ter waarborging van de nationale of

provinciale belangen, de besluitmogelijkheden van lagere overheden

begrensd. Indien provinciale of nationale belangen dat met het oog op

een goede ruimtelijke ordening noodzakelijk maken, kunnen bij of

krachtens provinciale verordening respectievelijk bij of krachtens

algemene maatregel van bestuur regels worden gesteld omtrent de inhoud

van bestemmingsplannen. In het Besluit algemene regels ruimtelijke

ordening (Barro) zijn 13 nationale belangen opgenomen die in de

Structuurvisie Infrastructuur en Ruimte (SVIR) zijn herbevestigd. Voor

deze belangen is het Rijk verantwoordelijk en wil het resultaten

boeken. Buiten deze 13 belangen hebben decentrale overheden

beleidsvrijheid.

**Planspecifiek**

Het Barro is niet specifiek van invloed op de voorgenomen ontwikkeling in het plangebied.

###### 3\.2 Provinciaal en regionaal beleid

####### 3\.2\.1 Structuurvisie Noord\-Holland 2040

21 juni 2010 is de Structuurvisie Noord\-Holland 2040 vastgesteld.

Hierin geeft de provincie Noord\-Holland aan op welke manier zij de

ruimte in de provincie de komende 30 jaar wil benutten en ontwikkelen.

De provincie zet vooral in op compacte en goed bereikbare steden,

omringd door aantrekkelijk groen. In de structuurvisie wordt ingegaan

op de demografische veranderingen en de gevolgen ervan.

de visie wordt uiteen gezet dat het belangrijk is te erkennen dat de

demografische verandering een autonome ontwikkeling is en dat nagedacht

moet worden over de aanpassingen aan een veranderende omvang en

samenstelling van de bevolking. Het gaat om de vraag hoe leefbaarheid

kan worden behouden met de demografische verandering. De provincie wil

hierin een coördinerende en toetsende rol vervullen. Gemeenten en

burgers worden bewust gemaakt van deze ontwikkelingen.

Daarnaast

wil de provincie steden optimaal benutten en de landschappen open

houden, maar ook ruimte bieden aan de economie en woningbouw. De

provincie streeft daarom naar verdere stedelijke verdichting en helpt

gemeenten bij het optimaliseren van het gebruik van het bestaand

bebouwd gebied, met name waar het gaat om bedrijventerreinen,

ondergronds bouwen, hoogbouw, stationsomgevingen en knooppunten. In de

structuurvisie wordt gesteld dat door demografische ontwikkelingen,

zoals vergrijzing en krimp, in dorpen sprake is van grote ruimtelijke,

economische en sociale dynamiek, waardoor de identiteit van de dorpen

onder druk komt te staan. De Provincie wil een bijdrage leveren aan het

versterken van de identiteit van de dorpen vanuit een duurzaam

toekomstperspectief.

**Planspecifiek**

de voorgenomen ontwikkeling aan het Gerard Douplantsoen vindt binnen

het bestaand bebouwd gebied van Heerhugowaard een vernieuwing plaats,

waarmee bestaande, kwalitatief verouderde bebouwing wordt gesloopt en

nieuwe woningbouw plaatsvindt.

####### 3\.2\.2 Provinciale woonvisie, het Regionaal Actie Programma en de Regionale Woonvisie

27 september 2010 hebben Provinciale Staten de Provinciale Woonvisie

'Goed Wonen in Noord\-Holland 2010 \- 2020' vastgesteld. In deze visie

staat als doelstelling: 'In 2020 beschikken de inwoners van

Noord\-Holland over voldoende woningen met een passende kwaliteit en in

een aantrekkelijk woonmilieu'. De Regionale Actieprogramma’s

(RAP’s) zijn voor de provincie het instrument om dit doel te

bereiken. De RAP voor de regio Alkmaar is begin 2012 door de gemeenten

vastgesteld.

2005 hebben de gemeenteraden van de regiogemeenten de regionale

Woonvisie 2005\-2015 vastgesteld. Sindsdien is er veel veranderd. De

gegevens van de RAP geven een actueler beeld van de woningmarkt en de

nieuwbouwprojecten die in voorbereiding zijn. Daarom is, aan de hand

van de RAP, gewerkt aan een nieuwe Regionale Woonvisie regio

Alkmaar 2013 \- 2020\. De gemeenteraden van de regiogemeenten hebben deze

woonvisie medio 2013 vastgesteld (Heerhugowaard, d.d. 27 augustus

2013\). Zie voor de bespreking van deze woonvisie toelichting paragraaf 3\.2\.3.

####### 3\.2\.3 Regionale Woonvisie regio Alkmaar 2013 \- 2020

2040 zal het aantal huishoudens regionaal blijven toenemen, waarbij het

aandeel 75\+ zal verdubbelen. Door de vergrijzing zal Wonen in

combinatie met Zorg een belangrijk thema worden.

*Algemeen*

de regio zijn er getalsmatig nu geen grote knelpunten maar op termijn

kan er schaarste komen in de goedkope voorraad en krijgt de regio met

vergrijzing te maken. Wel is er nu sprake van een beperkte doorstroming

in zowel koop als huur. Naast een kwantitatieve balans is er een

verdelingsvraagstuk. Om de markt zijn werk te laten doen en ook in de

toekomst de aantallen woningen in balans te houden met de behoefte zal

in de Regio Alkmaar slim moeten worden omgegaan met de huidige

voorraad, verstandig moeten worden toegevoegd en ‘vinger aan de

pols’ ten aanzien van de betaalbaarheid. Monitoring is een

instrument om e.e.a. goed te volgen.

In totaal

bedraagt de opgave voor de regio Alkmaar 10\.000 woningen tot 2020\. Wat

er in de Regio de komende jaren aan aantallen gepland is, is in de

Regionale Actieprogramma's aangegeven. Tot 2020 circa 13\.000 à

14\.000 woningen, waarvan ruim 4\.200 woningen in Heerhugowaard. Qua

aantallen kan dit de behoefte faciliteren. Zorg is er wat betreft de

rol van de overprogrammering (extra 30% gepland) en de verdeling over

de gemeenten in de huidige marktsituatie. Er zijn meer woningen gepland

dan er behoefte is en de praktijk wijst uit dat er minder gebouwd wordt

dan waar behoefte aan is.

*Wonen\-Welzijn\-Zorg (WWZ)*

Nederland

vergrijst de komende jaren in toenemende mate en het aantal

‘zorgvragers’ neemt door de vergrijzing toe. Naast de

sociaal\-maatschappelijke gevolgen heeft deze vergrijzing ook gevolgen

voor het wonen. De vraag naar specifieke senioren/zorgcomplexen neemt

af. Dit is het gevolg van een maatschappelijke ontwikkeling waarbij

senioren ervoor kiezen om zo lang mogelijk in de eigen woning en

woonomgeving te blijven wonen. Daarbij zijn ook tussenvormen mogelijk,

waarbij senioren (al dan niet gezamenlijk) besluiten om kleinschalige

woonprojecten eventueel in de eigen woonsituatie te ontwikkelen. Het

wonen in een woongroep laat zich goed combineren met het delen van

zorgvoorzieningen. De afgelopen decennia laten een stijgende lijn zien

in het aantal woongroepen voor senioren. Dergelijke initiatieven kunnen

rekenen op een positieve grondhouding bij de regiogemeenten.

Daarnaast is het

een politieke keuze van de centrale overheid dat een grote groep

zorgafhankelijke huishoudens het recht op verblijf in een intramurale

instelling zal kwijtraken. Vanaf 2013 is voor nieuwe klanten die een

indicatie hebben voor een zorgzwaartepakket (ZZP) 1 en 2 de aanspraak

op het onderdeel verblijf vervallen. Vanaf 2014 geldt dit eveneens voor

ZZP3\. Dit geldt zowel voor de categorieën Verpleging en Verzorging

(VV), geestelijke gezondheidszorg (GGZ) en de verstandelijk

gehandicaptenzorg (VG). Ook voor de zwaardere ZZP4 wordt de scheiding

van zorg en wonen beoogd. Veel mensen kunnen straks niet meer

intramuraal gaan wonen. Langer zelfstandig (willen) wonen stelt eisen

aan de geschiktheid van de woningvoorraad en aan welzijn en zorg. Goed

op elkaar afgestemde WWZ arrangementen in de wijken is daarom hard

nodig, met of zonder innovatie.

Bovenstaande

ontwikkelingen vragen een samenhangende organisatie van wonen, zorg en

welzijn. Het woonservicezone, met zijn overkoepelende en

gebiedsgerichte aanpak zoals dat in de omgeving van het plangebied

wordt nagestreefd, lijkt veel kansen te bieden om deze samenhang te

realiseren. Een volwaardig woonservicezone bevat een arrangement van

fysieke (vastgoed) en sociale voorzieningen die alle bewoners van het

gebied in staat stelt om zo lang mogelijk zelfstandig te blijven wonen,

zonder in een isolement te raken. Wanneer partners op het gebied van

wonen, zorg en welzijn samen met bewoners, onder regie van de gemeente

hun krachten bundelen, hebben zij veel mogelijkheden om in

‘kansrijke gebieden’ volwaardige woonservicezones te

realiseren.

**Planspecifiek**

De ontwikkeling

van de 85 woningen gelegen in een woonservicezone en nabij

(winkel)voorzieningen, geeft invulling aan de regionale woningbehoefte

van 4\.250 woningen en de behoefte aan intramurale en extramurale

zorgwoningen en wordt binnenstedelijk gerealiseerd. Hiermee is sprake

van een ontwikkeling die past binnen de regionale woonvisie. Bovendien

is per saldo slechts sprake van een toename met maximaal 29

woningen, waarvan een groot deel ook nog eens bestaat uit intramurale

zorgwoningen (35 stuks) en extramurale zorgwoningen (22 stuks).

####### 3\.2\.4 Waterbeheersplan

het Waterbeheersplan 2010 \- 2015 'Van veilige dijken tot schoon water'

beschrijft het Hoogheemraadschap Hollands Noorderkwartier de

doelstellingen voor de periode 2010 \- 2015 voor de drie kerntaken:

veiligheid tegen overstromingen, droge voeten en schoon water. Deze

taken worden de komende periode sterk beïnvloed door de

klimaatverandering en de uitgangspunten van de Europese

Kaderrichtlijn Water.

Het kerndoel is vierledig:

1. Het op orde houden van het watersysteem en dit onder dagelijkse omstandigheden doelmatig en integraal beheren;

2. De verontreiniging van het watersysteem door directe en indirecte lozingen voorkomen en/of beheersbaar te houden;

3. Het op orde

houden van de primaire waterkeringen en overige waterkeringen met een

veiligheidsfunctie en deze onder dagelijkse omstandigheden doelmatig

beheren;

4. Het in stand

houden en ontwikkelen van een calamiteitenorganisatie die onder

bijzondere omstandigheden onmiddellijk operationeel is en die beschikt

over actuele calamiteitenbestrijdingsplannen voor veiligheid,

wateroverlast en waterkwaliteit.

Het hoogheemraadschap hanteert bij zijn beleid de volgende uitgangspunten:

* Het beheergebied van het hoogheemraadschap is beveiligd tegen overstromingen;

* Dijkversterking blijft altijd mogelijk;

* Alle inwoners

van het beheergebied van het hoogheemraadschap hebben recht op het

afgesproken beschermingsniveau tegen wateroverlast;

* Watersystemen zijn gezond voor mens, plant en dier;

* Problemen worden opgelost waar ze ontstaan.

* Met de watervoorraad wordt zorgvuldig omgegaan;

* Niet alles kan overal;

* Samenwerking staat centraal;

* Water is een ordenend principe in de ruimtelijke ordening;

* Het waterbeheer is toekomstgericht.

####### 3\.2\.5 Keur van het Hoogheemraadschap

Keur is een speciale verordening van het Hoogheemraadschap waarin de

regels voor het beheer, gebruik en onderhoud van waterstaatswerken zijn

opgenomen. Particulieren, bedrijven en andere overheden zijn verplicht

zich aan de Keur te houden. De huidige Keur is in december 2009

vastgesteld. Een nieuw artikel dat relevant is voor ruimtelijke plannen

is Artikel 4\.2 Verbod versnelde afvoer door verhard oppervlak.

Uitbreidingen van verharding boven 800 m² dienen te worden

gecompenseerd. Meer informatie over de Keur is te vinden op de website

van het Hoogheemraadschap.

**Planspecifiek**

In de voorgenomen plannen is rekening gehouden met de watercompensatie\-eisen uit de keur. Zie verder toelichting paragraaf 4\.4.

###### 3\.3 Gemeentelijk beleid

####### 3\.3\.1 Structuurvisie Heerhugowaard 2020

gemeenteraad heeft op 13 september 2011 de StructuurvisieHeerhugowaard

2020 vastgesteld. De structuurvisie is een (wettelijk verplichte) brede

visie op de toekomst van de gemeente en vormt het kader voor alle

ruimtelijke ontwikkelingen. De structuurvisie geeft richting aan zowel

de wijze waarop delen van het gemeentelijk grondgebied worden

ontwikkeld, als aan de eisen die daaraan worden gesteld. In de

structuurvisie komen de ambities van de verschillende beleidsterreinen

samen. De doelen en wensen worden vervolgens vertaald in een

uitvoeringsprogramma.

structuurvisie is een actualisering van het StructuurbeeldHeerhugowaard

2005 \- 2015\. Het structuurbeeld is vastgesteld in 2004 als ruimtelijke

vertaling van de stadsvisie ‘Heerhugowaard, Stad van

Kansen’, die in 2001 en 2002 in samenspraak met inwoners,

belangenorganisaties en ondernemers tot stand is gekomen. In dat

structuurbeeld zijn de volgende kansen voor Heerhugowaard uitgewerkt:

* Het completeren van de gemeente; afmaken waar we mee begonnen zijn.

* Het creëren van samenhang en eenheid in de gemeente.

* Het bieden van

een thuisbasis in plaats van een uitvalsbasis, met de bijbehorende

voorzieningen en vertier (een eigen identiteit).

* Het verenigen

van dorpse waarden (groen, ruimte, kleinschaligheid, veiligheid en

geborgenheid) en stadse waarden (Stadshart, zorgvoorzieningen en

vertier).

* Het landelijk gebied landelijk en open houden.

* Verdere regionalisering zonder daarbij het karakter als individuele gemeente te verliezen.

kansen zijn in het structuurbeeld vertaald naar acties en projecten.

Anno 2011 waren al veel van de acties uitgevoerd. Heerhugowaard heeft

aantrekkelijke woonmilieus, een goed werkklimaat, een Stadshart in

ontwikkeling en veel ruimte, water en groen. Hoewel de thema’s

uit de stadsvisie nog steeds actueel zijn, is het structuurbeeld aan

een actualisatie toe. Heerhugowaard is de afgelopen jaren mede in het

kader van het VINEX\-beleid sterk gegroeid. Naar verwachting zal het

inwoneraantal groeien tot 57\.000 in 2020\. Heerhugowaard gaat een nieuwe

fase in. Het groeitempo neemt af. De bevolking is kinderrijk en de

leeftijdsgroep tussen de 30 en 40 jaar is groot. Het aantal ouderen

groeit de komende jaren fors, waarmee Heerhugowaard sterker vergrijst

dan gemiddeld in Nederland. Dit heeft zijn weerslag op het

woningbouwprogramma en de voorzieningenstructuur van Heerhugowaard.

**Planspecifiek**

ontwikkeling aan het GerardDouplantsoen is in de structuurvisie

opgenomen en staat op de agenda om op de korte termijn uit te

voeren. Op navolgende afbeelding is een uitsnede van de

structuurvisiekaart ter plaatse van het plangebied weergegeven:

![](i_NL.IMRO.0398.BP56HUGOOORD-VA01_afbeelding4.jpg)  ![](i_NL.IMRO.0398.BP56HUGOOORD-VA01_afbeelding5.jpg)

*Uitsnede structuurvisiekaartHeerhugowaard 2020 met globale aanduiding plangebied (rode omkadering)*

####### 3\.3\.2 Gemeentelijke visie WWZ gebiedsdeel 2

De strategische

basis voor de woonservicezone en het nieuwe Hugo\-Oord en Gerard

Douplantsoen zijn de algemene raadskaders rondom Wonen, Welzijn en Zorg

in Heerhugowaard. Deze kaders zijn voor gebiedsdeel 2 (Heemradenwijk,

Centrumwaard, Schilderswijk en de Draai) uitgewerkt naar een

gebiedsvisie: de Gemeentelijke visie Wonen, Welzijn en Zorg gebiedsdeel

2\. Daarin heeft de gemeenteraad op 22 mei 2007 het

welzijnsprogramma van noodzakelijke voorzieningen (de verdeling van

zorgwoningen en de verdeling van voorzieningen op het gebied van

welzijn en zorg in dit gebiedsdeel) vastgesteld. Het college van

burgemeester en wethouders heeft in die besluitvorming tevens opdracht

gekregen in lijn met de visie tot programmatische uitwerkingen van de

visie te komen.

‘uitwerking’ is de ruimtelijke visie Woonservicezone

Hugo\-Oord en Gerard Douplantsoen. Deze visie is de ruimtelijke

vertaling van de eerder vastgestelde Gemeentelijke visie Wonen, Welzijn

en Zorg gebiedsdeel 2 voor het ontwikkelingsgebied Hugo\-Oord en Gerard

Douplantsoen. In toelichting paragraaf 3\.3\.3 komt deze uitwerking aan de orde.

####### 3\.3\.3 Ruimtelijke Visie Woonservicezone Hugo\-Oord \& Gerard Douplantsoen

'Ruimtelijke visie Woonservicezone Hugo\-Oord \& Gerard

Douplantsoen' geeft de richting aan van de gewenste ruimtelijke

ontwikkeling van het plangebied en het naastgelegen Hugo\-Oord. De

gemeenteraad heeft de ruimtelijke visie vastgesteld op 23 juni 2009\. De

visie is gericht op de ontwikkeling van een verzorgingstehuis en

woningbouw die gezamenlijk een woonservicezone vormen en vormt het

afwegingskader waarbinnen toekomstige ruimteclaims kunnen worden

afgewogen. De definitieve ruimtelijke visie geeft gebieden weer

waarbinnen gebouwd mag worden. Tevens wordt er in aangegeven wat het

maximaal aantal bouwlagen is.

Specifiek voor het Gerard Douplantsoen is de volgende ruimtelijke visie opgenomen:

is in nauw overleg met de omgeving besloten, de buitenrand van het

Gerard Douplantsoen te voorzien van woningbouw van maximaal twee lagen

met een kap...Aan de Van Veenweg, verder van de straat dan de

voorgenoemde woningen, kan een woongebouw van maximaal 4 lagen hoog

komen, waarin het parkeren zal worden opgenomen. Overig parkeren zal

worden gesitueerd in de centrale as.*

*Water*

*De watergang

ten noorden van het Gerard Douplantsoen zal verbreed worden om een

grotere buffer met de achterliggende woningen te creëren.*

*Groen*

*De bestaande

kwalitatief goede bomen zijn op de visie kaart weergegeven. Deze dienen

zoveel mogelijk behouden te worden afhankelijk van de ontwikkeling.'*

de loop van 2012 werd steeds duidelijker dat door verschillende

factoren de projecten in het gebied in toenemende mate onvoorziene

problemen ervaren of geconfronteerd worden met ingrijpende externe

factoren. Door wijzigingen in de AWBZ financieringsstructuur zal de

extramuralisering in de zorg versneld worden. Geïndiceerden met

zorgzwaartepakketten tot en met niveau vier komen niet meer aanmerking

voor opname in een tehuis. Daarmee is ook de basis voor de exploitatie

van het plan Hugo\-Oord en Gerard Douplantsoen zo sterk gewijzigd

dat verdere ontwikkeling van de plannen uit 2009, zoals opgenomen in de

visie, financieel niet verantwoord was. Aanpassing naar een meer

extramuraal ingericht plan met zorggerichte woningen was noodzakelijk.

In 2015 hebben De

Pieter Raat Stichting en Woonwaard de mogelijkheden verkend samen

tot de ontwikkeling van een gebouw te komen op het Gerard

Douplantsoen. Dat plan is nu in ontwikkeling en betreft een deel

sociale huurappartementen voor Woonwaard, en een deel woonzorgcentrum

van De Pieter Raat Stichting (appartementen \+ gemeenschappelijke

woonkamers \+ een restaurant \+ kantoorruimte). De Pieter Raat Stichting

vertrekt van haar huidige locatie, die beschikbaar komt voor andere

ontwikkelingen (nader te bepalen).

De nieuwe

invulling van het plangebied past binnen het principe van de

bouwvelden uit de ruimtelijke visie waarbij sprake is van

bouwvelden, met een (maatschappelijk) woongebouw op het bouwveld aan de

zijde van de Van Veenweg en bouwvelden met grondgebonden woningen aan

de noord\- en oostzijde van het plangebied. Ook qua hoogte en de

wijze van ontsluiten, met een oost\-west gerichte as die aan de

oostzijde in zuidelijke richting aansluit op de Van Veenweg, sluit aan

op de nieuwe hoofdopzet van het Gerard Douplantsoen zoals

opgenomen in de visie.

####### 3\.3\.4 Beleidsnota Wonen in Heerhugowaard 2007\-2015

de beleidsnota Wonen is het woonbeleid van de gemeente Heerhugowaard

geformuleerd voor de periode van 2007 tot 2015\. Het is een nadere

invulling van de regionale kaders die zijn vastgelegd in de Regionale

Woonvisie Noord\-Kennemerland 2005\-2015\. De speerpunten van beleid

hebben betrekking op:

* het terugdringen van de lange wachttijden van woningzoekenden op de sociale huurmarkt;

* het waar mogelijk benutten van binnenstedelijke herontwikkelingslocaties om de diversiteit in het woningaanbod te vergroten;

* het op peil houden van de kernvoorraad sociale huurwoningen en het realiseren van goedkope koopwoningen;

* het zoveel

mogelijk verkopen van goedkope koopwoningen onder voorwaarden

(maatschappelijk gebonden eigendom, bijvoorbeeld KoopGarant en

Kanswoning);

* het hanteren van

de WoonKwaliteitsWijzer door de Heerhugowaardse Woon Advies Commissie

en de Adviesgroep Ouderenhuisvesting Heerhugowaard (AOH) bij de

beoordeling van plannen voor nieuwe woningen;

* de aandacht en acties gericht op het waarborgen van voldoende passende huisvesting en nieuwe woonvormen voor kwetsbare burgers;

* het zoveel mogelijk honoreren van de vraag naar kavels voor eigenbouw en het bieden van kennisondersteuning aan eigenbouwers.

**Planspecifiek**

Met de ontwikkeling van woningbouw in het plangebied wordt tegemoet gekomen aan de beleidsspeerpunten.

####### 3\.3\.5 Groenstructuurvisie Heerhugowaard

de groenstructuur van Heerhugowaard is een visie opgesteld die de

gemeenteraad op 23 maart 2010 heeft vastgesteld. De

groenstructuurvisie is een leidraad voor de sociale, ruimtelijke en

stedenbouwkundige ontwikkeling van de gemeente waar groene ruimten in

het geding zijn. De groenstructuur visie bestaat uit vijf deelvisies te

weten:

1. *Historische structuur:* door

de aanwezigheid van uniforme boomlinten op ontginningsassen en

verbindingswegen wordt de historische structuur van de droogmakerij

zichtbaar gemaakt.

2. *Contrast:* het

contrast tussen polderlandschap en stedelijk gebied is zichtbaar

doordat er zichtlijnen naar het polderlandschap zijn die een doorkijk

bieden naar de open ruimte. Daarnaast hebben de belangrijkste entrees

van de stad een verhoogde sierwaarde.

3. *Natuurwaarde:* de

groeninrichting heeft een zo groot als mogelijke natuurwaarde door het

zoveel als mogelijk toepassen van ecologisch groenbeheer en door het

verbinden van gebieden met een hoge ecologische waarde of potentie.

4. *Recreatiewaarde:* de

groengebieden met een recreatieve (neven)functie hebben recreatiewaarde

doordat de groeninrichting is aangepast aan de recreatieve behoeften

van de diverse gebruikers met de nadruk op bruikbaarheid, reinheid en

veiligheid.

5. *Duurzame inrichting in drie klassen:* de

groeninrichting heeft een zo groot als mogelijke mate van duurzaamheid,

waarbij de gemeente is opgedeeld in drie zones die elk de mate waarmee

dit wordt nagestreefd weerspiegelen.

**Planspecifiek**

het plangebied wordt nagestreefd om de recreatiewaarde van het

plangebied zo goed mogelijk aan te passen aan de specifieke gebruikers.

Daarnaast wordt het plangebied zo duurzaam mogelijk ingericht.

####### 3\.3\.6 Duurzaam bouwen

een CO2\-neutrale gemeente te worden zet de gemeente stevig in op het

gebied van duurzaam bouwen. Rekening houden met het energieaspect en

materiaalgebruik in de bouw wordt steeds noodzakelijker, nu de eerste

gevolgen van klimaatverandering merkbaar worden. Maar ook vanwege de

stijgende energieprijzen en het steeds grotere aandeel van

energiekosten in de totale woonlasten. Het accent ligt op het

stimuleren van duurzame maatregelen en het creëren van gunstige

onderhandelingsposities. Daarnaast wordt onderzocht welke juridische

constructies mogelijk zijn om gemaakte afspraken te toetsen en te

handhaven. De meeste milieuwinst valt te halen in de bestaande bouw,

want die hoort bij de top vijf van grootste CO2 \-producenten in

Heerhugowaard. Om CO2\-neutraal te worden zal de bestaande bouw 50%

energiezuiniger moeten worden. De invoering van het verplichte

energielabel zal helpen om diverse partijen in beweging te krijgen. Ook

komt er een subsidieregeling om particulieren in de bestaande bouw te

bewegen tot maatregelen voor duurzaam bouwen. Bij nieuwbouw wordt

ingezet op 30\-40% energiezuiniger woningen en kantoren ten opzichte van

de landelijke norm. In de resterende energievraag zal worden voorzien

met lokaal opgewekte duurzame energie.

de onderbouwing en uitvoering van de ruimtelijke plannen wordt gebruik

gemaakt van het Nationaal Pakket Duurzame Woningbouw. Dit pakket is een

instrument om de effecten op gezondheid en milieu van het bouwproces te

verminderen, maar ook andere instrumenten, zoals GPR \- gebouw en Breeam

worden toegepast om de duurzaamheiddoelstellingen te halen Momenteel

geldt dit voor de woningbouw. De kwaliteit komt onder meer tot

uitdrukking aan de hand van de toegepaste milieuvriendelijke

materialen, de locatiekeuze, een zongerichte verkaveling, een gunstige

energievoorziening, een gezond binnenmilieu en een goede

waterhuishouding. Daardoor kunnen nadelige milieueffecten zoveel

mogelijk worden beperkt en de leefbaarheid en duurzaamheid van de

plannen worden verbeterd. De doelstellingen voor duurzaam bouwen zijn

verder vertaald naar hanteerbare en controleerbare documenten. Dit zijn

de zogeheten Duurzaam Bouwen (DuBo)\-checklijsten. Deze checklijsten

zijn bij de gemeente op te vragen en dienen samen met het voorlopig en

het definitieve ontwerp van de woning bij de gemeente te worden

ingeleverd.

##### hoofdstuk 4 Milieu\- en omgevingsaspecten

###### 4\.1 Inleiding

Verschillende

milieuaspecten vormen input bij de ontwikkeling van woningbouw. In dat

verband dient bij de afweging van ruimtelijke ontwikkeling te worden

onderzocht welke milieuaspecten daarbij een rol (kunnen) spelen. Tevens

is het van belang milieubelastende functies ruimtelijk te scheiden van

milieugevoelige functies.

dit hoofdstuk wordt per thema beschreven wat de status is van het thema

in het plantgebied en welke gevolgen dit heeft voor de gewenste

ontwikkeling.

###### 4\.2 Geluid

met de voorgenomen ontwikkeling nieuwe geluidgevoelige functies,

namelijk woningen, mogelijk worden gemaakt, moet worden getoetst aan de

Wet geluidhinder. Hierbij geldt dat door middel van onderzoek

aangetoond moet worden wat de geluidbelasting op de gevels van de

nieuwe woningen, als gevolg van de zoneringsplichtige wegen is. Wegen

waar een maximum snelheid van 30 km/u geldt en erftoegangswegen zijn

niet zoneringsplichtig. Wanneer de geluidbelasting meer blijkt te zijn

dan de voorkeursgrenswaarde van 48 dB, moet worden onderzocht of

maatregelen mogelijk zijn om de geluidbelasting te reduceren. Wanneer

dit financieel niet doelmatig is, of stuit op overwegende bezwaren van

stedenbouwkundige, verkeerskundige, vervoerskundige, landschappelijke

of technische aard, kan ontheffing van de voorkeursgrenswaarde worden

verleend tot een maximale geluidbelasting van 63 dB.

**Planspecifiek**

de nieuw te bouwen woningen is een akoestisch wegverkeerslawaai

onderzoek (Windmill, nr. P2016\.015\.01\-03, d.d. 9 februari 2016\)

uitgevoerd volgens de regels van het Reken\- en meetvoorschrift geluid

2012\.

plangebied is gelegen binnen de wettelijk vastgestelde zone van de Van

Veenweg. De geluidbelasting is getoetst aan het stelsel van

voorkeursgrenswaarden en maximale ontheffingswaarden uit de Wet

geluidhinder. De Carel Willinkstraat, Johan Vermeerstraat en de

Breitnerstraat zijn 30 km/uur\-wegen en derhalve niet voorzien van een

zone. De geluidbelasting ter plaatse van de woningen ten gevolge van

deze wegen is wel inzichtelijk gemaakt in het kader van een goede

ruimtelijke ordening.

De berekende

geluidbelasting ten gevolge van het wegverkeer op de Van Veenweg

inclusief de wettelijke aftrek overeenkomstig artikel 110g van de Wet

geluidhinder bedraagt ten hoogste 54 dB. De voorkeursgrenswaarde van 48

dB wordt hiermee niet gerespecteerd. De maximale ontheffingswaarde van

63 dB wordt echter wel gerespecteerd. Ook hier geldt dat de gevel dient

te voldoen aan de eisen uit het Bouwbesluit 2012\. Bij het realiseren

van de woning dienen, bij het vaststellen van hogere waarden, de gevels

wel een voldoende karakteristieke geluidwering (GA;k) te hebben zodat

een binnenniveau van 33 dB gerespecteerd blijft. Bij het ontwerpen van

de woningen dient ermee rekening te worden gehouden dat de

geluidgevoelige ruimten zoveel als mogelijk aan de geluidluwe zijde

worden geprojecteerd.

Gezien het feit

dat verdergaande maatregelen niet afdoende zijn of stuiten op

overwegende bezwaren van financiële, stedenbouwkundige,

landschappelijke of verkeerskundige aard, wordt het bevoegd gezag

verzocht een hogere grenswaarde te verlenen van 54 dB.

Na het verlenen

van een hogere waarde voor de van toepassing zijnde woning vormt het

aspect geluid vanwege de omliggende wegen geen belemmering voor de

realisatie van het plan.

###### 4\.3 Milieuzonering

Het aspect

bedrijven en milieuzonering gaat in op de invloed die bedrijven kunnen

hebben op hun omgeving. Deze invloed is afhankelijk van de afstand

tussen een gevoelige bestemming en de bedrijvigheid. Milieugevoelige

bestemmingen zijn gebouwen en terreinen die naar hun aard bestemd zijn

voor het verblijf van personen gedurende de dag of nacht of een

gedeelte daarvan (bijvoorbeeld woningen). Daarnaast kunnen ook

landelijke gebieden en/of andere landschappen belangrijk zijn bij een

zonering tot andere, minder gevoelige, functies zoals bedrijven.

Bij een

ruimtelijke ontwikkeling kan sprake zijn van reeds aanwezige

bedrijvigheid en van nieuwe bedrijvigheid. Milieuzonering zorgt er voor

dat nieuwe bedrijven een juiste plek in de nabijheid van de gevoelige

functie krijgen en dat de (nieuwe) gevoelige functie op een

verantwoorde afstand van bedrijven komen te staan. Doel hiervan is het

waarborgen van de veiligheid en het garanderen van de continuïteit

van de bedrijven als ook een goed klimaat voor de gevoelige functie.

Milieuzonering

beperkt zich tot milieuaspecten met een ruimtelijke dimensie zoals:

geluid, geur, gevaar en stof. De mate waarin de milieuaspecten gelden

en waaraan de milieucontour wordt vastgesteld, is voor elk type

bedrijvigheid verschillend. De 'Vereniging van Nederlandse Gemeenten'

(VNG) geeft sinds 1986 de publicatie 'Bedrijven en Milieuzonering' uit.

In deze publicatie is een lijst opgenomen, met daarin de minimale

richtafstanden tussen een gevoelige bestemming en bedrijven. Indien van

deze richtafstanden afgeweken wordt dient een nadere motivatie gegeven

te worden waarom dat wordt gedaan.

Het belang van

milieuzonering wordt steeds groter aangezien functiemenging steeds

vaker voorkomt. Hierbij is het motto: 'scheiden waar het moet, mengen

waar het kan'. Het scheiden van milieubelastende en milieugevoelige

bestemmingen dient twee doelen:

* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

bieden van voldoende zekerheid aan de milieubelastende activiteiten

(bijvoorbeeld bedrijven) zodat zij de activiteiten duurzaam, en binnen

aanvaardbare voorwaarden, kunnen uitoefenen.

**Planspecifiek**

In de omgeving

van het plangebied zijn geen bedrijven aanwezig die hinder kunnen

veroorzaken. Dit aspect vormt daarom geen belemmeringen voor de

voorgenomen ontwikkeling.

###### 4\.4 Waterhuishouding

Bij ruimtelijke

plannen is de watertoets wettelijk van toepassing: een procedure

waarbij de initiatiefnemer in een vroeg stadium overleg voert met de

waterbeheerder over waterhuishoudkundige aspecten van ruimtelijke

plannen. De watertoets heeft als doel te voorkomen dat nieuwe

ruimtelijke ontwikkelingen in strijd zijn met duurzaam waterbeheer.

De watertoets is

een verplicht onderdeel van de ruimtelijke onderbouwing en vormt een

wezenlijk element in het gehele watertoetsproces. Het fungeert als een

instrument waarin de waterhuishoudkundige gevolgen van een plan

inzichtelijk worden gemaakt, de gemaakte afwegingen expliciet en

toetsbaar worden vastgelegd en het wateradvies van de waterbeheerder

wordt opgenomen.

In het kader van

de watertoets heeft in een vroegtijdig stadium, bij de ontwerpvorming

van het plan, afstemming plaatsgevonden met het Hoogheemraadschap

Hollands Noorderkwartier (HHNK).

Bij toename van

verhard, afvoerend oppervlak door ruimtelijke ontwikkelingen, dient

extra berging te worden gerealiseerd als compensatie voor de toegenomen

belasting van het oppervlaktewater. In het inrichtingsplan is berekend

dat de totale watercompensatie, als gevolg van toename aan verhard

oppervlak plus het realiseren van de 2 eilanden, 497 m² moet

bedragen. In totaal wordt 876 m² water gerealiseerd en wordt dus

aan de compensatie\-eis voldaan. Door realisatie van een duiker onder de

Carel Willinkstraat worden de vijver die gelegen is achter

verzorgingstehuis Hugo\-Oord verbonden met de watergang die achter de

woningen van de Johan Vermeerstraat loopt. Met deze verbinding maakt de

vijver onderdeel uit van het stedelijk oppervlaktewater. Totdat de

planontwikkeling van Hugo\-Oord gerealiseerd wordt, zal er sprake zijn

van een tijdelijke situatie. De Duiker wordt met een stuw afgesloten

zodat het waterpeil in de vijver achter Hugo\-Oord nog op het

oorspronkelijke niveau blijft. Als de nieuwbouw gereed is wordt de stuw

verwijderd en zal het peil in de vijver zakken. De oevers in de vijver

zullen dan (gedeeltelijk) vernieuwd moeten worden. Gedurende de

tijdelijk situatie wordt de watercompensatie gerealiseerd door gebruik

te maken van een gemeentelijk waterbank.

Met betrekking

tot onderhoud van de noordelijke waterpartij is het van belang dat de

minimale doorvaarteisen die gelden voor een maaiboot, namelijk een

doorvaarthoogte van minimaal 1,1 m, een doorvaartbreedte van

minimaal 2,5 m en een diepte van minimaal 1,0 m gehaald

worden.

Het plangebied is

momenteel al in gebruik als woongebied. Aan de oostzijde (buiten het

plangebied) ligt een bestaande waterloop. Deze waterloop wordt verbreed

in de richting van het plangebied en er worden kleine eilanden in

aangelegd. Hierbij wordt ervoor gezorgd dat de breedte van het water

nog zodanig is dat met de maaiboot rond de kleine eilanden onderhoud

kan worden uitgevoerd. De tuinen aan de verbrede waterloop, worden tot

aan het water uitgegeven. De oevers aan deze kant worden daarom

onderhouden door de bewoners.

Voor het

rioleringsstelsel is het uitgangspunt dat een gescheiden stelsel wordt

aangelegd, waarbij zoveel mogelijk schone oppervlakken rechtsreeks naar

het watersysteem moeten worden afgekoppeld. Op deze manier komt het

schone hemelwater niet in de riolering terecht.

###### 4\.5 Luchtkwaliteit

de Wet Milieubeheer gaat paragraaf 5\.2 over luchtkwaliteit. Op basis

van deze wetgeving kunnen ruimtelijk\-economische initiatieven worden

uitgevoerd als aan één of meer voorwaarden wordt voldaan:

* grenswaarden niet worden overschreden;

* de luchtkwaliteit per saldo verbetert of ten minste gelijk blijft;

* het initiatief niet in betekenende mate bijdraagt aan de luchtkwaliteit;

* het initiatief is opgenomen in het Nationaal Samenwerkingsprogramma Luchtkwaliteit (NSL).

Wet Luchtkwaliteit maakt onderscheid tussen kleine en grote ruimtelijke

projecten. Onder kleine projecten worden projecten verstaan die de

luchtkwaliteit ‘niet in betekende mate’ verslechteren. Deze

projecten worden niet meer beoordeeld op luchtkwaliteit. Ze zijn

namelijk zo klein dat ze geen wezenlijke invloed hebben op de

luchtkwaliteit. Draagt een klein project niet of nauwelijks bij aan

luchtverontreiniging, dan is er geen belemmering voor. De definitie van

het begrip 'in betekenende mate' is vastgelegd in het Besluit

NIBM. Projecten die de concentratie stikstofdioxide (NO2\) of fijn stof

(PM10\) met meer dan 3% van de grenswaarde verhogen, dragen in

betekenende mate bij aan de luchtvervuiling. Deze 3%\-grens is voor een

aantal categorieën projecten in de regeling NIBM omgezet in

getalsmatige grenzen, bijvoorbeeld:

* woningbouw: 1\.500 woningen netto bij 1 ontsluitingsweg, 3\.000 woningen bij 2 ontsluitingswegen;

* kantoorlocaties:

100\.000 m² bruto vloeroppervlak bij 1 ontsluitingsweg, 200\.000

m² bruto vloeroppervlak bij 2 ontsluitingswegen.

**Planspecifiek**

in deze ontwikkeling aanzienlijk minder dan 1\.500 woningen

mogelijk worden gemaakt, kan het project worden aangemerkt als Niet In

Betekenende Mate. Het aspect luchtkwaliteit vormt geen belemmering voor

de uitvoerbaarheid van de voorgenomen ontwikkeling.

###### 4\.6 Bodem

Ten behoeve van

een goede ruimtelijke ordening moet worden aangetoond dat de kwaliteit

van de bodem en het grondwater in het plangebied in overeenstemming

zijn met het beoogde gebruik. Dit is geregeld in de Wet

Bodembescherming. Ontwikkelingen kunnen pas plaatsvinden als de bodem

waarop deze ontwikkelingen plaatsvinden geschikt is of geschikt is

gemaakt voor het beoogde doel.

een bestemmingswijziging is een bodemonderzoek slechts noodzakelijk,

indien de bestemmingswijziging tevens een wijziging naar een strenger

bodemgebruik inhoudt. Bij een bestemmingswijziging die een

gelijkblijvend of minder streng bodemgebruik oplevert, is de

bodemkwaliteit in het kader van de bestemmingswijziging niet relevant

en is bodemonderzoek niet noodzakelijk.

**Planspecifiek**

*Verkennend (water)bodemonderzoek*

de ontwikkeling van de woningbouw is een verkennend

(water)bodemonderzoek (Kwinfra milieu bv, nr. 11098\-rapp1, d.d. 29 juli

2011\) uitgevoerd.

het onderzoek blijkt dat de boven\- en ondergrond over het algemeen

licht verontreinigd zijn. Aan de zuidoostzijde van het plangebied is

plaatselijk de bovengrond sterk verontreinigd met PAK. Daarnaast is

plaatselijk de bovenlaag sterk verontreinigd met enkele zware metalen.

Voor deze locaties is een omvangsbepaling uitgevoerd waaruit blijkt dat

er conform de Wet bodembescherming geen sprake is van een geval van

ernstige bodemverontreiniging (\<25 m³ sterk verontreinigde

grond).

Verder

is een huisvuilstort aangetroffen met een plaatje chrysotielasbest.

Omdat het gehalte aan asbest het criterium \<100 mg/kg niet

overschrijdt, is op de locatie geen sprake van een sterke

verontreiniging met asbest.

de resultaten van het bodemonderzoek worden geen belemmeringen

geconstateerd voor de voorgenomen ontwikkeling. Wel wordt geadviseerd

om bij grondwerkzaamheden de plaatselijke verontreiniging met PAK

separaat te ontgraven en af te voeren naar een erkende reiniger.

*Nader asbestonderzoek*

Aanleiding voor

het nader asbest in grond onderzoek betreffen de resultaten uit een

eerder op de locatie uitgevoerd verkennend asbest in grond onderzoek

(Kwinfra bv, nr 12190rap1, d.d. 8 juli 2013\), waarbij de bovengrens van

het gehalte asbest enkel op onderhavig onderzoekslocatie de

interventiewaarde overschrijdt.

Het doel van het

nader asbest in grondonderzoek is het vaststellen van de aard van de

verontreiniging en een schatting doen van het gemiddelde gehalte aan de

hand van de visuele inspectie van het maaiveld en de uitgegraven

sleuven in combinatie met steekproefsgewijze monsterneming.

Uit de

onderzoeksresultaten blijkt op de onderzoekslocatie, bestaande uit de

drie westelijk gelegen voormalige bouwblokken, geen sprake is van een

geval van ernstige bodemverontreiniging met asbest derhalve wordt de

hypothese verdacht verworpen.

Geadviseerd wordt

om, wanneer de locatie door de aannemer is opgeleverd, ook buiten de

voormalige bouwblokken een maaiveld inspectie uit te voeren, aangezien

daar eveneens tijdens het verkennend asbest in grondonderzoek

asbestverdacht plaatmateriaal op het maaiveld is aangetroffen. Het

terrein buiten de bouwblokken zal echter eerst gemaaid dienen te

worden, omdat dit gebied sterk begroeid is. Indien tijdens de inspectie

asbesthoudend materiaal wordt aangetroffen, wordt geadviseerd om op het

terrein buiten de bouwblokken eveneens een verkennend bodemonderzoek

naar asbest uit te voeren. Inmiddels is deze maaiveldinspectie

uitgevoerd en is het plangebied vrij van asbest.

###### 4\.7 Natuurwaarden

Bij ruimtelijke

ingrepen moet rekening worden gehouden met de natuurwaarden ter

plaatse. Daarbij wordt onderscheid gemaakt tussen gebiedsbescherming en

soortenbescherming. Gebiedsbescherming kan volgen uit de aanwijzing van

een gebied. Wat betreft soortenbescherming is de Flora\- en Faunawet van

toepassing. Hier wordt onder andere de bescherming van plant\- en

diersoorten geregeld. Bij ruimtelijke ontwikkelingen moet worden

getoetst of er sprake is van negatieve effecten op de aanwezige

natuurwaarden. Indien hiervan sprake is, moet ontheffing of

vrijstelling worden aangevraagd.

**Planspecifiek**

Het plangebied

ligt niet binnen natuurgebieden als Natura 2000, Ecologische

Hoofdstructuur (EHS) of Beschermde Natuurmonumenten. Binnen een straal

van 3 km is EHS gelegen, maar dit ligt op zodanige afstand van de

voorgenomen ontwikkeling dat de ontwikkeling hier geen invloed op zal

hebben.

het plangebied is in een eerder stadium in 2008 en 2011 (nader) Flora

en faunaonderzoek uitgevoerd. Deze onderzoeken zijn inmiddels

verouderd. Daarom is het flora\- en faunaonderzoek in de vorm van

een oriënterend onderzoek (Blom Ecologie, nr. BE/2016/12/r,

d.d. 20 januari 2016\) geactualiseerd. De conclusies van dit onderzoek

zijn als volgt:

* In het

plangebied of de directe omgeving daarvan komen beschermde diersoorten

van de Flora\- en faunawet voor. Het plangebied heeft aannemelijk geen

essentiële betekenis voor zwaarder en strikt beschermde soorten

(tabel 2 \& 3\). Jaarrond beschermde nesten zijn niet aangetroffen in

de aanwezige begroeiing. Indien de werkzaamheden binnen het

broedseizoen worden uitgevoerd wordt in het kader van de algemene

Zorgplicht geadviseerd, alvorens te controleren of er sprake is van

broedgevallen. Het is mogelijk dat de rugstreeppad de planlocatie

bevolkt gedurende de sloop en ontwikkeling.

* De ruimtelijke

ingrepen leidden, behoudens rugstreeppad, mogelijk tot een tijdelijke

verstoring van algemene voorkomende en licht beschermde soorten. Voor

rugstreeppad dienen mitigerende regelen getroffen te worden om

mogelijke tijdelijke effecten te voorkomen. Beschermde soorten waarvoor

geen vrijstelling geldt in het kader van ruimtelijke ontwikkelingen en

conform de Flora\- en faunawet worden niet verwacht. Nader onderzoek

naar het voorkomen van soorten wordt echter niet nodig geacht.

* Mits gewerkt

wordt zoals aanbevolen leiden de werkzaamheden aannemelijk niet tot

overtreding van de Flora\- en faunawet. Er behoeft geen ontheffing van

de Flora\- en faunawet (artikel 75\) aangevraagd te worden.

* De planlocatie

is geen onderdeel van een Natura2000\-gebied, Beschermd natuurmonument,

Wetland, Nationaal Landschap, Nationaal Park of Ecologische

Hoofdstructuur. Effecten als gevolg van externe werking zijn

uitgesloten.

Daarnaast worden de volgende aanbevelingen gedaan:

* Tijdens de werkzaamheden moet voorzichtig worden gehandeld met alle voorkomende flora en fauna (Zorgplicht).

* Wanneer ondanks

zorgvuldig handelen, onderzoek en advies schade lijkt te ontstaan voor

beschermde flora en fauna, dient direct contact opgenomen te worden met

een ter zake deskundige.

* Alle aanwezige

vegetatie of bodemmateriaal rondom de te slopen opstallen (takken,

stronken e.d.) gefaseerd verwijderen. Dit om bodembewonende dieren de

kans te geven in de nabijgelegen omgeving een ander leefgebied te

benutten.

* Er wordt

gelegenheid gegeven aan dieren, die tijdens de werkzaamheden worden

gevonden, te vluchten of zich te verplaatsen naar een schuilplaats

buiten het bereik van de werkzaamheden.

* De planlocatie

tijdens de werkzaamheden bij voorkeur minimaal verlichten en hierbij

een vleermuisvriendelijkeverlichtingswijze toepassen (rood/groen licht,

lichtbundel nederwaarts richten, toepassen geconvergeerde lichtbundel)

en de werkzaamheden in de periode april\-oktober tussen zonsopgang en

zonsondergang uitvoeren (buiten schemerperiodes).

* De werkzaamheden

opstarten/uitvoeren buiten het broedseizoen (15 maart t/m 15 juli).

Indien de werkzaamheden in het broedseizoen worden uitgevoerd dient

voor de aanvang door een ter zake deskundig gecontroleerd te worden of

er broedvogels aanwezig zijn. E.e.a. op aanwijzing van deskundige.

* Ten aanzien van

rugstreeppad geldt dat de soort gedurende de sloop en ontwikkeling de

locatie kan bevolken (zie voor meer info bijlage 2\). In de periode

april t/m augustus/september dient te worden voorkomen dat er

potentiële voortplantingswateren ontstaan door het terrein

voortdurend te egaliseren en met name de delen waar niet gewerkt wordt.

Grondwerkzaamheden worden zoveel als mogelijk aaneengesloten

uitgevoerd. In het gehele jaar maar met name in de periode oktober t/m

maart dient het ontstaan van potentiële verblijf\- en

overwinteringslocaties te worden vermeden. Hopen puin en ander

sloopafval dienen direct te worden afgevoerd of afgedekt met wegendoek.

Een alternatief voor bovenstaande werkwijze is gehele uitrastering van

de gehele werklocatie middels een amfibieënscherm. Welke werkwijze

wordt toegepast is ter beoordeling aan de uitvoerend partij. Indien

ondanks de zorgvuldige aanpak rugstreeppadden worden aangetroffen

moeten de werkzaamheden worden gestaakt. Een ter zake deskundige geeft

op welke wijze de werkzaamheden hervat kunnen worden.

Uit deze

resultaten blijkt dat het aspect natuurwaarden geen belemmering vormt

voor de uitvoerbaarheid van de voorgenomen ontwikkeling.

###### 4\.8 Cultuurhistorie en archeologie

####### 4\.8\.1 Cultuurhistorie

Goede ruimtelijke

ordening betekent dat er een integrale afweging plaatsvindt van alle

belangen die effect hebben op de kwaliteit van de ruimte. Een van die

belangen is de cultuurhistorie. Het bestemmingsplan is een belangrijk

instrument om cultuurhistorische waarden in een gebied te beschermen.

Per 1 januari

2012 is in het kader van de modernisering van de monumentenzorg (MOMO)

in het Besluit ruimtelijke ordening van het rijk opgenomen dat

gemeenten bij het maken van bestemmingsplannen rekening moeten houden

met cultuurhistorische waarden.

**Planspecifiek**

het gebied liggen geen rijksmonumenten en komen geen bouwkundige

punten, lijnen of vlakken van enige waarde voor. De Middenweg, Van

Veenweg en Rustenburgerweg worden op de cultuurhistorische waardenkaart

aangemerkt als historische geografische lijnen van hoge waarde, waarbij

de motivering voor het toekennen van die hoge waarde luidt:

“Kenmerkend voor de landschapsgenese van West\-Friesland zijn de

vele landaanwinningen. Deze polders zijn zeer rationeel ingericht. De

wegen vormen hierin een zeer herkenbaar element. De waarde van de

rechte polderwegen ligt met name in de hoge ruimtelijke en genetische

samenhang tussen verkaveling, wegen, wonen langs wegen en het rationele

afwateringspatroon”.

de expansie van Heerhugowaard is de hoge ruimtelijke en genetische

samenhang tussen verkaveling, wegen, wonen langs wegen en het rationele

afwateringspatroon met name in de bebouwde kom grotendeels verloren

gegaan. Dit geldt eveneens voor het plangebied. Het aspect

cultuurhistorie vormt geen belemmering voor de uitvoerbaarheid van de

voorgenomen ontwikkeling.

####### 4\.8\.2 Archeologie

1992 is in Valletta (Malta) het Europees Verdrag inzake de bescherming

van het archeologisch erfgoed (Verdrag van Malta) ondertekend. Het

Verdrag van Malta voorziet in bescherming van het Europees

archeologisch erfgoed onder meer door de risico's op aantasting van dit

erfgoed te beperken. Deze bescherming is in Nederland wettelijk

verankerd in de Monumentenwet en de Wet op Archeologie en

Monumentenzorg. Op basis van deze wetten zijn mogelijke

(toevals)vondsten bij het verrichten van werkzaamheden in de bodem

altijd beschermd. Er geldt een meldingsplicht bij het vinden van

(mogelijke) waardevolle zaken. Dat melden dient terstond te gebeuren.

**Planspecifiek**

Er is een archeologisch bureauonderzoek (Oranjewoud, nr. 260904, d.d. april 2013\) uitgevoerd in het plangebied.

Uit het

bureauonderzoek is gebleken dat sinds de droogmaling van de

Heerhugowaard de percelen binnen het onderzoeksgebied in gebruik zijn

als agrarisch gebied. Het plangebied zelf is vanaf de jaren zestig

bebouwd geraakt. Binnen het plangebied en in de directe omgeving zijn

geen archeologische waarnemingen of terreinen bekend en het gebied

bestond vanaf de bronstijd tot in de middeleeuwen uit water.

Uit de periode

van vóór het ontstaan van het binnenmeer Heerhugowaard

zijn mogelijk wel archeologische sporen aanwezig. Vindplaatsen uit het

laat neolithicum en de bronstijd zijn op meerdere plaatsen in

Noord\-Holland aangetroffen op de oevers van zoetwatergetijdengeulen,

getijdeninversieruggen, strandwallen en duinen. Het bebouwde gebied van

Heerhugowaard is niet bodemkundig gekarteerd. Het is mogelijk dat

binnen het plangebied een kreek\- of een getijdeninversierug aanwezig is.

Geadviseerd wordt

om binnen het plangebied een verkennend booronderzoek uit te voeren met

een boordichtheid van 5 boringen per hectare, wat neer komt op een

hoeveelheid van 12 boringen. Met deze methode kunnen mogelijke

getijdengeulen en getijdeninversieruggen in kaart worden gebracht,

evenals de mogelijke verstoringen binnen het plangebied. Op basis

hiervan kan worden bepaald of eventueel vervolgonderzoek ter plaatse

van het plangebied noodzakelijk is.

Vervolgens is er

een archeologisch inventariserend veldonderzoek uitgevoerd

(Transect, nr. 849, d.d. 3 februari 2016\) in het plangebied.

Op basis van het

vooronderzoek is vastgesteld dat het plangebied een lage verwachting

heeft op de aanwezigheid van archeologische resten. Dit is gebaseerd op

het aantreffen van geulbeddingafzettingen die onder water tot stand

zijn gekomen en de hoge mate van verstoring van de bodem. Er zijn geen

aanwijzingen gevonden voor bewoonbare niveaus (zoals droge, gerijpte

oevers en begraven bodemniveaus).

Op basis van de

resultaten van het veldonderzoek is in het plangebied sprake van een

lage archeologische verwachting. De middelhoge tot hoge archeologische

verwachting die in het archeologisch bureauonderzoek aan het plangebied

is toegekend, kan dan ook naar laag worden bijgesteld. Er bestaat

daarmee in archeologisch opzicht geen bezwaar tegen een voorgenomen

ontwikkeling. Er hoeven daarmee ten behoeve van de archeologische

monumentenzorg (AMZ) geen aanvullende maatregelen te worden genomen. Op

het moment dat tijdens graafwerkzaamheden onverhoopt toch

archeologische zaken worden aangetroffen, geldt op grond van artikel 53

van de Monumentenwet een meldingsplicht deze vondsten te melden bij de

bevoegde overheid (gemeente Heerhugowaard).

Dit betekent dat het aspect archeologie geen belemmering vormt voor de uitvoering van de voorgenomen ontwikkeling.

###### 4\.9 Externe veiligheid

Sommige

activiteiten brengen risico's op zware ongevallen met mogelijk grote

gevolgen voor de omgeving met zich mee. Externe veiligheid richt zich

op het beheersen van deze risico's. Het gaat daarbij om onder meer de

productie, opslag, transport en het gebruik van gevaarlijke stoffen.

Dergelijke activiteiten kunnen een beperking opleggen aan de omgeving.

Door voldoende afstand tot de risicovolle activiteiten aan te houden

kan voldaan worden aan de normen. Aan de andere kant is de ruimte

schaars en het rijksbeleid erop gericht de schaarse ruimte zo

efficiënt mogelijk te benutten. Het ruimtelijk beleid en het

externe veiligheidsbeleid moeten dus goed worden afgestemd. De

wetgeving rond externe veiligheid richt zich op de volgende

risico’s:

* risicovolle (Bevi\-)inrichtingen;

* vervoer gevaarlijke stoffen door buisleidingen;

* vervoer gevaarlijke stoffen over weg, water of spoor.

Daarnaast wordt

er in de wetgeving onderscheid gemaakt tussen de begrippen kwetsbaar en

beperkt kwetsbaar en plaatsgebonden risico en groepsrisico.

*Risicovolle inrichtingen*

Voor (de omgeving

van) de meest risicovolle bedrijven is het Besluit externe veiligheid

inrichtingen (Bevi) van belang. Het Bevi legt veiligheidsnormen op aan

bedrijven die een risico vormen voor mensen buiten de inrichting. Het

Bevi is opgesteld om de risico's, waaraan burgers in hun leefomgeving

worden blootgesteld vanwege risicovolle bedrijven, te beperken. Het

besluit heeft tot doel zowel individuele als groepen burgers een

minimaal (aanvaard) beschermingsniveau te bieden. Via een bijhorende

ministeriële regeling (Revi) worden diverse veiligheidsafstanden

tot kwetsbare en beperkt kwetsbare objecten gegeven. Aanvullend op het

Bevi zijn in het Vuurwerkbesluit en het Activiteitenbesluit (Besluit

algemene regels inrichtingen milieubeheer) veiligheidsafstanden genoemd

die rond minder risicovolle inrichtingen moeten worden aangehouden.

*Vervoer gevaarlijke stoffen door buisleidingen*

Met betrekking

tot het beleid en de regelgeving voor het vervoer van gevaarlijke

stoffen door buisleidingen zijn er de afgelopen jaren verschillende

ontwikkelingen geweest. Zo is er een nieuw Besluit externe veiligheid

buisleidingen (Bevb) en een Structuurvisie buisleidingen. Deze

structuurvisie bevat een lange termijnvisie op het

buisleidingentransport van gevaarlijke stoffen.

Het Bevb en de

bijbehorende Regeling externe veiligheid buisleidingen (Revb) zijn op 1

januari 2011 in werking getreden. Het Bevb regelt onder andere welke

veiligheidsafstanden moeten worden aangehouden rond buisleidingen met

gevaarlijke stoffen. Op basis van het Bevb wordt het voor gemeenten

verplicht om bij de vaststelling van een bestemmingsplan, op basis

waarvan de aanleg van een buisleiding of een kwetsbaar object of een

risicoverhogend object mogelijk is, de grenswaarde voor het

plaatsgebonden risico in acht te nemen en het groepsrisico te

verantwoorden.

*Vervoer gevaarlijke stoffen over weg, water en spoor*

Het Besluit

externe veiligheid transportroutes (Bevt) stelt regels aan

transportroutes en de omgeving daarvan. Zo moet een

basisveiligheidsniveau rond transportassen (plaatsgebonden risico) en

een transparante afweging van het groepsrisico worden gewaarborgd.

Als onderdeel van

het Bevt is op 1 april 2015 tevens het basisnet in werking getreden.

Het basisnet verhoogt de veiligheid van mensen die wonen of werken in

de buurt van rijksinfrastructuur (auto\-, spoor\- en vaarwegen) waarover

gevaarlijke stoffen worden vervoerd. In de regeling ligt vast wat de

maximale risico’s voor omwonenden mogen zijn. Die begrenzing was

er tot nu toe niet. Bovendien zorgt het basisnet ervoor dat gevaarlijke

stoffen tussen de belangrijkste industriële locaties in Nederland

en het buitenland vervoerd kunnen blijven worden.

Indien een

bestemmingsplan betrekking heeft op een gebied dat geheel of

gedeeltelijk gelegen is binnen 200 m van een (basisnet)transportroute

voor gevaarlijke stoffen, moet in de toelichting ingegaan worden op de

dichtheid van personen in het invloedsgebied van de transportroute op

het tijdstip waarop het plan wordt vastgesteld. Hierbij moet rekening

worden gehouden met de personen die a) in dat gebied reeds aanwezig

zijn, b) in dat gebied op grond van het geldende bestemmingsplan

redelijkerwijs te verwachten zijn en c) de redelijkerwijs te verwachten

verandering van de dichtheid van personen in het gebied waarop dat plan

betrekking heeft.

**Planspecifiek**

woningbouw te kunnen ontwikkelen is het noodzakelijk aan te tonen dat

de omgeving geen onaanvaardbare risico’s veroorzaakt voor het

plan. Hierbij is op de landelijke risicokaart (www.risicokaart.nl)

gekeken naar risicovolle inrichtingen, buisleidingen en transport van

gevaarlijke stoffen over weg, water of spoor.

![](i_NL.IMRO.0398.BP56HUGOOORD-VA01_afbeelding7.jpg)

*Uitsnede risicokaart met globale aanduiding plangebied (zwarte omkadering)*

de risicokaart blijkt dat in de directe nabijheid van het plangebied

geen risicovolle inrichtingen, buisleidingen en/ of

transportroutes aanwezig zijn. Wel liggen er ten oosten van het

gebied vier buisleidingen van de Gasunie. Deze liggen echter op

circa 750 m afstand en hebben daardoor geen invloed op het plangebied.

Ook ten zuidwesten van het plangebied ligt een buisleiding van de

Gasunie. Deze ligt op 650 m afstand en heeft daardoor ook geen invloed

op de voorgenomen ontwikkeling.

Gezien

de ligging van het plangebied op grote afstand van eventuele

risicobronnen, vormt het aspect externe veiligheid geen belemmering

voor de uitvoerbaarheid van de voorgenomen ontwikkeling.

###### 4\.10 Leidingen

In het plangebied

of de directe omgeving zijn geen planologisch relevante

(beschermingszones van) leidingen zoals rioolpers\- en/of

hoofdwatertransportleidingen gelegen. Er bevinden zich ook geen

(beschermingszones van) hoogspanningsverbindingen in de omgeving van

het plangebied.

**Planspecifiek**

Hiermee vormt het aspect leidingen geen belemmering voor de uitvoerbaarheid van de voorgenomen ontwikkeling.

###### 4\.11 Milieueffectrapportage

Als gevolg van

het Besluit m.e.r. moet voor alle activiteiten die benoemd zijn in

onderdeel D van het betreffende Besluit, maar die onder deze

drempelwaarden vallen, getoetst worden of geen (mogelijke) nadelige

milieugevolgen ontstaan als gevolg van de voorgenomen activiteit.

Omdat dit project

wordt genoemd in de D\-lijst (categorie D 11\.2; aanleg van een stedelijk

ontwikkelingsproject) van het Besluit m.e.r. dient het bevoegd gezag na

te gaan of sprake kan zijn van belangrijke nadelige gevolgen voor het

milieu gelet op de omstandigheden als bedoeld in bijlage III van de

EEG\-richtlijn milieueffectbeoordeling. Deze omstandigheden betreffen:

* de kenmerken van de projecten;

* de plaats van de projecten;

* de kenmerken van de potentiële effecten.

**Planspecifiek**

Gelet op de

kenmerken van het project (zoals het zeer kleinschalige karakter in

vergelijking met de drempelwaarden uit het Besluit m.e.r.), de plaats

van het project (niet binnen of grenzend aan natuurgebieden) en de

kenmerken van de potentiële effecten (zoals blijkt uit de

voorgaande paragrafen van dit hoofdstuk) zullen geen belangrijke

negatieve milieugevolgen optreden. Voor de voorgenomen ontwikkeling is

dan ook geen m.e.r.\-procedure of m.e.r.\-beoordelingsprocedure

noodzakelijk conform het Besluit m.e.r.

##### hoofdstuk 5 Planbeschrijving

###### 5\.1 Ontwikkeling

*Wonen*

de gronden die vallen binnen de bestemming 'Woongebied' worden in

totaal maximaal 85 woningen gerealiseerd, bestaande uit:

* 22 (zorg)huurappartementen aan de zuidzijde voor Woonwaard (okergele arcering);

* 35 (zorg)appartementen aan de zuidzijde voor De Pieter Raat Stichting (blauwe arcering);

* 24\-28 rijwoningen (sociale huur) aan de noordzijde.

er 56 woningen zijn gesloopt, is er per saldo sprake van een toename

met maximaal 29 woningen. Het betreft overigens een indicatief

bouwplan, dat nog aan verandering onderhevig is.

(zorg)appartementencomplex aan de zuidzijde van het plangebied bestaat

uit 3 à 4 bouwlagen. De overige bebouwing aan de noordzijde

bestaat uit rijwoningen en heeft een maximum bouwhoogte van 2 bouwlagen

met kap.

*Uit te werken plandeel*

De invulling van

het oostelijke gedeelte van het plangebied dat valt binnen de

bestemming 'Wonen \- Uit te werken' is nog niet bekend. Hoofdgebouwen

moeten in de vorm van grondgebonden rij\-, geschakelde \- en/ of

twee\-onder\-één\-kapwoningen worden gebouwd en hebben een

maximum bouwhoogte van 2 lagen met kap. Bij de verdere uitwerking van

dit plandeel geldt de gebiedsvisie uit 2009 als ruimtelijk kader. Omdat

er nog geen exact programma bekend is, is er voor gekozen

programmatisch alleen het grondgebonden karakter vast te leggen alsmede

dat het programma stedenbouwkundig goed inpasbaar moet zijn.

*Wegen*

komt een oost\-west gerichte weg door het plangebied die aan de

oostzijde van het plangebied naar het zuiden afbuigt en aansluit op de

Van Veenweg. Ook komt er een langzaamverkeersverbinding richting de Van

Veenweg in het verlengde van de Carel Willinkstraat aan de westzijde

van het plangebied.

*Groen*

mogelijk worden de bestaande bomen gehandhaafd. Tevens worden de

bestaande bomen aangevuld met diverse solitaire bomen. Mede door de

groene inrichting krijgt het plangebied een parkachtig karakter.

###### 5\.2 Verkeer en parkeren

de realisatie van nieuwe ontwikkelingen is het van belang om na te gaan

welke invloed deze ontwikkeling heeft op de verkeerssituatie en

\-afwikkeling en het parkeren, zodat eventuele knelpunten vroegtijdig

kunnen worden aangepakt.

het gebied Gerard Douplantsoen worden binnen de bestemming 'Woongebied'

maximaal 85 nieuwe woningen gerealiseerd. Dit betekent dat hier

maximaal 29 woningen extra worden gerealiseerd, wat extra

verkeersbewegingen kan veroorzaken en voor extra parkeerbehoefte zorgt.

De toename van het aantal verkeerbewegingen zal met name op de Van

Veenweg worden afgewikkeld. Omdat deze verkeerstoename relatief laag

is, kan deze toename prima op deze weg worden afgewikkeld richting de

Middenweg en de nieuwe Oosttangent.

minimaal aantal te realiseren parkeerplaatsen per type woning is

afkomstig uit CROW\-publicatie 317 'Kencijfers parkeren en

verkeersgeneratie'. De gemeente hanteert hierbij het midden van de

bandbreedte die opgenomen is in deze publicatie. Heerhugowaard wordt

gekenmerkt als een sterk stedelijk gebied en het plangebied maakt

onderdeel uit van de rest bebouwde kom. Dit leidt tot de volgende

parkeernormen:

| **Functie** | **Aantal** | **Parkeernorm** | **Parkeerbehoefte** |

| --- | --- | --- | --- |

| Woonwaard: (zorg)appartementen  (norm: huur, etage, midden/ goedkoop | 22 | 1,3 | 28,6 |

| De Pieter Raad Stichting: zorgappartementen  (norm: verpleeg\- en verzorgingstehuis) | 35 | 0,6 | 21,0 |

| Rijwoningen (sociale huur) | 28 | 1,5 | 42,0 |

| **Totaal** | **85** |  | **91,6** |

het plangebied worden langs de nieuwe oost\-west gerichte weg en nabij

de rijwoningen 55\-60 parkeerplaatsen gerealiseerd. Daarnaast is er

een reservering opgenomen voor 32\-37 parkeerplaatsen aan de zijde van

de Van Veenweg ten zuiden van het appartementengebouw. Samen maakt

dit 92 parkeerplaatsen, wat voldoende is voor de voorgenomen

ontwikkeling. Daarbij is het zo dat een deel van de appartementen van

Woonwaard in eerste instantie als zorgwoningen gebruikt zal

worden. Voor zorgwoningen geldt een lagere norm van 0,5

waarmee er ruimschoots voldoende parkeerplaatsen gerealiseerd worden.

de bestemming 'Wonen \- Uit te werken' zijn nog geen parkeerplaatsen in

het plangebied opgenomen. In de uitwerkingsregels is als voorwaarde

opgenomen dat voorzien moet worden in voldoende

parkeerplaatsen conform de gemeentelijke parkeernormen.

###### 5\.3 Duurzaamheid

ervoor te zorgen dat doelstellingen uit een duurzaamheidsprogramma

realiteit worden, dienen deze niet alleen in het programma terug te

komen, maar moeten ze door werken naar plannen en projecten binnen de

gemeente. Met behulp van een duurzaamheidparagraaf worden de

doelstellingen uit het programma verankerd in de projecten en sectorale

plannen. De duurzaamheidparagraaf moet daarom per project: inzicht

geven in de ambities die gerealiseerd moeten worden, gedurende het

project als opdracht richting projectleider en projectteam functioneren

en gedurende en bij afronding van het project laten zien welke ambities

zijn gerealiseerd. Bij aanvang van het project dient de

duurzaamheidinzet bekend te zijn.

betrekking tot de bestaande bouw is in het klimaats\- en milieuplan 2008

– 2011 de volgende duurzaamheidsinzet geformuleerd:

1. het maken van

harde afspraken (met boeteclausules) tussen gemeente en

woningcorporaties over ambitie, uitvoeringstempo en financiering van

energiebesparing en lokale duurzame energietoepassingen.

2. regels maken of

bereidwillige medewerking van de netbeheerders (gas, elektriciteit) tot

stand brengen, waardoor ‘slimme’ meters sneller en

gemeentebreed beschikbaar komen.

3. cv\-ketels die nu

nog geen hoogrendement hebben (‘CR’ en ‘VR’)

worden niet meer vervangen door HR\-ketels maar – eventueel met

investeringssteun – vervangen door warmtepompen (gasgestookt of

elektrisch). Zo bouwen lokale installateurs steeds meer ervaring op met

de toepassing van deze voor hen vaak nog nieuwe technieken.

4. alle corporaties

gaan op eengezinswoningen met een geschikt zongeoriënteerd dak

projectmatig zonneboilers plaatsen. Particulieren ontvangen,

straatgewijs, een aanbod inclusief financiering voor het plaatsen van

zonneboilers dat men feitelijk niet kan weigeren. Bij de plaatsing van

de boilers wordt steeds voldoende rekening gehouden met het later nog

realiseren van een grote hoeveelheid zonnepanelen. Door de grote schaal

is dit een lucratieve markt voor installatiebedrijven. Ook verpleeg\- en

verzorgingshuizen met geschikte daken krijgen een aantrekkelijk aanbod

voor een collectief zonneboilersysteem.

##### hoofdstuk 6 Juridische aspecten

###### 6\.1 Inleiding

dit hoofdstuk wordt aangegeven welke bestemmingen in het plan zijn

opgenomen en hoe deze de inhoud van het plan regelen. Deze toelichting

dient als uitleg over de wijze waarop de bestemmingsregels moeten

worden uitgelegd en de reden waarom deze zijn opgenomen. In de

paragraaf over het juridisch systeem wordt nader uitleg gegeven over de

verhouding met wet\- en regelgeving naast het bestemmingsplan.

###### 6\.2 Inleidende regels

het eerste hoofdstuk van de planregels worden begrippen verklaard die

in de planregels voorkomen en wordt ook aangegeven op welke wijze

gemeten moet worden om bijvoorbeeld een goot\- of bouwhoogte te bepalen.

####### 6\.2\.1 Begrippen

artikel 1 zijn de begripsbepalingen opgenomen. Begripsbepalingen zijn

nodig om een planologisch \- juridische precisering ten opzichte van het

algemeen spraakgebruik te verkrijgen. In beginsel dient er voor gewaakt

te worden een begrip een sterk van het spraakgebruik afwijkende

betekenis te geven. Begripsbepalingen zijn alleen dan nodig indien het

begrip gebruikt wordt in de planregels en dit begrip zonder nadere

definitie tot verwarring zou kunnen leiden. Men kan voorts een

definitie nodig hebben indien een term of woord in verschillende

wettelijke regelingen niet dezelfde betekenis heeft, of wanneer men een

woord wil afzetten tegen een ander woord (bijvoorbeeld woning tegenover

zomerhuis). Een aantal begrippen is vastgelegd in de RO\-Standaarden,

een uitgave van het ministerie van Infrastructuur en Milieu. Van de

definiëring van deze begrippen, mag niet worden afgeweken.

####### 6\.2\.2 Wijze van meten

het artikel ‘Wijze van meten’ is aangegeven hoe moet worden

gemeten. Het betreft hier technische zaken die deels landelijk zijn

voorgeschreven en deels aanvullend zijn opgenomen. Daar waar het in het

algemeen spraakgebruik wel duidelijk is wat wordt bedoeld met

bijvoorbeeld de hoogte van een gebouw, is het in juridische zin toch

van belang om aan te geven dat daarbij gemeten moet worden vanaf het

'peil' tot het hoogste punt van het gebouw. Daarbij wordt het begrip

'peil' uitgelegd onder de begripsbepalingen. Over de wijze waarop in

algemene zin 'gemeten' moet worden bestaat zo dus geen verschil van

mening.

het bepalen van de bouwhoogte worden onderschikte bouwdelen als

schoorstenen en antennes niet meegerekend. Bij het bepalen van de

goothoogte worden incidentele verhoogde goten, zoals bij dakkapellen,

wolfseinden en dergelijke buiten beschouwing gelaten. Omdat dit niet in

de RO\-Standaarden is geregeld, is in de bouwregels is opgenomen dat

deze goten niet aan de goothoogte worden getoetst.

de dakhelling is aangegeven dat deze alleen geldt voor het dakvlak.

Incidentele doorbrekingen van het dakvlak zijn voor het bestemmingsplan

van minder belang. De doorbreking van het dakvlak kan wel onderdeel

uitmaken van een welstandstoetsing.

oppervlakte moet buitenwerks worden gemeten en op het peil. Het

vloeroppervlak in gebouwen is niet van belang. Voorts is aangegeven dat

bovengrondse bouwonderdelen vanaf 1,0 m boven peil moeten worden

meegerekend. Hiermee wordt oneigenlijke uitbreiding van gebouwen boven

de toegestane oppervlakte voorkomen. De inhoud moet boven peil worden

gemeten. Ondergrondse ruimten tellen niet mee voor het bepalen van de

inhoud.

###### 6\.3 Bestemmingsregels

De systematiek

van de planregels zijn zoveel mogelijk gebaseerd op de modelregels van

de gemeente Heerhugowaard. Er is gekozen voor de bestemming

'Woongebied' omdat nog niet exact duidelijk is waar de wegen in het

plangebied komen te liggen en waar de grens tussen openbaar gebied en

privé\-eigendom komt te liggen. De bestemming 'Woongebied' biedt

de benodigde flexibiliteit.

####### 6\.3\.1 Woongebied

######## 6\.3\.1\.1 Bouwen

Een woning

met de daarbij behorende bijbehorende bouwwerken dient binnen het op de

bestemmingsverbeelding aangegeven bouwvlak of op het daartoe bestemde

erf te worden gerealiseerd. Erven komt voor bij alle woningtypes. Het

erf mag voor één derde worden bebouwd tot een maximum van

40 m². Voor grote tuinen geldt een bonusregeling; 10 % van

het oppervlak meer dan 120 m² mag worden bebouwd tot een maximum

van 60 m². Aangebouwde of als uitbreiding van hoofdgebouw gebouwde

bouwwerken mogen bij vrijstaande en twee onder één kap

woningen hoger zijn dan bij aaneen gebouwde woningen.

gemeentebestuur heeft als uitgangspunt dat woningen moeten kunnen

meegroeien met de woonwensen van bewoners. Dit heeft inmiddels geleid

tot omgevingsvergunningen voor dakkapellen, erkers en serres. Recent is

daar de mogelijkheid voor het verlenen van omgevingsvergunning voor het

maken van een dakopbouw bijgekomen. Een dakopbouw is een constructie

waarbij doormiddel van een verhoging van het dak een bruikbare ruimte

op de bovenverdieping wordt verkregen. Dit kan in allerlei vormen.

Verhoging van de goot vanuit één zijde van het dakvlak

(zgn. kattenrug) of vanuit beide dakvlakken. In beide gevallen zal

sprake zijn van een verhoging van de bouw\- en goothoogte over de gehele

breedte van de woning. Dakopbouwen zijn alleen toegestaan aan de

achterzijde van de woningen wanneer wegens strijd met het bouwbesluit

en/ of de welstandsnota een dakkapel niet kan worden gerealiseerd.

######## 6\.3\.1\.2 Gebruik

*Hoofdfunctie*

hoofdfunctie van woningen en woongebouwen is de bewoning door

één gezin per eenheid. In de begrippen is aangegeven wat

onder een woning en een huishouden wordt verstaan. Op grond van deze

definities kan, in samenhang met het in de regels aanmerken van

bewoning van één woning door meer huishoudens als een met

het bestemmingsplan strijdig gebruik, tegen het huisvesten van meer

huishoudens in één woning worden opgetreden.

*Zorg*

maatschappelijke instellingen worden woningen voor vormen van sociale

opvang gebruikt die niet vallen onder het begrip huishouden, zoals

gedefinieerd in het bestemmingsplan. Op grond van het bestemmingsplan

is het niet meer mogelijk om deze vormen van sociale opvang te

faciliteren, omdat het om meer huishoudens per woning of onzelfstandige

bewoning gaat. In dit plan komen deze situaties niet voor. Om in de

toekomst toch medewerking te kunnen verlenen aan mogelijke verzoeken,

kan met een omgevingsvergunning afgeweken worden van het

bestemmingsplan. Er moet dan wel sprake zijn van wonen, maar niet van

een duurzaam gemeenschappelijk huishouden en zelfstandige bewoning. De

verleende omgevingsvergunning kan van de ene instelling overgedragen

worden aan een andere instelling, mits het gebruik waarvoor

omgevingsvergunning is verleend, opvolgend is. Instellingen die een

beroep doen op deze regeling moeten voldoen aan de Kwaliteitswet

zorginstellingen.

Kwaliteitswet zorginstellingen geldt voor alle instellingen in de

zorgsector. Ook de commerciële zorginstellingen moeten aan deze

wet voldoen. De wetgever stelt eisen waaraan de zorginstelling moet

voldoen. De wijze waarop de zorginstelling hieraan voldoet is vrij. De

instellingen vullen dat zelf in. De wetgever richt zich hierbij tot de

zorgaanbieder en stelt dat de zorg transparant moet zijn voor alle

betrokkenen. De Inspectie voor de Gezondheidszorg (IGZ) houdt toezicht

op de naleving van de Kwaliteitswet.

*Bedrijf\-aan\-huis*

Daarnaast

worden woningen in toenemende mate gebruikt als bakermat voor de

vestiging en/ of de uitoefening van een beroep of bedrijf. Traditioneel

zijn het de zogenaamde vrije beroepen waarbij een aangepast gedeelte

van de woning voor de uitoefening van het beroep wordt gebruikt. De

praktijk leert evenwel dat woningen ook worden gebruikt voor een bonte

verzameling van andere beroeps\- en bedrijfsmatige activiteiten zoals

opticiens, verzekeringsagentschappen, kap\- en schoonheidssalons,

hondentrimsalons en dergelijke. Uit de jurisprudentie blijkt dat de

Raad van State een strikte scheiding aanbrengt tussen vrije beroepen en

andere beroeps\- en bedrijfsmatige activiteiten. Vrije beroepen worden,

omdat ze van oudsher vanuit de woning worden beoefend, geacht onder de

bestemming wonen te vallen. De overige beroepen worden doorgaans

uitgeoefend op specifiek daarvoor aangewezen locaties. Deze specifieke

vestigingsomstandigheden maken dat de vestiging van overige beroepen en

bedrijven in woningen in strijd is met de bestemming wonen. Om

startende ondernemers te stimuleren, telewerk en andere arbeidsvormen

te bevorderen en handhavingsproblemen te voorkomen wil de gemeente de

vrije beroepen en de overige beroepen en bedrijven, die zich lenen voor

een uitoefening vanuit de woning, gelijkschakelen. De vestiging van

overige beroepen en bedrijven in woningen is toegestaan, zolang er geen

sprake van overlast is en de woning in overwegende mate als woning

wordt gebruikt. In de specifieke gebruiksregels zijn de voorwaarden

waaronder vestiging van een beroep en of bedrijf in een woning is

toestaan, opgenomen.

Detailhandel

is in principe niet toegestaan, omdat detailhandel vanuit woningen bij

een bepaalde omvang het voorzieningenniveau van de gemeente in gevaar

kan brengen. Detailhandel kan ook een uitstraling naar de openbare

ruimte hebben door de openingstijden, het af en aan rijden en het

parkeren van bezoekers. Maar producten die op het betreffende perceel

vervaardigd zijn mogen wel worden verkocht.

*Webwinkels*

Inmiddels

heeft de webwinkel zijn intrede gedaan en is er ook al jurisprudentie

over. Zo mag een webwinkel volgens de uitspraak van de Raad van State

d.d. 13 april 2011 zich niet vestigen in een woonwijk, als men een

uitstraling heeft van een winkel en de klanten de goederen aldaar komen

ophalen (met verkeersaantrekkende werking als gevolg).

het hebben van alleen opslag van goederen bij een webwinkel wordt

aangemerkt als detailhandel. Uit onderzoek blijkt dat webwinkels niet

de overlast opleveren waar eerst voor werd gevreesd. De webwinkel is

daarom in de bedrijf\-aan\-huis\-regeling is opgenomen onder de volgende

voorwaarden;

* opslag van goederen moet plaatsvinden binnen het maximaal toegestane oppervlak voor de bedrijfsuitoefening;

* er mag geen afhaaladres en geen uitstalling ten verkoop aanwezig zijn.

*Gastouderopvang*

Verder

vindt er wel eens gastouderopvang plaats in de woning. Ook dit is in de

bedrijf\-aan\-huis\-regeling opgenomen onder de voorwaarde dat het aantal

kinderen beperkt blijft tot maximaal 6 (eigen kinderen meegerekend).

*Bed \& Breakfast*

ingang van 23 januari 2013 is beleid in werking getreden met betrekking

tot het exploiteren van een bed \& breakfast in de woning. Omdat de

planologische effecten behorende bij een bedrijfsvoering van maximaal 2

kamers (maximaal 4 slaapplaatsen) zeer gering wordt geacht, is voor dit

aantal kamers geen binnenplanse afwijking opgenomen maar is het als een

recht opgenomen bij de bedrijf aan huis regeling in de

gebruiksbepaling. Dit laat onverlet dat overige regelgeving met

betrekking tot bed \& breakfastgelegenheden in acht moet worden

genomen zoals het bijhouden van een nachtregister als bedoeld in

artikel 438 van het Wetboek van Strafrecht.

*Meldingsplicht milieuwetgeving*

de voorwaarde dat de uitoefening van een beroep of bedrijf niet

meldingsplichtig mag zijn in het kader van de Wet milieubeheer of

andere milieuwetgeving kan worden afgeweken via een omgevingsvergunning

voor die activiteiten die al jaren zonder problemen in woonwijken

plaatsvinden, maar op grond van deze regeling niet zijn toegestaan. Te

denken valt aan een tandarts of een dierenarts die over een

röntgenapparaat beschikt en daardoor meldingsplichtig is op grond

van de Kernenergiewet. Bij het verlenen van de omgevingsvergunning voor

het afwijken van deze voorwaarde zal het belang van het woonmilieu

voorop staan.

####### 6\.3\.2 Wonen \- Uit te werken

gronden met de bestemming Wonen \- Uit te werken moeten door

burgemeester en wethouders worden uitgewerkt met inachtneming van de

uitwerkingsregels. Binnen deze uit te werken bestemming zullen niet

alleen woningen worden gerealiseerd, maar ook een woongebouw met

(zorg)woningen (maatschappelijke functie). Daarnaast worden ook

verkeers\- en parkeervoorzieningen, sportvoorzieningen, water en

openbare nutsvoorzieningen worden geregeld.

de planregels is een zogenaamd voorlopig bouwverbod opgenomen waarmee

ongewenste ontwikkelingen worden tegengegaan voordat het plan is

uitgewerkt. Doorbreken van het bouwverbod is mogelijk indien een

voorgenomen bouwactiviteit past binnen een conceptuitwerking. Een

omgevingsvergunning kan dan worden verleend zodra het desbetreffende

uitwerkingsplan of een concept daarvoor ter inzage is gelegd, dan wel

nog niet ter inzage is gelegd maar voldoende concreet is en naar

verwachting rechtskracht zal verkrijgen.

###### 6\.4 Algemene regels

De formulering

van deze planregels is wettelijk vastgelegd en heeft betrekking op de

algemene regels die voor het hele plangebied gelden ongeacht de

specifieke bestemming.

####### 6\.4\.1 Anti\-dubbeltelregel

die eenmaal in aanmerking is genomen bij het toestaan van een bouwplan

waaraan uitvoering is gegeven of alsnog kan worden gegeven, blijft bij

de beoordeling van latere bouwplannen buiten beschouwing. Hierdoor

wordt voorkomen dat met gebruikmaking van privaatrechtelijke

overeenkomsten, de publiekrechtelijke regels worden ondergraven.

####### 6\.4\.2 Algemene afwijkingsregels

artikel biedt o.a. de mogelijkheid om met een omgevingsvergunning af te

wijken van de regels van het bestemmingsplan voor kleine

maatoverschrijdingen die het gevolg zijn van standaardmaten, waardoor

het bouwwerk net niet past binnen de maatvoering van het

bestemmingsplan. De omgevingsvergunning kan worden verleend tot

maximaal 10 % van de in het bestemmingsplan gegeven maten. Het is

niet de bedoeling dat de omgevingsvergunning wordt gebruik om standaard

10 % groter te bouwen dan op de verbeelding staat aangegeven. Bij

de aanvraag om een omgevingsvergunning dient aanvrager gemotiveerd aan

te geven waarom van de afwijkingsmogelijkheid gebruik moet worden

gemaakt.

kan zijn dat het toepassen van deze algemene afwijkingsmogelijkheid

vanuit stedenbouwkundig oogpunt, vanwege de belangen van omwonenden of

vanuit het oogpunt van goede ruimtelijke ordening, ongewenst is. Mocht

dit het bij een bepaalde maximale maat het geval zijn, dan zal in de

bestemmingsregels worden aangegeven dat de algemene

afwijkingsbevoegdheid niet toegepast kan worden.

omgevingsvergunning, waarbij wordt afgeweken van de regels van het

bestemmingsplan, kan ook worden verleend voor utilitaire bouwwerken en

voorzieningen ten dienste van het ontvangen van telefoon\- radio\- en

televisiesignalen. Bij utilitaire bouwwerken gaat meestal om bouwwerken

van nutsbedrijven, waarvan de oppervlakte te klein is om deze op de

verbeelding als een afzonderlijke bestemming aan te geven of waarvan de

situering op voorhand niet bekend is.

de komst van het mobiele netwerk is er grote behoefte aan zendmasten.

Om een woud van masten te voorkomen, streeft de gemeente naar een

gemeenschappelijk gebruik van de zendmasten door de diverse, elkaar

beconcurrerende bedrijven. De omgevingsvergunning wordt alleen

verleend, indien de noodzaak wordt aangetoond en de aanvrager de

bereidheid uitspreekt ook anderen in de gelegenheid te stellen van deze

voorziening gebruik te maken.

###### 6\.5 Overgangs\- en slotregels

Overgangsregels

zijn van toepassing op situaties (gebruik) die op het moment van het

van kracht worden van dit bestemmingsplan van het nieuwe plan afwijken,

dan wel op basis van een geldige omgevingsvergunning nog gebouwd mogen

worden (bouwwerken). Met deze overgangsregels wordt duidelijk dat die

afwijking toegestaan is, maar wel begrensd is tot de bestaande

afwijking.

Tenslotte wordt in de regels vastgelegd op welk moment het bestemmingsplan is vastgesteld en welke titel het plan heeft.

##### hoofdstuk 7 Financieel\-economische uitvoerbaarheid

Bij de

voorbereiding van een ruimtelijk plan dient, op grond van artikel 3\.1\.6

lid 1, sub f van het Bro, onderzoek plaats te vinden naar de

(economische) uitvoerbaarheid van het plan. In principe dient bij

vaststelling van een ruimtelijk besluit tevens een exploitatieplan

vastgesteld te worden om verhaal van plankosten zeker te stellen. Op

basis van 'afdeling 6\.4 grondexploitatie', artikel 6\.12, lid 2 van de

Wro kan de gemeenteraad bij het besluit tot vaststelling van het

bestemmingsplan echter besluiten geen exploitatieplan vast te stellen

indien:

* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van

een tijdvak of fasering als bedoeld in artikel 6\.13, eerste lid, onder

c, 4°, onderscheidenlijk 5°, niet noodzakelijk is;

* het stellen van

eisen, regels, of een uitwerking van regels als bedoeld in artikel

6\.13, tweede lid, onderscheidenlijk b, c of d, niet noodzakelijk is.

**Planspecifiek**

De gemeente heeft

ten behoeve van het project met de initiatiefnemer een overeenkomst

afgesloten. In deze overeenkomst wordt de betaling van de eventuele

tegemoetkoming in de planschade, die het nieuwe planologisch kader kan

veroorzaken, geregeld.

De overige kosten

worden door middel van leges op de initiatiefnemer verhaald. Het

ruimtelijk plan is hierdoor financieel uitvoerbaar.

##### hoofdstuk 8 Overleg en inspraak

###### 8\.1 Overleg

zijn geen vooroverlegreacties ingediend op het bestemmingsplan. Wel

heeft de provincie laten weten dat het ontwerpbestemmingsplan geen

aanleiding gaf tot een reactie.

###### 8\.2 Inspraak

plan is in nauwe samenwerking met burgers en maatschappelijke

instanties tot stand gekomen. Er is een adviesgroep opgericht die

gedurende jaren heeft meegedacht en geadviseerd bij het opstellen van

kaderstellend documenten als de ruimtelijke visie, beeldkwaliteitsplan

en inrichtingsplan. Ook de woningontwerpen zijn aan de adviesgroep

gepresenteerd. Middels informatieavonden is de buurt op verschillende

momenten in het voorbereidingstraject en het ontwerptraject

geïnformeerd en betrokken bij de planvorming. Op 5 februari 2016

is de adviesgroep bijgepraat over de laatste stand van zaken, op 11

februari 2016 gevolgd door een inloopavond voor alle belangstellenden.

Het ontwerp

bestemmingsplan en ontwerpbesluit hogere waarden met de bijbehorende

stukken hebben vanaf woensdag 17 februari 2016 gedurende zes weken ter

inzage gelegen (t/m 30 maart 2016\). Gedurende de periode van ter inzage

legging zijn 2 zienswijzen ontvangen. Deze zienswijzen zijn tijdig

ingediend en daarmee ontvankelijk.

Op 5 april 2016

nog een derde zienswijze ontvangen. Deze zienswijze is buiten de

indieningstermijn ingediend en daarmee kan deze zienswijze niet

ontvankelijk verklaard worden. Dit betekent dat er voor deze

reclamanten ook geen beroepsgang mogelijk is bij de Afdeling

Bestuursrechtspraak van de Raad van State. Wel is de gemeente

overgegaan tot beantwoording, echter hieraan kunnen geen rechten

ontleent worden.

De nota van beantwoording zienswijzen is als bijlage bij de toelichting opgenomen.