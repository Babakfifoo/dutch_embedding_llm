xml version\="1\.0" encoding\="UTF\-8"?

Beukenlaan 6 te 's\-Gravenzande: Toelichting

direct naar inhoud van Toelichting

Beukenlaan 6 te 's\-Gravenzande

===============================

Toelichting

-----------

| Plan: | Beukenlaan 6 te 's\-Gravenzande |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.1783\.abp00000013w138\-VA01 |

* Toelichting

* Bijlagen bij de toelichting

* Regels

* Bijlagen bij de Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldend bestemmingsplan

+ 1\.4 Afweging

+ 1\.5 Leeswijzer

* Hoofdstuk 2 Gebiedsvisie

+ 2\.1 Beleidskader

* Hoofdstuk 3 Onderzoek

+ 3\.1 Bedrijven en milieuzonering

+ 3\.2 Geluid

+ 3\.3 Luchtkwaliteit

+ 3\.4 Externe veiligheid

+ 3\.5 Water

+ 3\.6 Bodem

+ 3\.7 Ecologie

+ 3\.8 Cultuurhistorische aspecten

* Hoofdstuk 4 Juridische planbeschrijving

+ 4\.1 Planvorm

+ 4\.2 Bestemmingsregeling

* Hoofdstuk 5 Uitvoerbaarheid

+ 5\.1 Economische uitvoerbaarheid

### Hoofdstuk 1 Inleiding

#### 1\.1 Aanleiding

Er is een verzoek ingediend voor het perceel Beukenlaan 6 te 's\-Gravenzande om de bestaande bestemming 'Wonen' te vergroten. De huidige bewoners hebben een stuk grond ten westen van het perceel aangekocht en een gedeelte van het bestaande perceel aan de oostzijde verkocht. Hierdoor ontstaat een nieuwe situatie. Men is voornemens de bestaande woning te slopen en een nieuwe woning te realiseren op het nieuwe kadastrale perceel.

![afbeelding "i_NL.IMRO.1783.abp00000013w138-VA01_0001.jpg"](i_NL.IMRO.1783.abp00000013w138-VA01_0001.jpg)

*Uitsnede Gis, Beukenlaan 6 te 's\-Gravenzande*

![afbeelding "i_NL.IMRO.1783.abp00000013w138-VA01_0002.jpg"](i_NL.IMRO.1783.abp00000013w138-VA01_0002.jpg)

*Uitsnede Gis, kadastraal kaartje Beukenlaan 6 te 's\-Gravenzande*

Het bestaande perceel staat kadastraal bekend als gemeente 's\-Gravenzande, sectie L, nummer 5352\. Het aangekochte deel, circa 312m2 staat kadastraal bekend als gemeente 's\-Gravenzande, sectie L, nummer 5353\. Er is een gedeelte, groot 56m2 aan de oostzijde verkocht, wat de bestemming 'Wonen' heeft, maar met dit wijzigingsplan wordt deze bestemming omgezet in de bestemming 'Agrarisch\-Glastuinbouw'.

#### 1\.2 Ligging plangebied

Het plangebied ligt ten zuidwesten van de kern 's Gravenzande en is gelegen aan de Beukenlaan 6 te 's\-Gravenzande.

![afbeelding "i_NL.IMRO.1783.abp00000013w138-VA01_0003.jpg"](i_NL.IMRO.1783.abp00000013w138-VA01_0003.jpg)

*Uitsnede Gis Overzichtskaartje*

#### 1\.3 Geldend bestemmingsplan

De aangekochte gronden hebben, op grond van vigerend bestemmingsplan âGlastuinbouwgebied Westlandâ de bestemming 'Agrarisch \- glastuinbouw'. Hierdoor is de realisatie van een woning hier niet rechtstreeks toegestaan.

![afbeelding "i_NL.IMRO.1783.abp00000013w138-VA01_0004.png"](i_NL.IMRO.1783.abp00000013w138-VA01_0004.png)

*Uitsnede Ruimtelijkeplannen.nl*

Er is aan de oost zijde een gedeelte die de bestemming 'Wonen' heeft. Dit stukje is verkocht en krijgt met dit wijzigingsplan de bestemming 'Agrarisch\-Glastuinbouw'.

Â  ![afbeelding "i_NL.IMRO.1783.abp00000013w138-VA01_0005.jpg"](i_NL.IMRO.1783.abp00000013w138-VA01_0005.jpg)

*Uitsnede Ruimtelijkeplannen.nl*

#### 1\.4 Afweging

Het plan wordt gerealiseerd door gebruik te maken van de artikelen 3\.7\.2 en 36\.2 van het bestemmingsplan 'Glastuinbouwgebied Westland':

**3\.7\.2 Vergroten woonvlak**

Van de bestemming "Agrarisch \- Glastuinbouw" in de bestemming "Wonen" met als doel een bestaand aangrenzend woonvlak te vergroten, waarbij vast dient te staan dat:

* 1\. de vergroting zodanig gesitueerd is dat hierdoor de glastuinbouw nu en in de toekomst niet wordt belemmerd, dit ter beoordeling van de glastuinbouwdeskundige;

* 2\. na de bestemmingswijziging geen grotere kavel bij de perceelseigenaar in eigendom zal zijn dan maximaal 1\.000 mÂ², waarbij leidend is een logische en efficiÃ«nte verkaveling van het glasareaal, dit ter beoordeling van de glastuinbouwdeskundige;

* 3\. het te vergroten woonvlak op een ruimtelijk logische en efficiÃ«nte wijze verkaveld is;

* 4\. voldaan wordt aan de regels voor een woning als genoemd in de bestemming "Wonen", met dien verstande dat de regels met betrekking tot de inhoud van een woning en alle regels met betrekking tot bijgebouwen niet van toepassing zijn, mits de oppervlakte van alle bestaande bijgebouwen op het uiteindelijke woonvlak is teruggebracht tot 100 mÂ² of tot een inhoudsmaat van 300 m3;

* 5\. advies is ingewonnen bij de waterbeheerder en de glastuinbouwdeskundige;

* 6\. dit niet op ecologische, landschappelijke, cultuurhistorische, stedenbouwkundige, waterstaatkundige, milieu hygiÃ«nische of akoestische bezwarenstuit;

* 7\. indien het nieuwe woonvlak is gelegen binnen de dubbelbestemming "Leiding \- ...", is schriftelijk advies van de betreffende leidingbeheerder vereist;

* 8\. indien het nieuwe woonvlak is gelegen binnen 25 meter van de bestemming "Bedrijf" met de functieaanduidingen "(sb\-gos)" of "(sb\-mr)", is schriftelijk advies van de betreffende leidingbeheerder vereist.

**36\.2 Wijzigen naar "Agrarisch \- Glastuinbouw"**

Burgemeester en wethouders zijn bevoegd om de in het plan opgenomen bestemmingen te wijzigen in de bestemming "Agrarisch \- Glastuinbouw", met als doel de realisering van glastuinbouwontwikkelingen, op het moment dat de gronden niet meer gebruikt (kunnen) worden voor de ter plaatse geldende bestemming, mits:

* 1\. daar waar de bestemming samenvalt met een dubbelbestemming schriftelijk advies is ingewonnen bij de leidingbeheerder(s);

* 2\. voldaan wordt aan alle, aan deze wijziging gelieerde, van toepassing zijn overige wet\- en regelgeving.

![afbeelding "i_NL.IMRO.1783.abp00000013w138-VA01_0006.jpg"](i_NL.IMRO.1783.abp00000013w138-VA01_0006.jpg)

De zuid\- en westzijde van het plangebied wordt begrensd door glastuinbouwgebied en bijhorende kassen. De oostzijde wordt begrensd door het perceel van de naastgelegen woning Beukenlaan 4\. Aan de noordzijde vormt de straat de Beukenlaan de grens van het perceel. Het bestaande perceel heeft een oppervlakte van 500 m2\. Hiervan wordt 56 m2 verkocht. Het aangekochte deel heeft een oppervlakte van 312 m2\. In totaal heeft het nieuwe perceel een oppervlak van circa 756 m2 en voldoet aan de maximale oppervlakte voor een bestemmingsvlak 'Wonen' van 1\.000m2\.

![afbeelding "i_NL.IMRO.1783.abp00000013w138-VA01_0007.jpg"](i_NL.IMRO.1783.abp00000013w138-VA01_0007.jpg)

*situatieschets quicscan*

Door de aanpassing van de kavel is de kavel op een ruimtelijk logische en efficiÃ«nte wijze verkaveld en wordt de glastuinbouw nu en in de toekomst niet belemmerd. Daarnaast wordt ook voldaan aan de overige voorwaarden van de beide wijzigingsbevoegdheden.

Het VCO heeft het verzoek besproken in haar vergadering van 17 juni 2020 en positief beoordeeld.

#### 1\.5 Leeswijzer

Het wijzigingsplan "Beukenlaan 6 te 's\-Gravenzande" bestaat uit een toelichting, planregels en een planverbeelding. De toelichting is als volgt opgebouwd. In Hoofdstuk 2 komt de gebiedsvisie aan de orde. Hierin wordt de ruimtelijke en functionele hoofdstructuur van het plangebied beschreven met aandacht voor cultuurhistorisch waardevolle elementen, overige ruimtelijke kwaliteiten, aanwezige knelpunten en te verwachte ontwikkelingen. Dit tezamen leidt tot een beschrijving van de gemeentelijke visie op het gewenste behoud en beheer van de ruimtelijke kwaliteit in het plangebied. In Hoofdstuk 3Â wordt onderzoek op het gebied van milieu, ecologie, archeologie en cultuurhistorie en water behandeld. In Hoofdstuk 4 wordt dieper ingegaan op de planvorm en de achtergrond bij de regels die zijn opgenomen voor de verschillende bestemmingen. Tot slot wordt in Hoofdstuk 5 ingegaan op de economische en de maatschappelijke uitvoerbaarheid van het bestemmingsplan.

### Hoofdstuk 2 Gebiedsvisie

#### 2\.1 Beleidskader

De beleidscontext voor de visie op het plangebied wordt gevormd door gemeentelijke, regionale, provinciale en landelijke beleidsrapportages. In dit hoofdstuk is het relevante beleid samengevat. Het hier samengevatte beleidskader is niet uitputtend. In de toelichting wordt op een aantal plaatsen verwezen naar specifiek beleid of beleidsnotities die niet in deze paragraaf worden behandeld. Tot slot wordt in dit hoofdstuk een beschrijving gegeven van de visie op het plangebied. Deze visie is gericht op het behoud en beheer van de ruimtelijke kwaliteit.

##### 2\.1\.1 Gemeentelijk beleid

***Omgevingsvisie 2\.0: Visie op Westland***

Op 8 december 2020 heeft de gemeenteraad de Omgevingsvisie 2\.0: Visie op Westland vastgesteld. De Omgevingsvisie gaat onder andere in op de samenhang tussen ruimte, water, milieu, natuur, landschap, verkeer en vervoer, infrastructuur en cultureel erfgoed. De Omgevingsvisie is breder dan alleen de fysieke leefomgeving; ook onderwerpen als gezondheid, veiligheid en duurzaamheid moeten onderdeel uitmaken van de visie. De Omgevingsvisie geeft weer waar we met Westland naartoe willen en bindt de gemeente aan haar eigen voornemens en ambities.

De Omgevingsvisie werkt door in het (later nog op te stellen) omgevingsprogramma, waarin beleidsvoornemens en maatregelen staan die dienen om de doelen in de leefomgeving te bereiken. De Omgevingsvisie geeft ook richting aan het ontwikkelen van het omgevingsplan. Hierin worden de algemene regels en vergunningsplichten vastgelegd die bindend zijn voor burgers en bedrijven (bestemmingsplannen en verordeningen worden hiermee vervangen).

De belangrijkste opgave is het verhogen van de leefkwaliteit in Westland, waarbij het sociaal\-maatschappelijke en economische belang van het tuinbouwcluster niet uit het oog wordt verloren. De oorspronkelijke structuren in het landschap moeten behouden blijven, net als de gemeenschapszin in de dorpen. Westland wil een groenere, gezonde en aantrekkelijke gemeente zijn. Met een people \- planet \- profit benadering, vindt vergroening plaats langs de belangrijke groene verbindingen en in de wijken, terwijl initiatiefnemers en ontwikkelaars worden gevraagd groeninclusief te ontwerpen en in te richten. Een klimaatbestendig beleid wordt doorgevoerd in ruimtelijke inrichting, nieuwbouw en verkeersmaatregelen. Bodemwarmte moet worden benut en er wordt aangesloten op warmtenetten in de regio. Betere bereikbaarheid en een toonaangevende rol op het gebied van kennis, innovatie en duurzaamheid in de Greenport blijven een belangrijke rol spelen.

De autonome groei van inwoners wordt geaccommodeerd door het invullen van de zachte plannen voor woningbouw in combinatie met inbreiding door bv. hoger te bouwen. De kwaliteit van de omgeving wordt verbeterd met een groen/blauwe inrichting (groene daken, beleefbaar groen en waterberging) om hittestress en wateroverlast tegen te gaan. Voor 2040 wordt Ã©Ã©n vierkante meter groen per huishouden extra gerealiseerd, voor nieuwbouwprojecten geldt een norm van 50 m2 verblijfsgroen per woning. Bij projectontwikkeling worden zoveel mogelijk de minimale eisen uit het Convenant Klimaatadaptief Bouwen gehanteerd en is het uitgangspunt dat niet langer gebruik wordt gemaakt van fossiele brandstoffen. Het woningaanbod moet aansluiten uit bij de Westlandse behoeften en economisch verbondenen. Westland wil meer dan 8000 woningen realiseren, waarvan een grote opgave betaalbaar wonen. Er ligt ook een opgave voor de huisvesting van (tijdelijke) arbeidsmigranten.

Het duurzaam glastuinbouwgebied behoudt voldoende kritische massa om een innovatieve glastuinbouwgemeente te blijven, maar het toevoegen van beleefbaar groen mag ten koste gaan van glastuinbouw. De glastuinbouw produceert in de toekomst circulair, wordt energieneutraal en klimaatadaptief. Om de modernisering en herstructurering op gang te brengen moet er letterlijk ruimte worden gemaakt, bv. door het uitplaatsen van (bedrijfs)woningen naar de dorpen. Integrale gebiedsplannen moeten betaalbaar en met voldoende draagvlak gerealiseerd kunnen worden. Langs de kust is een strand dat uitblinkt in rust en ruimte met een goede balans tussen natuur en recreatie. Daarnaast wil Westland sluitende recreatieve netwerken creÃ«ren voor verschillende gebruiksgroepen d.m.v. robuuste groen\-blauwe aders. Er wordt ingezet op een hoogwaardige OV verbinding tussen Den Haag en de Hoekse Lijn richting Delft.

Bepaalde bedrijventerreinen kunnen uitbreiden, in de kernen worden (compacte) kernwinkelgebieden aangewezen. Rond 2030 zijn grote ingrepen nodig om de infrastructuur op orde te houden (vrijliggend logistiek netwerk, ongelijkvloerse kruispunten), er komt een verkenning naar de mogelijkheden voor lightrail. Het fietsnetwerk binnen en van/naar Westland wordt verbeterd met o.a. metropolitane fietspaden. Vrachtverkeer krijgt wellicht hubs en goede doorstroming naar de A4/A20 blijft een belangrijk aandachtspunt.

Natuurgebieden (Natura 2000 en het Natuur Netwerk Nederland) moeten robuust, veerkrachtig, aaneengesloten en beleefbaar worden gemaakt. Voor 2030 zijn ontbrekende zones en schakels in ecologische verbindingen ingevuld, zodat de biodiversiteit bevorderd wordt. De waterkwaliteit moet worden verbeterd en er komt meer ruimte voor het vasthouden van water. Dit vraagt ook inspanningen van de glastuinbouw om meer circulair te worden, minder grondwater te onttrekken en water te bergen.

De toekomstkaart van Westland:

![afbeelding "i_NL.IMRO.1783.abp00000013w138-VA01_0008.png"](i_NL.IMRO.1783.abp00000013w138-VA01_0008.png)

***Mobiliteitsvisie Duurzaam Bereikbaar Westland***

Op 10 december 2019 is de Mobiliteitsvisie Duurzaam Bereikbaar Westland vastgesteld door de gemeenteraad. Het gemeentelijk mobiliteitsbeleid was tot de vaststelling van deze Mobiliteitsvisie gebaseerd op het Westlands Verkeer\- en Vervoerplan 2005\-2015 (WVVP) en de Structuurvisie Westland 2025\. Veel van de in het WVVP opgenomen doelstellingen en uitvoeringsprogramma's zijn gerealiseerd, dan wel waren aan herziening toe.Â Na vaststelling van de Mobiliteitsvisie is het WVVP komen te vervallen. De structuurvisie 2025 niet. Â Â

Er komt steeds meer verkeer in Westland. Om ervoor te zorgen dat we nu en in de toekomst nog vlot tussen dorpen en van dorp naar steden kunnen reizen, maken we plannen en nemen we maatregelen. De volgende mobiliteitsdoelen zijn opgenomen in de Mobiliteitsvisie 2040:

* Logistieke bereikbaarheid;

* De auto minder dominant;

* Volwaardige alternatieven voor de auto;

* Westland verkeersveilig;

* Duurzaam Bereikbaar Westland.

***Beleidsregel Parkeernormering gemeente Westland 2018***

In de vergadering van burgemeester en wethouders van 16 januari 2018 is de 'Beleidsregel Parkeernormering gemeente Westland 2018' vastgesteld. Hiermee vervalt de verwijzing naar het WVVP. In het beleid is de parkeernormering van de gemeente Westland geactualiseerd en in overeenstemming gebracht met de meest recente kerncijfers van het CROW (landelijke richtlijnen).

***Beleidsnotitie conventionele explosieven in het Westland***

In de beleidsnotitie conventionele explosieven in het Westland wordt beschreven hoe om moet worden gegaan met diepte werkzaamheden op locaties die mogelijk conventionele explosieven bevatten. De basis voor het gemeentelijk beleid voor het opsporen van explosieven is de explosieven risicokaart. Deze kaart geeft een eerste indicatie van het mogelijke gevaar van diepte werkzaamheden op bepaalde locaties in het Westland. In het projectgebied zijn geen mogelijke vindplaatsen van conventionele explosieven aanwezig.

***Handhaven op maat***

Op 17 november 2015 hebben burgemeester en wethouders van Westland de beleidsnota 'Handhavingsbeleid, integrale handhaving Wabo taken' vastgesteld. Hierin zijn de doelen en richting voor milieuhandhaving en bouw\- en woningtoezicht beschreven. De naleving van wet\- en regelgeving is daarbij een gezamenlijke verantwoordelijkheid van gemeente, burgers en bedrijven. De wet\- en regelgeving zijn bedoeld om kwaliteit, veiligheid en leefbaarheid binnen de leefomgeving te beschermen en bevorderen en dat is in ieders belang. Dit draagt bij aan een prettige woon\-, werk\- en leefomgeving voor de burgers en ondernemers van de Gemeente Westland. De handhaving van de regelgeving vervat in dit plan is een bevoegdheid van burgemeester en wethouders. Het gaat daarmee vooral om de planregels inzake het bouwen en het gebruik van gronden en bouwwerken. Een aantal vormen van gebruik wordt specifiek aangeduid als strijdig met de bestemming, zodat handhavend optreden hiertegen eenduidig mogelijk te maken. Uiteraard betreft het hier een niet\-limitatieve opsomming. Handhaving van dit plan is van belang om de ruimtelijke kwaliteit en de leefbaarheid er van in stand te houden. Daarnaast heeft handhaving uiteraard ook een belangrijke functie in het kader van de rechtszekerheid en rechtsgelijkheid. De planregels in dit plan zijn voldoende duidelijk, concreet en toepasbaar om te kunnen handhaven. Handhaving van het plan zal in de praktijk primair plaatsvinden via de bestemmingsplantoets in het kader van de omgevingsvergunning en door feitelijk toezicht op de aanwezigheid van bouwwerken en op gebruiksactiviteiten. Binnen de gemeente heeft het team bouw\- en woningtoezicht van de afdeling Ruimte, Omgeving en Veiligheid hierin een centrale taakstelling. Bij gebleken strijdigheid met het plan wordt, afhankelijk van de prioriteitsstelling, een handhavingstraject ingezet.

##### 2\.1\.2 Regionaal beleid

***Metropoolregio Den Haag\-Rotterdam***

In de metropoolregio Rotterdam Den Haag werken 23 gemeenten samen aan het verbeteren van de bereikbaarheid en het vernieuwen van de economie. Daarmee versterken ze onder meer de (internationale) concurrentiepositie van de regio. Met elkaar vormen deze 23 gemeenten het bestuur van de Metropoolregio Rotterdam Den Haag (MRDH).

Voor het overleg tussen de 23 gemeenten en het nemen van besluiten kent de MRDH de volgende besturen en commissies: het algemeen bestuur, het dagelijks bestuur, de bestuurscommissie Vervoersautoriteit (Va), de bestuurscommissie Economisch Vestigingsklimaat (EV) en de voorzitter. Met 23 gemeenten, 2,3 miljoen mensen, 1,2 miljoen banen met werk voor 13,5% van de Nederlanders en een bijdrage van 15% aan het BNP is de metropoolregio een regio die er toe doet. Voor een grootstedelijke regio waar het goed wonen, werken en recreÃ«ren is, heeft de Metropoolregio Rotterdam Den Haag (MRDH) zichzelf twee belangrijke ambities gesteld: het vernieuwen van economie en het verbeteren van de bereikbaarheid. Het Rijk gaf de Metropoolregio Rotterdam Den Haag de status van vervoerregio. En daarmee ook wettelijke taken rond verkeer en vervoer. Aan het begin van elke nieuwe bestuursperiode (elke vier jaar) stelt het bestuur een regionale strategische agenda vast, van waaruit de regionale vraagstukken worden opgepakt. De huidige strategische agenda loopt tot en met 2022\.

##### 2\.1\.3 Provinciaal beleid

Het omgevingsbeleid Zuid\-Holland is op 1 april 2019 in werking getreden. In het Omgevingsbeleid is al het bestaande provinciale beleid voor de fysieke leefomgeving samengevoegd in een OmgevingsvisieÂ en een Omgevingsverordening. Omdat onderdelen uit het Programma ruimte naar het visiedeel zijn omgezet, is het resterende deel hiervan nu onderdeel van het Omgevingsbeleid.

Met het Omgevingsbeleid van Zuid\-Holland streeft de provincie naar een optimale wisselwerking tussen gewenste ruimtelijke ontwikkelingen en een goede leefomgevingskwaliteit. Hieraan wordt richting gegeven door het maken van samenhangende beleidskeuzes, die volgen uit provinciale opgaven en belangen. Deze beleidskeuzes werken door naar uitvoeringsprogramma's en naar regels in de provinciale verordening. Het geheel aan bestaande beleidskeuzes, inclusief de doorwerking naar programma's en verordening, vormt het provinciale beleid voor de fysieke leefomgeving.

*Introductie op het omgevingsbeleid: de ruimtelijke hoofdstructuur*

Zuid\-Holland wil slim en schoon zijn. Klimaatverandering heeft in het laaggelegen deltagebied grote ruimtelijke, economische en sociale gevolgen. Als open economie is Zuid\-Holland gevoelig voor gevolgen van globalisering. De segregatie neemt toe. De energie\-intensieve economie heeft, zoals ook benoemd in het klimaatakkoord van Parijs, alleen toekomst als wordt overgegaan tot verduurzaming. De provincie ziet zes richtinggevende ambities in de fysieke leefomgeving: naar een klimaatbestendige delta, naar een nieuwe economie (the next level), naar een levendige meerkernige metropool, energievernieuwing, best bereikbare provincie en gezonde en aantrekkelijke leefomgeving.

Belangrijk om de ambities waar te kunnen maken zijn innovatieve oplossingen voor waterberging en het voorkomen van hittestress, de overstap van een fossiele naar een circulaire economie, het uitbreiden van warmtenetten, een forse woningopgave en de verduurzaming van woningen, vitale kernen, het aanpakken van verkeersknelpunten, het versterken van openbaar vervoer en gebruik van de fiets en de kwaliteit van de leefomgeving versterken door natuur, water, recreatie, cultureel erfgoed en economie in samenhang te bezien.

De ruimtelijke hoofdstructuur toont de essentie en de samenhang van verschillende ruimtelijke beleidskeuzes uit de Omgevingsvisie.

![afbeelding "i_NL.IMRO.1783.abp00000013w138-VA01_0009.png"](i_NL.IMRO.1783.abp00000013w138-VA01_0009.png)

figuur 3: de provinciale ruimtelijke hoofdstructuur (uitsnede Westland)

Gemeente Westland laat zich kenmerken door de glastuinbouw (Greenport Westland) omringd door kust, natuur en stedelijk groen met daarbinnen woonkernen en logistieke overslagpunten. Naaldwijk is als regiokern aangewezen. Wateringen behoort tot de stedelijke agglomeratie. Nabij de vestiging van Flora Holland is een kenniscentrum aangegeven.

Wat betreft mobiliteit is een (boven) regionale HOV\-net busroute voorzien van Den Haag, via Naaldwijk naar Maassluis, alwaar op het HOV\-net kan worden aangesloten richting Rotterdam. De greenport wordt benoemd als volwassen cluster dat tot de wereldtop behoort. Deze positie moet behouden blijven en waar mogelijk versterkt worden. Er wordt gestreefd naar synergie van mainport Rotterdam en de greenports. De groene ruimte heeft intrinsieke waarde en het kustlandschap vormt mede de grondslag voor de identiteit van de bebouwde en groene ruimte. De provincie zet in op de groenblauwe structuur om groene kwaliteiten binnen en buiten stedelijk gebied te versterken en de samenhang tussen parken, recreatiegebieden, natuurgebieden en agrarisch landschap te vergroten.

*Omgevingsverordening*

Regels aangaande bestemmingsplannen bv. met betrekking tot ruimtelijke kwaliteit, de ladder voor duurzame verstedelijking en voor ruimtelijke ontwikkelingen als stedelijke ontwikkelingen, kantoren, bedrijven, detailhandel, glastuinbouwgebied, infrastructuur, veiligheid, natuur en cultureel erfgoed zijn opgenomen in de Omgevingsverordening. De regels zijn van overeenkomstige toepassing op ruimtelijke initiatieven waarvoor een zogenaamde 'grote buitenplanse afwijking' wordt doorlopen. Op grond van de regels die zijn gesteld voor natuur, is voor Westland het volgende gebied aangewezen als ecologische verbindingen binnen het Natuurnetwerk Nederland:

![afbeelding "i_NL.IMRO.1783.abp00000013w138-VA01_0010.png"](i_NL.IMRO.1783.abp00000013w138-VA01_0010.png)

figuur 4: uitsnede provinciale kaart Natuurnetwerk Nederland

*Programma Ruimte*

Een intensiever gebruik van steden en dorpen vergroot het draagvlak voor openbaar vervoer. Andersom kan de capaciteit op het infrastructuurnetwerk helpen om keuzes te maken waar en wanneer er verdicht en geconcentreerd kan worden. De provincie streeft er naar de agglomeratiekracht te vergroten. Stedelijke ontwikkelingen buiten bestaand stads\- en dorpsgebied (BSD). Op de kaart 'woningbouwlocaties, bedrijventerreinen en andere stedelijke ontwikkelingen' (ook wel genoemd: '3ha kaart') zijn nog te ontwikkelen locaties voor deze doeleinden groter dan 3 ha buiten BSD opgenomen. Als een locatie hier is opgenomen, betekent dit dat de provincie op hoofdlijnen geen bezwaar heeft tegen de betreffende ontwikkeling.

![afbeelding "i_NL.IMRO.1783.abp00000013w138-VA01_0011.png"](i_NL.IMRO.1783.abp00000013w138-VA01_0011.png)

figuur 5: de '3ha kaart'

Op de kaart zijn, indicatief, woningbouwlocaties weergegeven die gelegen zijn buiten het bestaand stads\- en dorpsgebied en meer dan 3 hectare groot zijn. Op de kaart staat zowel harde als zachte capaciteit buiten BSD. Met deze toevoeging wordt invulling gegeven aan bestuurlijke continuÃ¯teit.

##### 2\.1\.4 Rijksbeleid

***Structuurvisie Infrastructuur en Ruimte \& AMvB ruimtelijke ordening***

Nederland concurrerend, bereikbaar, leefbaar \& veilig. Daar streeft het Rijk naar met een aanpak die ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt. Een actualisatie van het ruimtelijk\- en mobiliteitsbeleid is daarvoor nodig. De verschillende beleidsnota's op het gebied van ruimte en mobiliteit zijn gedateerd door nieuwe politieke accenten en veranderende omstandigheden zoals de economische crisis, klimaatverandering en toenemende regionale verschillen onder andere omdat groei, stagnatie en krimp gelijktijdig plaatsvinden. De structuurvisie Infrastructuur en Ruimte geeft een nieuw, integraal kader voor het ruimtelijk\- en mobiliteitsbeleid op rijksniveau en is de 'kapstok' voor bestaand en nieuw rijksbeleid met ruimtelijke consequenties.Â

*Doelen*

In de structuurvisie Infrastructuur en Ruimte formuleert het Rijk drie hoofddoelen om Nederland concurrerend, bereikbaar, leefbaar \& veilig te houden voor de middellange termijn (2028\):

* het vergroten van de concurrentiekracht van Nederland door het versterken van de ruimtelijk\-economische structuur van Nederland;

* het verbeteren, in stand houden en ruimtelijk zeker stellen van de bereikbaarheid waarbij de gebruiker voorop staat;

* het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Het Westland is op de kaart van de nationale ruimtelijke hoofdstructuur aangewezen als Greenport.

![afbeelding "i_NL.IMRO.1783.abp00000013w138-VA01_0012.jpg"](i_NL.IMRO.1783.abp00000013w138-VA01_0012.jpg)Â

*Figuur \- Uitsnede kaart nationale ruimtelijke hoofdstructuur*

*Nationale belangen*

De structuurvisie Infrastructuur en Ruimte is vertaald in deÂ AMvB ruimtelijke ordening. De AMvB omvat alle ruimtelijke rijksbelangen die juridisch doorwerken op het niveau van bestemmingsplannen. Het gaat om kaders voor onder meer het bundelen van verstedelijking, de bufferzones, nationale landschappen, de Ecologische Hoofdstructuur, de kust, grote rivieren, militaire terreinen, mainportontwikkeling van Rotterdam en de Waddenzee. Met de AMvB Ruimte maakt het Rijk proactief duidelijk waar provinciale verordeningen en gemeentelijke bestemmingsplannen aan moeten voldoen. Uit de regels en kaarten behorende bij deÂ AMvB kan worden afgeleid welke aspecten relevant zijn voor het ruimtelijke besluit. Voor het projectgebied zijn geen nationale belangen in het geding.

*Nationale Omgevingsvisie (NOVI)*

Met de komst van de Omgevingswet die vanaf 2022 in werking zal treden, is het van belang dat de ruimtelijke opgave in lijn is met de Nationale Omgevingsvisie (NOVI). De eerste NOVI is vastgesteld in 2021\. De NOVI bestaat uit Ã©Ã©n Rijksvisie op de leefomgeving. Het uitgangspunt van dit beleidsdocument is dat ingrepen in de leefomgeving niet los van elkaar plaatsvinden, maar in een samenhangend geheel. De NOVI schetst een duurzaam toekomstperspectief voor de leefomgeving in Nederland in 2050\. Om dit te realiseren is collectieve verantwoordelijkheid van alle overheden van belang.

Het Rijk benoemt in de NOVI 21 nationale belangen voor het omgevingsbeleid en vermeldt hierbij de opgaven en de rol van het Rijk bij het realiseren van deze opgaven. Deze opgaven worden samengebracht in vier prioriteiten. Deze prioriteiten vormen complexe, omvangrijke en dringende opgaven die voortkomen uit of samenhangen met grote transities. Deze prioriteiten zijn:

* Naar een duurzame en concurrerende economie;

* Naar een klimaatbestendige en klimaatneutrale samenleving;

* Naar een toekomstbestendige en bereikbare woon\- en werkomgeving;

* Naar een waardevolle leefomgeving.

Deze vier opgaven kunnen alleen in samenhang verder worden gebracht wanneer aandacht is voor thema's die hier dwars doorheen lopen, zoals omgevingskwaliteit, gezondheid, cultuurhistorie, klimaatadaptatie, water, bodem, (nationale) veiligheid en milieukwaliteit.

Een gezonde leefomgeving die zo min mogelijk negatieve invloed heeft op de gezondheid is volgens het Rijk van belang. De omgeving dient uitnodigend te zijn voor gezond gedrag en dient een plek te zijn waar inwoners zich prettig voelen.

De omvang van de vraag is afhankelijk van de het tempo van economische groei, maar ook van de specifieke bedrijfstaksamenstelling per regio, omdat de ramingen voor verschillende bedrijfstakken uiteenlopen. Het Rijk stelt dat een zorgvuldige raming van ruimtebehoefte\- en aanbod van groot belang is. Om voldoende ruimte voor economische activiteit te faciliteren en deze optimaal te benutten, stellen overheden regionale programma's en transitieagenda's op. Locaties van nieuwe kantoren, bedrijventerreinen en (groot)winkelbedrijven moeten passen bij het verkeers\- en vervoersnetwerk. Deze locaties moeten goed afgestemd zijn op de vraag van bedrijven Ã©n de economische vitaliteit en de kwaliteit en aantrekkelijkheid van stad en land versterken.

##### 2\.1\.5 Conclusie

De aanpassing van het bestemmingsvlak 'Wonen' van het perceel Beukenlaan 6 te 's\-Gravenzande is in overeenstemming met de beleidskaders van de verschillende overheden.

### Hoofdstuk 3 Onderzoek

#### 3\.1 Bedrijven en milieuzonering

##### 3\.1\.1 Wettelijk kader

Voor het behoud en de verbetering van de kwaliteit van de woon\- en leefomgeving is een juiste afstemming tussen de aanwezige functies en wonen noodzakelijk. Daarbij kan gebruik worden gemaakt van een milieuzonering die uitgaat van richtinggevende afstanden tussen hinderlijke functies (in de vorm van gevaar, geluid, geur, stof) en gevoelige functies. In de brochure âBedrijven en Milieuzoneringâ van de Vereniging van Nederlandse Gemeenten (VNG) (versie 2009\) zijn deze richtafstanden opgenomen. Van deze richtafstanden kan gemotiveerd worden afgeweken.

##### 3\.1\.2 Onderzoek

a. Glastuinbouwbedrijven

Voor de milieuzonering van de glastuinbouwbedrijven ten opzichte van woningen, woonlinten en woonwijken in het plangebied wordt als richtlijn conform de brochure âBedrijven en Milieuzoneringâ van de Vereniging Nederlandse Gemeenten (VNG) â categorie 2 toegepast. Voor de kernen moet een afstand van 30 meter aangehouden worden en voor de woningen in de linten moet een afstand van 10 meter aangehouden worden.

b. Ten opzichte van een rustige woonwijk

In de Nota planbeoordeling 2002 ging de provincie uit van een minimumafstand 25 meter tussen een glastuinbouwbedrijf en een gevoelige functie. Voor de aanleg van vele woonwijken (uitbreiding kernen) is rekening gehouden met een afstand van 25 meter tussen de glasopstanden en de woningen. Volgens de VNG geldt er een richtafstand van 30 meter. Deze afstand wordt bij de aanleg van nieuwe woonwijken aanhouden, maar in bestaande situaties waar een afstand van 25 meter of minder van toepassing is, wordt bij herbouw uitgegaan van 25 meter, mits de geluidbronnen van het bedrijf (bedrijfsruimte) op minimaal 30meter worden gesitueerd. Hiermee wordt voorkomen dat bij de herbouw van de glasopstanden het glastuinbouwbedrijf en de glaslijn fors aantal meters terug moet en derhalve sprake is van een verlies aan teeltareaal.

c. Ten opzichte van gemengd gebied

Als afstandsmaat tussen een enkele woning en de bestemmingsgrens "Glastuinbouw" wordt 12,50 meter aangehouden. Deze afstandsmaat, welke is overgenomen uit de Parapluherziening bestemmingsplannen buitengebied Westlandâ, is afgeleid van het Besluit Glastuinbouw, waarin een maat van 10 meter is genoemd. In verband met de mogelijkheid om bij een woning 2,50 meter vergunningsvrij aan te bouwen is de totale aan te houden afstand 12,50 meter. Met deze afstandsmaat is een goede ruimtelijke\- en milieu hygiÃ«nische inpassing gewaarborgd. Verschillende afwijkingsmogelijkheden van deze afstandsmaat zijn opgenomen om bijvoorbeeld de herbouw van een woning niet onmogelijk te maken of om te voorkomen dat bij herbouw van glasopstanden het glastuinbouwbedrijf de glaslijn een fors aantal meters terug moet worden gelegd, waardoor er sprake is van een aanzienlijk verlies aan teeltareaal. Voor de opwekking van warmte en elektriciteit bij een glastuinbouwbedrijf wordt gebruik gemaakt van een warmtekrachtkoppeling (WKK) in combinatie van warmteopslagtanks. Voor een WKK geldt een bijzondere afstand ten opzichte van omliggende woningen van derden. Een generator voor warmtekrachtkoppeling mag niet meer transformatievermogen hebben dan 10 MVA. Binnen een zone van 65 meter vanuit de warmtekrachtkoppeling is het, vanwege geluidshinder, niet toegestaan om nieuwe milieugevoelige objecten te realiseren. Een ontheffingsmogelijkheid van deze afstandsmaat wordt opgenomen voor een afstand van minimaal 12,50 meter. Bij glastuinbouwbedrijven bevinden zich voor de opslag van water grote watersilo's. In het verleden is het regelmatig voorgekomen dat deze silo's uit elkaar klappen met als gevolg dat dit ernstige schade kan veroorzaken in de directe omgeving. Voor nieuw te realiseren watersilo's of woningen bij watersilo's moet, om schade te voorkomen, een afstand van 15 meter tussen een woning van derden en een watersilo worden aangehouden.

Het betreft een gemengd gebied. Het perceel wordt enkel omringd door glastuinbouwbedrijven, er zijn geen andere bedrijven in de nabije omgeving aanwezig. Er is op 14 augustus 2020 een adviesbrief quickscan glastuinbouw opgesteld door de gemeente Westland naar aanleiding van het verzoek tot het aanpassen van de woonbestemming en het afwijken van de minimale afstandsmaat tot aan de perceelsgrenzen (Bijlage 1\).

![afbeelding "i_NL.IMRO.1783.abp00000013w138-VA01_0013.jpg"](i_NL.IMRO.1783.abp00000013w138-VA01_0013.jpg)

*situatieschets behorend bij de aanvraag quickscan*

Door een afstand van 10 meter aan te houden tussen het nieuw op te richten hoofdgebouw van de woning en de bestaande kassen is er sprake van goed woon\- en leefklimaat. De nieuw op te richten woning is qua afstand tot de bestaande kassen een verbetering ten aanzien van de bestaande woning.

**Industrielawaai**

Het plangebied is gelegen buiten de 48 dB(A)\-contour van industrieterrein Maasvlakte\-Europoort. Derhalve is er geen sprake van een overschrijding van de voorkeursgrenswaarde van 50 dB(A) ten gevolge van industrielawaai.

##### 3\.1\.3 Conclusie

Het aspect bedrijven en milieuzonering vormt geen belemmering voor voorgenomen ontwikkeling.

#### 3\.2 Geluid

##### 3\.2\.1 Wettelijk kader

***Wet geluidhinder***

Met de Wet geluidhinder wordt, vanuit een goed milieubeheer, een aantal specifieke geluidsgevoelige bestemmingen beschermd zoals woningen, onderwijsgebouwen, ziekenhuizen en verpleeghuizen. De geluidszonering die door deze wet wordt voorgeschreven, ligt rondom bedrijventerreinen, langs wegen voor wegverkeer, langs spoor\-, tram\- en metrowegen en rondom of langs andere geluidsoverlast veroorzakende objecten. Aan de geluidsbelasting op de (gevels van de) geluidsgevoelige objecten worden grenzen gesteld terwille van het woon\- en leefklimaat.

##### 3\.2\.2 Onderzoek

Voor wegverkeerslawaai is het plan gelegen binnen de geluidzone van het gedeelte van de Beukenlaan met een snelheidsregime van 50 km/uur, de Vondellaan, Zanddijk en Zijdijk. Het plan is tevens gelegen aan een gedeelte van de Beukenlaan met een snelheidsregime van 30 km/uur. Voor industrielawaai is het plan gelegen in de nabijheid van industrieterrein Europoort\-Maasvlakte. Op grond van de Wet geluidhinder is dan ook een akoestisch onderzoek benodigd. Dit onderzoek is in december 2020 uitgevoerd door Tritium (kenmerk: 2006/167/JOW\-01, versie 0\). De volledige rapportage is als Bijlage 2 toegevoegd. Hieronder worden enkel de conclusies weergegeven.

**Wegverkeer**

Voor het gedeelte van de Beukenlaan met een snelheidsregime van 30 km/uur geldt dat de geluidbelasting op de gevels van de nieuwe woning de richtwaarde met maximaal 3 dB overschrijdt. Voor 30 km/uur wegen kan echter geen hogere waarde worden verleend, aangezien deze wegen niet zoneplichtig zijn. Voor het gedeelte van de Beukenlaan met een snelheidsregime van 50 km/uur, de Vondellaan en de Zanddijk geldt dat de geluidbelasting ten gevolge van het wegverkeer op deze wegen de voorkeursgrenswaarde van 48 dB op geen enkele gevel van de nieuwe woning overschrijdt. Voor de Zijdijk geldt dat de geluidbelasting op de gevels van de nieuwe woning de voorkeursgrenswaarde van 48 dB met maximaal 1 dB overschrijdt. De maximale ontheffingswaarde van 63 dB voor nieuwbouw in stedelijk gebied wordt nergens overschreden. Derhalve is het mogelijk om een beschikking hogere waarde aan te vragen bij de gemeente indien de toepassing van overdrachts\- of bronmaatregelen gericht op het terugbrengen van de geluidbelasting onvoldoende doeltreffend is dan wel overwegende bezwaren ontmoet en wordt voldaan aan de voorwaarden uit het gemeentelijk geluidbeleid.

**Afweging hogere waarde**

Conform het gemeentelijk geluidbeleid dienen bron\- en overdrachtsmaatregelen onderzocht te worden alvorens een hogere waarde kan worden verleend. In de onderhavige situatie is echter sprake van een klein bouwplan (minder dan drie woningen) en een beperkte overschrijding van de voorkeursgrenswaarde (1 dB). Conform het gemeentelijk geluidbeleid mag derhalve aangenomen worden dat een hogere grenswaarde in combinatie met gevelmaatregelen financieel het meest doeltreffende alternatief vormt. Uit navraag bij de gemeente Westland blijkt dat er geen maatregelen voor het onderhavige openbaar gebied op de planning staan. Derhalve wordt onderbouwd verzocht onderhavig bouwplan vrij te stellen van verplichting tot financiÃ«le onderbouwing van bron\- en overdrachtsmaatregelen. Om een hogere waarde te kunnen verlenen dient tevens te worden voldaan aan de ontheffingscriteria uit het gemeentelijk geluidbeleid. In de onderhavige situatie is sprake van het vervangen van bestaande bebouwing. Uit de rekenresultaten blijkt dat de woning beschikt over een geluidluwe zuid\- en oostgevel. Uit de plattegronden blijkt tevens dat meer dan 30% van de verblijfsruimten zijn gelegen aan de geluidluwe gevels. Derhalve wordt onderbouwd verzocht hogere waarde te verlenen conform artikel 110a, lid 5 van de Wet geluidhinder. Aangezien in onderhavige situatie sprake is van een procedure hogere waarde, dient bij de aanvraag van de omgevingsvergunning aangetoond te worden dat ook inpandig een goed woon\- en leefklimaat kan worden gegarandeerd (conform bouwbesluit). Hier dient rekening mee te worden gehouden bij de toepassing van de juiste geluidwerende gevels.

##### 3\.2\.3 Conclusie

Op 6 mei 2021 heeft Omgevingsdienst Haaglanden (ODH) een technische beoording geluidonderzoek verkeerslawaai beoordeeld. De uitkomst is:

**Bronnen:**

Vondellaan, Zanddijk, Zijdijk, Beukenlaan (50 km p/u)

30km p/u wegen: Beukenlaan.

De maximale geluidbelasting als gevolg van de Zijdijk is 49 dB (incl. aftrek art. 110g Wgh).

**Ontvanger:**

Nieuw te bouwen woning aan de Beukenlaan 6 te 's\-Gravenzande.

**Maatregelen:**Â

Kleinschalige projecten tot 3 woningen zijn binnen de gemeente Westland vrijgesteld van een financiÃ«le onderbouwing omdat in dergelijke gevallen gevelmaatregelen vrijwel altijd financieel het meest doeltreffend zijn.

**Kritische aspecten:**

De voorkeurswaarde wordt met maximaal 1 dB overschreden. Een Hogere waarde(n) procedure is aan de orde.

**Het rapport is akkoord bevonden met wel een aanvullende opmerking.**

Er is nog aanvullend onderzoek nodig voor de bepaling van de gevelgeluidwering in het kader van het Bouwbesluit 2012\. Industrielawaai is ook beoordeeld; Het plangebied is gelegen buiten de geluidzone van industrieterrein Maasvlakte\-Europoort. Derhalve is er geen sprake van een overschrijding van de voorkeursgrenswaarde van 50 dB(A) ten gevolge van industrielawaai.

#### 3\.3 Luchtkwaliteit

##### 3\.3\.1 Wettelijk kader

***Wet luchtkwaliteit***

Het toetsingskader voor luchtkwaliteit wordt gevormd door hoofdstuk 5, titel 5\.2 (Luchtkwaliteitseisen van de Wet milieubeheer). De Wlk bevat grenswaarden voor

zwaveldioxide, stikstofdioxide en stikstofoxide, fijn stof, lood, koolmonoxide en benzeen. Hierbij zijn in de ruimtelijke ordeningspraktijk langs wegen met name de grenswaarden voor stikstofdioxide (jaargemiddelde) en fijn stof (jaar\- en daggemiddelde) van belang. De grenswaarden van de laatstgenoemde stoffen zijn in onderstaandeÂ tabelÂ weergegeven. De grenswaarden gelden voor de buitenlucht, met uitzondering van een werkplek in de zin van de Arbeidsomstandighedenwet.

| Stof   Â | **Toetsing van**   Â | **Grenswaarde**   Â | **Geldig**   Â |

| --- | --- | --- | --- |

| stikstofdioxide (NO2\)   Â | jaargemiddelde concentratie    Â | 60 Ã¬g/mÂ³    Â | 2010 t/m 2014Â     Â |

| Â    Â | jaargemiddelde concentratie   Â | 40 Ã¬g/mÂ³   Â | vanaf 2015    Â |

| fijn stof (PM10)1\)   Â | jaargemiddelde concentratie    Â | 48 Ã¬g/mÂ³    Â | Â    Â |

| Â    Â | jaargemiddelde concentratie    Â | 40 Ã¬g/mÂ³    Â | vanaf 11 juni 2011    Â |

| Â    Â | 24\-uurgemiddelde concentratie    Â | max. 35 keer p.j. meer dan 75 Ã¬g/mÂ³Â     Â | Â    Â |

| Â    Â | 24\-uurgemiddelde concentratie    Â | max. 35 keer p.j. meer dan 50 Ã¬g/mÂ³    Â | vanaf 11 juni 2011   Â |

1\) Bij de beoordeling hiervan blijven de aanwezige concentraties van zeezout buiten beschouwing (volgens de bij de Wlk behorende Regeling beoordeling Luchtkwaliteit 2007\).

Op grond van artikel 5\.16 van de Wlk kunnen bestuursorganen bevoegdheden die gevolgen kunnen hebben voor de luchtkwaliteit (zoals de vaststelling van een bestemmingsplan) uitoefenen indien:

* de bevoegdheden/ontwikkelingen niet leiden tot een overschrijding van de grenswaarden (lid 1 onder a);Â

* de concentratie in de buitenlucht van de desbetreffende stof als gevolg van de uitoefening van die bevoegdheden per saldo verbetert of ten minste gelijk blijft (lid 1 onder b1\);Â

* bij een beperkte toename van de concentratie van de desbetreffende stof, door een met de uitoefening van de betreffende bevoegdheid samenhangende maatregel of een door die uitoefening optredend effect, de luchtkwaliteit per saldo verbetert (lid 1 onder b2\);Â

* de bevoegdheden/ontwikkelingen niet in betekenende mate bijdragen aan de concentratie in de buitenlucht (lid 1 onder c);Â

* het voorgenomen besluit is genoemd of past binnen het omschreven Nationaal Samenwerkingsprogramma Luchtkwaliteit (NSL) of een vergelijkbaar programma dat gericht is op het bereiken van de grenswaarden (lid 1 onder d).

***Besluit niet in betekenende mate (nibm)***In dit Besluit is exact bepaald in welke gevallen een project vanwege de gevolgen voor de luchtkwaliteit niet aan de grenswaarden hoeft te worden getoetst. Hierbij worden 2 situaties onderscheiden:

* een project heeft een effect van minder dan 1% van de jaargemiddelde grenswaarde NO2 en PM10;Â

* een project valt in een categorie die is vrijgesteld aan toetsing aan de grenswaarden; deze categorieÃ«n betreffen onder andere woningbouw met niet meer dan 1\.500 woningen bij Ã©Ã©n ontsluitingsweg.

In het kader van een goede ruimtelijke ordening wordt bij het opstellen van een bestemmingsplan uit oogpunt van de bescherming van de gezondheid van de mens tevens rekening gehouden met de luchtkwaliteit ter plaatse van het plangebied.

##### 3\.3\.2 Onderzoek

Het planvoornemen behoort vanwege de relatief beperkte omvang tot de categorie van gevallen die niet in betekenende mate bijdragen aan luchtverontreiniging. Een toets aan de 3% grens (bijdrage aan de jaargemiddelde norm voor fijnstof en stikstofdioxide) kan derhalve achterwege blijven. De blootstelling aan luchtverontreiniging (lokale luchtkwaliteit) dient echter wel in kaart te worden gebracht en te worden getoetst aan de hierbij gestelde eisen. Via de NSL\-Monitoringstool zijn de concentraties van de nabijgelegen rekenpunten voor de jaren 2020 en 2030 afgelezen op het dichtstbijzijnde rekenpunten aan de Naaldwijkseweg. De concentraties zijn hieronder in de tabel weergegeven. Hieruit blijkt dat de grenswaarden niet worden overschreden.

![afbeelding "i_NL.IMRO.1783.abp00000013w138-VA01_0014.png"](i_NL.IMRO.1783.abp00000013w138-VA01_0014.png)

**Conclusie**

Uit bovenstaande beoordeling blijkt dat de bijdrage van de bestemmingswijziging âniet in betekende mateâ is en derhalve geen nader onderzoek benodigd is. Tevens kan geconcludeerd worden dat ter plaatse van het plangebied sprake is van een goed woon\- en leefklimaat ten aanzien van het aspect luchtkwaliteit. Het aspect luchtkwaliteit staat de beoogde ontwikkeling dan ook niet in de weg.

#### 3\.4 Externe veiligheid

##### 3\.4\.1 Wettelijk kader

Externe veiligheid is een begrip in het milieurecht en gaat over het beheersen van de risico's voor de omgeving bij gebruik, opslag en vervoer over de weg, water en spoor en door buisleidingen van gevaarlijke stoffen. Als gevaarlijke stoffen kunnen worden genoemd vuurwerk, lpg en munitie. Het beleid en de wetgeving zijn erop gericht om maatregelen te treffen om de risico's van deze risicovolle activiteiten te reguleren.

Voor dit bestemmingsplan is toetsing aan het Besluit externe veiligheid inrichtingen, het Besluit externe veiligheid buisleidingen en de daarop gestoelde regelingen vereist. Op grond van de regels voor externe veiligheid moeten afstanden in acht worden genomen tussen risicovolle activiteiten en (beperkt) kwetsbare objecten. In de betreffende regelgeving wordt uitgegaan van een risicobenadering \- en niet het volledig uitsluiten van het risico \- waarbij onderscheid wordt gemaakt tussen het plaatsgebonden risico en het groepsrisico.

Het plaatsgebonden risico is een rekenkundig begrip. Het risico kan op een afbeelding zichtbaar worden gemaakt door een (iso)risicocontour die de punten met een gelijk risico met elkaar verbindt. Het groepsrisico is een maat om de kans weer te geven dat een incident met dodelijke slachtoffers plaatsvindt. Het drukt de kans per jaar uit dat een groep mensen van minimaal een bepaalde omvang overlijdt als direct gevolg van een ongeval in een inrichting, als bedoeld in de Wet milieubeheer, of bij het vervoer van gevaarlijke stoffen. Het groepsrisico moet onderzocht \- en verantwoord \- worden omdat ook buiten de genoemde risicocontour van het plaatsgebonden risico nog letale effecten kunnen optreden in het invloedgebied van de risicovolle activiteit en groepen personen slachtoffer kunnen worden van een calamiteit.

##### 3\.4\.2 Onderzoek

Op de risicokaart van Nederland is te zien dat nabij het plangebied (\< 200 meter) geen risicovolle inrichtingen aanwezig zijn waar opslag van gevaarlijke stoffen plaatsvindt. Alle transportroutes bevinden zich daarnaast op een afstand van meer dan 200 meter van het plangebied. Op meer dan 200 meter afstand heeft de ontwikkeling geen significant effect meer op de hoogte van het groepsrisico. Daarnaast wordt een bestaande woning gesloopt en komt daar een nieuwe woning voor in de plaats. Het aantal personen zal niet veranderen. Een berekening ten aanzien van de hoogte van het groepsrisico is derhalve niet aan de orde. Over de N220 worden wel gevaarlijke stoffen getransporteerd. Als gevolg van de stofcategorie LT2 (toxische vloeistof categorie 2\) bedraagt de maximale effectafstand 880 meter. Het plangebied is gelegen op circa 580 meter en derhalve gelegen binnen het invloedsgebied. Een beperkte verantwoording van het groepsrisico is derhalve noodzakelijk.

**Beschrijving maatgevend scenario**

Gelet op de afstand van het plangebied tot de risicobron en de vervoerde stofgroepen is een toxisch scenario het maatgevende scenario. Toxische vloeistoffen kunnen verdampen waardoor een gaswolk ontstaat die over de omgeving uit kan waaien. De omvang, verplaatsingsrichting en verstrooiing van de gaswolk is mede afhankelijk van de weersgesteldheid op dat moment.

**Bronmaatregelen**

Met betrekking tot het transport van gevaarlijke stoffen over de weg kunnen door de gemeente geen bronmaatregelen worden genomen. De bronmaatregelen die mogelijk zijn worden getroffen in het kader van het Basisnet. In het basisnet wordt een risicoplafond vastgesteld waardoor het vervoer van gevaarlijke stoffen niet onbeperkt kan groeien. Tevens worden veiligheidszones vastgesteld waarbinnen ruimtelijke ontwikkelingen worden beperkt.

**Bestrijdbaarheid**

De bestrijdbaarheid is afhankelijk van de inzetbaarheid van hulpverleningsdiensten. De brandweer moet in staat zijn om hun taken goed uit te kunnen voeren om daarmee verdere escalatie van en incident te voorkomen. Hierbij kan gedacht worden aan het voldoende/adequaat aanwezig zijn van aanvalswegen en bluswatervoorzieningen, maar ook de brandweerzorgnorm wordt hier onder geschaard. Ten aanzien van de aspecten bereikbaarheid en bluswatervoorziening hanteert de regionale brandweer Zuid\-Holland Zuid de richtlijnen zoals beschreven in de NVBR publicatie âHandleiding bluswatervoorziening en

bereikbaarheidâ. bUit bovengenoemde handreiking volgt het advies dat het plangebied goed bereikbaar moetb zijn voor de hulpverleningsdiensten via twee van elkaar onafhankelijke aanvalswegen, waardoor in geval van werkzaamheden of calamiteiten het projectgebied bereikbaar is. Binnen het perceel was reeds een bestaande woning aanwezig welke herbouwd wordt. Daarbij wordt woning slechts enkele meters verschoven ten opzichte van de bestaande situatie. De bereikbaarheid van het perceel wordt hierdoor niet gewijzigd.

**Zorgnorm**

De brandweerzorgnorm is een aanbevolen opkomsttijd die afhankelijk is van het soort object en de risicoâs voor de aanwezige personen. De opkomsttijd bestaat uit een optelsom van de uitruktijd en de aanrijdtijd. De uitruktijd betreft de tijd die men heeft vanaf het alarmeren totdat men gereed is om te vertrekken naar het plaats incident. De uitruktijd voor een beroepskorps ligt lager dan die van een vrijwillig korps, omdat de beroepsmedewerkers zich in de directe nabijheid van de kazerne bevinden. De streefwaarde voor een beroepskorps is 1,0 minuut en voor een vrijwillige organisatie ca 3,5 minuten. De aanrijdtijd betreft de zuivere rijtijd. Ook hiervoor geldt dat in de bestaande situatie reeds een woning aanwezig is, welke wordt herbouwd. Er mag van worden uitgegaan dat de brandweer in de bestaande situatie binnen de zorgnorm in het plangebied aanwezig kan zijn. De ontwikkeling zal hieraan geen wijzigingen met zich meebrengen.

**Zelfredzaamheid**

De bevolking binnen het projectgebied bestaat uit personen met een gemiddelde zelfredzaamheid. Het betreft namelijk de ontwikkeling van een eengezinswoning. De volgende maatregelen kunnen worden getroffen teneinde de mogelijkheden voor ontvluchting te vergroten:

* gebruikers van de beoogde woning door middel van risicocommunicatie instrueren over de risicoâs en de mogelijke maatregelen die zij kunnen nemen.

Bouwkundige maatregelen door toepassen van isolatie\-eisen uit het bouwbesluit. Indien mechanische ventilatie wordt toegepast in de woning moet deze afsluitbaar zijn. Ontvluchting van het gebied wordt, net zoals in de bestaande situatie, voldoende geacht. Het punt van risicocommunicatie zal door de gemeente moeten worden uitgevoerd in het kader van de gemeentelijke informatieplicht over de voorbereiding op en alarmering bij rampen. Voor wat betreft de isolatie\-eisen voldoet het project aan de eisen die in het bouwbesluit worden gesteld. Om de zelfredzaamheid te vergroten bij het vrijkomen van toxische stoffen (niet zichtbaar) is het van belang dat het gemeentelijke waarschuwings\- en alarmeringssysteem (WAS) wordt ingezet. Aangenomen wordt dat de dekking van het WAS geheel over het plangebied gelegen is.

![afbeelding "i_NL.IMRO.1783.abp00000013w138-VA01_0015.jpg"](i_NL.IMRO.1783.abp00000013w138-VA01_0015.jpg)

Uitsnede RIsicokaart Veiligheid Haaglanden

***Explosieven***

![afbeelding "i_NL.IMRO.1783.abp00000013w138-VA01_0016.jpg"](i_NL.IMRO.1783.abp00000013w138-VA01_0016.jpg)

*Uitsnede Explosievenkaart Westland*

##### 3\.4\.3 Conclusie

Externe veiligheid vormt derhalve geen belemmering voor de woningbouw. Ter plaatse van het plangebied gelden geen belemmeringen wat betreft externe veiligheid. Er wordt een reeds bestaande woning herbouwd waarbij de nieuwe woning slechts enkele meterscverschoven wordt. Een nader onderzoek is niet benodigd. Het aspect externe veiligheidc staat de beoogde ontwikkeling dan ook niet in de weg.

#### 3\.5 Water

##### 3\.5\.1 Wettelijk kader

Op verschillende bestuursniveaus zijn de afgelopen jaren beleidsnota's verschenen aangaande de waterhuishouding, alle met het doel een duurzaam waterbeheer (kwalitatief en kwantitatief). Deze paragraaf geeft een overzicht van de voor het plangebied relevante nota's waarbij het beleid van het Hoogheemraadschap en de gemeente nader wordt behandeld.

Europa:

* Kaderrichtlijn Water (KRW).

Nationaal:

* Waterbeleid voor de 21ste eeuw (WB21\);

* Nationaal Bestuursakkoord Water (NBW);

* Waterwet.

* Nationaal waterplan

Provinciaal:

* Provinciaal Waterplan;

* Visie Ruimte en Mobiliteit;

* Verordening Ruimte en de waterverordening Zuid\-Holland.

***Nationaal beleid***

Het Rijk, de provincies, de gemeenten en de Unie van Waterschappen hebben op 25 juni 2008 een geactualiseerde versie van het Nationaal Bestuursakkoord Water (NBW\-Actueel) ondertekend. Hierin zijn afspraken vastgelegd voor een duurzame en klimaatbestendige waterhuishouding in Nederland. In de afgelopen vijf jaar is een groot deel van de gemaakte afspraken in het oorspronkelijke NBW inmiddels uitgevoerd. De NBW\-partijen gaan nu gezamenlijk verder met de uitvoering van de nieuwe afspraken in het akkoord, onder meer over klimaatveranderingen, de stedelijke wateropgave en de ontwikkelingen in woningbouw en infrastructuur. Ook is er meer aandacht voor de implementatie van de Kaderrichtlijn Water. Het NBW heeft tot doel om in de periode tot 2015 de waterhuishouding in Nederland op orde te brengen en te houden en te anticiperen op klimaatverandering.

***Nationaal Waterplan***

Op 10 december 2015 hebben de minister van Infrastructuur en Milieu en de staatssecretaris van Economische Zaken het Nationaal Waterplan 2016\-2021 vastgesteld. In het Nationaal Waterplan 2016\-2021 staan de volgende ambities centraal:

* Nederland blijft de veiligste delta in de wereld;

* Nederlandse wateren zijn schoon en gezond en er is genoeg zoetwater;

* Nederland is klimaatbestendig en waterrobuust ingericht;

* Nederland is en blijft een gidsland voor watermanagement;

* Nederlanders leven waterbewust.

***Structuurvisie Infrastructuur en Ruimte***

Op 13 maart 2012 is de Structuurvisie Infrastructuur en Ruimte vastgesteld. De structuurvisie sluit aan op de uitgangspunten van het Nationaal Waterplan en vult deze op onderdelen aan. Uitgangspunten zijn het verbeteren van de waterkwaliteit, het voorkomen van wateroverlast, ruimte voor waterveiligheid, een duurzame zoetwatervoorziening en klimaatbestendige stedelijke (her)ontwikkeling.

***Provinciaal beleid***

Het provinciaal waterbeleid voor de periode 2016\-2021 bestaat uit: de Visie Ruimte en Mobiliteit, Voortgangsnota Europese Kaderrichtlijn Water (KRW) 2016 \- 2021 en onderdelen van het Provinciaal Waterplan 2010 \- 2015\.

In de Visie Ruimte en Mobiliteit (VRM) zijn de ruimtelijke componenten opgenomen van het waterbeleid. Hoofdstuk 4 geeft de hoofdlijnen van het provinciaal waterbeleid:

* de ambitie om een duurzaam, concurrerende en leefbare Europese topregio te zijn. De Provincie bevordert de transitie naar een water \-en energie efficiÃ«nte samenleving. Daar spelen het verbeteren van toekomstwaarde, de gebruikswaarde en de belevingswaarde een belangrijke rol;

* aan het watersysteem worden grote uitdaging gesteld door verzilting, klimaatverandering, inklinking, veranderd ruimtegebruik en de daarbij passende veranderingen van het watersysteem;

* het beter benutten van de kansen en natuurlijke kwaliteiten van de bodem en de ondergrond is tevens een speerpunt van het provinciaal waterbeleid;

* tenslotte door een verandering naar een duurzame voorziening in de energiebehoefte kan worden ingezet op een energie\-efficiÃ«nte samenleving.

De doelen, maatregelen en afsprakenÂ voor de kwaliteit van het water van grond\- en oppervlakte water zijn opgenomen het Stroomgebied beheerplan Rijn\-West 201\-2015 (SGB\-1\). Voor opvolgende periode 2016\-2021 is het SGB\-2 op 22 december 2014 gereedgekomen. De invulling van de verantwoordelijkheid in dit SGB\-2 is vastgelegd in de KRW 2016\-2021\.

Het Waterplan Zuid\-Holland 2015 was van kracht tot 22 december 2015\. Op grond van artikel 48 Waterwet moet het plan om de zes jaar door de Provinciale Staten worden herzien. Het is niet noodzakelijk om een nieuw plan vast te stellen. Voldaan kan worden met het nemen van een planherzieningsbesluit. Dit besluit is genomen op 29 juni 2016 en bekend gemaakt op 8 juli 2016\.

De onderdelen 'Waarborgen waterveiligheid (hoofdstuk 4\)' en 'Realiseren mooi en schoon water (hoofdstuk 5\)' en 'operationeel grondwaterbeleid (bijlage 7\)' van het Waterplan 2015 blijven van kracht.

De Visie op Zuid\-Holland bestaat uit de Visie Ruimte en Mobiliteit, de Verordening Ruimte en de Uitvoeringsagenda. Hierin beschrijft de provincie haar doelstellingen en provinciale belangen (Visie Ruimte en Mobiliteit), stelt zij regels aan ruimtelijke ontwikkelingen (Verordening) en geeft zij aan wat nodig is om dit te realiseren (Uitvoeringsagenda). In de Verordening Ruimte zijn bijvoorbeeld regels opgenomen met betrekking tot regionale keringen in bestemmingsplannen. Daarnaast is de Waterverordening Zuid\-Holland van belang. Daarin zijn onder meer veiligheidsnormeringen voor regionale keringen en waterkwantiteitsnormen opgenomen. De waterkwantiteitsnormen geven aan, waar de regionale wateren met het oog op de bergings\- en afvoercapaciteit op ingericht moeten zijn. Deze normen definiÃ«ren de gemiddelde overstromingskans vanuit het oppervlaktewater per jaar van daarbij aan te wijzen gebieden. Het beschermingsniveau verschilt per vorm van landgebruik en is gerelateerd aan de economische waarde van landgebruik en de te verwachten schade bij overstromingen. De waterkwaliteitsnormen zijn gerelateerd aan het landgebruik en daarmee bepalend voor de mogelijkheden, die het bestemmingsplan biedt.

De provincie heeft samen met de gemeente Den Haag en Westland een Visie Vaartenland opgesteld, een visie op hoe de vaartenstructuur in Westland en Den Haag recreatief/toeristisch en economisch elkaar kan versterken. Het project Westlandse Waterlijnen heeft de provincie in samenwerking met heel veel stakeholders uit het gebied ten westen van het Rijn\-Schiekanaal opgesteld (Westland, Den Haag, Delft, Midden\-Delfland, Schiedam, Vlaardingen en Maassluis). Dit heeft een wensenlijst met een soort top 5 opgeleverd, met betrekking tot versterking van de vaarrecreatie en economische spin\-off, waar burgers, verenigingen en ondernemers hun zinnen op hebben gezet. Verder is in de Visie Ruimte en Mobiliteit aangegeven dat de juridische borging en versterking van het vaarnetwerk overgedragen is aan de gemeenten die hierop hun lokale beleid en bestemmingsplannen moeten aanpassen.

***Waterschapsbeleid***

Het Hoogheemraadschap Delfland heeft haar waterbeleid vastgelegd in het Waterbeheersplan 2016\-2021 'Strategie richting een toekomstbestendig en samenwerkingsgericht waterschap'. In dit Waterbeheerplan 5 (WBP 5\) heeft het Hoogheemraadschap van Delfland (Delfland) zijn strategie voor de uitvoering van de kerntaken voor de komende jaren beschreven. Het is de leidraad voor het handelen van Delfland in de planperiode 2016\-2021\. Het WBP 5 is tevens een uitnodiging aan private, particuliere en publieke partijen om binnen de uitgezette koers met initiatieven te komen. Bij de uitvoering van het WBP 5 staan de kerntaken vanzelfsprekend voorop:

* de waterveiligheid;

* het waterbeheer;

* de waterkwaliteit;

* het zuiveren van afvalwater.

Delfland zal hierbij nadrukkelijk kijken naar een doelmatige uitvoering daarvan waarbij ambities, kosten en het tempo op een evenwichtig manier zijn afgewogen. Delfland voert zijn kerntaken uit ten behoeve van het behouden en verbeteren van de leefomgeving voor inwoners, medeoverheden, bedrijven en de natuurwaarden in het beheergebied. Het is een uitdaging om bij de uitvoering van die taken aan te sluiten bij de beleving en de behoeften van de maatschappij. Waterbewustzijn vormt de onmisbare schakel voor draagvlak. Delfland wil dat mensen zich in de komende planperiode bewust worden van het water om hen heen, van de gevolgen van klimaatverandering en van hun eigen gedrag. Het vergroten van waterbewustzijn is daarom verweven in alle programma's en handelingen van Delfland in de komende planperiode.

De werkzaamheden en projecten die de komende zes jaar geÃ¯nitieerd worden zijn terug te brengen tot de volgende vier speerpunten van het waterschap:

* 1\. In stand houden: Investeringen in de infrastructuur worden op een adequate manier in stand gehouden. De waterkeringen, het watersysteem, de ecologische structuren en het afvalwatersysteem worden met beheer verder geoptimaliseerd. Delfland werkt bij het bestendigen van het beheer van de infrastructuur toe naar de levenscyclusbenadering;

* 2\. Investeren: Veranderende wetgeving en veranderingen in de omgeving vragen om aanpassing en verdere verbetering van ons watersysteem, de waterkeringen en het afvalwatersysteem. Dit betekent de kans op natte voeten verkleinen door bij het zoeken naar oplossingen om water langer vast te houden, de waterkeringen op orde te houden met oog voor de multifunctionaliteit, de waterkwaliteit te verbeteren en toe te spitsen op de potenties van het gebied en de waterzuiveringen om te bouwen tot zoetwaterfabrieken. Bij elk project, proces en activiteit worden de innovatieve mogelijkheden en de meest duurzame wijze van uitvoering meegenomen in de afwegingen;

* 3\. Samenwerken: Het waterschap kan en doet het niet alleen, sterker nog, waterbeheer is ook een taak van andere overheden zoals gemeenten en van burgers en bedrijven. De samenwerking in het waterbeheer is pluriform van karakter. Het waterschap speelt hierop in door goed omgevingsmanagement en door op basis van transparantie en vertrouwen de samenwerking te zoeken en structureel te onderhouden. Delfland wil het waterbewustzijn bevorderen door samenwerking met belanghebbenden en delen van verantwoordelijkheden;

* 4\. Flexibel en duidelijk: Partners komen een flexibel waterschap tegen die rol en houding afstemt op basis van vraagstukken die voorliggen. Duidelijke kaders worden neergezet, zoals financieel gezond en bijdragen aan toekomstbestendig waterbeheer, maar dogma's zijn er niet. Dit betekent dat er in de werk\- en beleidsprocessen van de ambtelijke organisatie en bij bestuurlijke besluitvorming binnen de wettelijke mogelijkheden voldoende ruimte moet zijn om maatwerk te leveren. Innovatie fungeert daarbij als aanjager om te blijven vernieuwen, mee te bewegen met veranderingen en te voorkomen dat het waterschap statisch wordt.

In 2007 (herzien in oktober 2018\) is een Handreiking Watertoets, ruimte voor water in ruimtelijke plannen opgesteld. Het Hoogheemraadschap van Delfland stelt voorwaarden aan de inhoud van de watertoets (waterparagraaf) als verplicht onderdeel van de onderbouwing van ruimtelijke plannen. De watertoets berust op twee uitgangspunten:

* Standstill\-beginsel \- negatieve effecten van ruimtelijke ontwikkelingen op het watersysteem worden voorkomen; Het is belangrijk om water al bij de locatiekeuze en het ontwerp van ruimtelijke ontwikkelingen als ordenend principe te gebruiken. Dat voorkomt het ontstaan van knelpunten achteraf, zoals (grond)wateroverlast of slechte waterkwaliteit;

* Verbetering \- in ruimtelijke ontwikkelingen worden de kansen die zich voordoen om bestaande knelpunten in het watersysteem te helpen oplossen, benut. Het gaat daarbij ook om de relatie tussen de verschillende waterthema's (droogte en wateroverlast, afvalwater, waterkwaliteit en ecologie, waterkeringen). Waterknelpunten en/of problemen met waterkeringen worden niet afgewenteld op de omgeving of verschoven naar de toekomst

De toelichting van bestemmingsplannen dient een beschrijving te bevatten van de volledige watersituatie binnen het plangebied, alsmede de te verwachten ontwikkelingen. Deze beschrijving dient in te gaan op de volgende aspecten:

* Beleidskader omtrent water;

* Veiligheid en waterkeringen;

* Waterkwantiteit;

* Grondwater en voorkomen van (zoet) water te kort;

* Onderhoud en bagger;

* Watersysteemkwaliteit en ecologie;

* Afvalwater en riolering;

* Klimaatadaptie.

Gemeentelijk beleid

Het Waterplan Westland , met als ondertitel 'Westlands water, nu en later' is een product van de gemeente Westland en het Hoogheemraadschap van Delfland. Hierin wordt onder andere de waterhuishoudkundige visie en ambities tot 2027 en de daarbij horende uitvoeringsplan 2015 tot 2018 beschreven. De thema's: âToekomstig ruimtelijk beleid, Duurzaamheid, Schoon water, waterkeringen, Droge voeten, Afvalwaterketen Beheer en onderhoud, Zoetwatervoorzieningen en grondwater, Recreatieâ, worden hierin uitgewerkt. De ruimtelijke vertaling van de hieruit voortkomende maatregelen is per polder in kaart gebracht. De gewenste waterstructuur wordt door de gemeente vertaald in bestemmingsplannen en structuurvisies. In het Verbreed Gemeentelijk Rioleringsplan Westland 2011\-2015 heeft de gemeente haar visie op het stedelijk waterbeheer vastgelegd. Met het eerste Verbreed GRP Westland 2011\-2015 wordt niet alleen uitvoering gegeven aan de wettelijke eisen, maar wordt ook de onderlinge samenhang tussen de drie zorgplichten en reeds in gang gezette ontwikkelingen zoals het project Riolering Glastuinbouw Westland (RGW) weergegeven. Het Verbreed GRP is een logisch vervolg op de wijzigingen in wetgeving/beleid en een noodzakelijke verdere optimalisatie van het beleid dat de afgelopen 5 jaar is gevolgd.

![afbeelding "i_NL.IMRO.1783.abp00000013w138-VA01_0017.jpg"](i_NL.IMRO.1783.abp00000013w138-VA01_0017.jpg)

##### 3\.5\.2 Onderzoek

***Veiligheid en waterkeringen***

Ruimtelijke plannen kunnen van invloed zijn op het (veilig) functioneren en het beheer en onderhoud van waterkeringen. Om die reden is het van belang, dat initiatiefnemers van ruimtelijke plannen rekening houden met de effecten van die plannen op de aanwezige waterkeringen.

In de legger van het Hoogheemraadschap van Delfland zijn de ligging en de minimale afmetingen van de waterkeringen vastgelegd. Rondom de keringen is een keurzone vastgesteld. Deze bestaat uit het waterstaatswerk (de daadwerkelijke kering) en een beschermingszone. Binnen het waterstaatswerk en de beschermingszone zijn op basis van de Keur Delfland beperkingen gesteld aan activiteiten die het waterkerend vermogen van de kering nu en in de toekomst kunnen aantastenIn het plangebied komen waterkeringen voor.

Op basis van de Legger van het waterschap wordt geconcludeerd dat er in of nabij het plangebied een duiker aanwezig is ten behoeve van een primaire watergang. De duiker is niet gelegen binnen het nieuw gevormde perceel, de werking van de duiker blijft derhalve in tact. Er is geen ander oppervlaktewater aanwezig. De woning is wel gelegen binnen de in het vigerende bestemmingsplan opgenomen dubbelbestemming 'waterstaat \- waterkering'. Er is hierover contact geweest met Hoogheemraadschap van Delfland. Aangegeven is (per mail d.d. 22 december 2020\) dat er geen belemmeringen zijn voor de bouw van de woning ten opzichte van de waterkering. De waterkering op deze locatie is afgewaardeerd tot peilscheiding. Dat geeft geen belemmeringen voor de bouw van de woning. Er is een waterberging noodzakelijk van 10,9 m3\. De exacte locatie, dimensionering en uitwerking zal in samenwerking met de gemeente Westland nader worden bepaald. In alle gevallen dient het regenwater en afvalwater gescheiden te worden ingezameld. Het aspect waterhuishouding vormt derhalve geen belemmering voor het realiseren van de voorgestane ontwikkeling.

![afbeelding "i_NL.IMRO.1783.abp00000013w138-VA01_0018.jpg"](i_NL.IMRO.1783.abp00000013w138-VA01_0018.jpg)

Uitsnede Leggerkaart Hoogheemraadschap Delfland 'Legger Regionale Waterkeringen

***Waterkwantiteit***

Delfland streeft naar een duurzame, robuuste waterstructuur met voldoende mogelijkheden voor waterberging. Dit streven heeft uiteindelijk tot doel wateroverlast voor de nieuwe en de al aanwezige functies in het gebied te voorkomen. Bij het voorkomen van wateroverlast en het verwerken van hemelwater hebben perceeleigenaar, gemeente en Delfland elk een verantwoordelijkheid. De perceeleigenaar moet het hemelwater zoveel mogelijk zelf verwerken en vasthouden bij de plaats waar het valt, bijvoorbeeld een (slimme)regenton. De gemeente draag zorg voor de inzameling en verwerking van het afstromend hemelwater. Dit betekent, dat de gemeente in eerste instantie en initiatiefnemers/perceel eigenaren inspanning moet doen om dit hemelwater vast te houden of terug te brengen in de bodem. Vervolgens kan het (al dan niet na zuivering) worden afgevoerd naar het oppervlaktewater. Delfland is vervolgens verantwoordelijk voor de ontvangst van hemelwater in het oppervlaktewater.

Voor de bepaling voor het extra te realiseren waterberging is de watersleutel van Hoogheemraadschap Delfland ingevuld. Deze is in Bijlage 4 opgenomen. Hierin is de onderstaande oppervlakteverdeling gehanteerd. Bestaand Nieuw Woning \+ garage/bijgebouw 110 m2 171 m2 Erfverharding\* 100 m2 176 m2 Agrarisch glastuinbouw (onverhard) 312 m2 59 m2 Onverhard 278 m2 394 m2 Totaal plangebied\*\* 800 m2 800 m2 \* ten aanzien van erfverharding in de achtertuin is conform het beleid van Hoogheemraadschap 50 m2 gehanteerd. De oprit en parkeerplaatsen zijn apart meegenomen. \*\* het plangebied betreft hier inclusief de gedeelten die aangekocht dan wel verkocht zijn. Er is sprake van een toename van het verhard oppervlak met 137 m2\. Op basis van de watersleutel wordt geconcludeerd dat een extra waterberging vereist is van 31 m2, ofwel 10,9 m3\.

Deze extra waterberging wordt gerealiseerd door infiltratietunnels.

![afbeelding "i_NL.IMRO.1783.abp00000013w138-VA01_0019.jpg"](i_NL.IMRO.1783.abp00000013w138-VA01_0019.jpg)

![afbeelding "i_NL.IMRO.1783.abp00000013w138-VA01_0020.png"](i_NL.IMRO.1783.abp00000013w138-VA01_0020.png)

***Watersysteemkwaliteit en ecologie***

In het kader van de herstructurering wordt er gestreefd naar het zoveel mogelijk benutten van kansen en voor het verbeteren van de watersysteemkwaliteit en de ecologie. Ten aanzien van de KRW maatregelen moet er rekening worden gehouden met de afspraken uit de Bestuursovereenkomst KRW Delfland en de afspraken die op dit moment gemaakt worden voor het Stroomgebiedbeheersplan 2015\-2021\. Het boezemsysteem van Delfland maakt onderdeel uit van de KRW waterlichamen. Delfland en gemeenten zijn in de KRW Delfland overeengekomen om de toestand van de waterlichamen te verbeteren. Onderdeel van deze overeenkomst is dat daar waar langs waterlichamen ruimtelijke mogelijkheden zijn om invulling te geven aan de KRW\-opgave, deze worden benut, en dat bij ruimtelijke ontwikkelingen wordt onderzocht of een deel van de ruimtelijke KRW\-opgave hieraan kan worden gekoppeld. In het Waterplan Westland is aangegeven dat als er ruimte is, er een natuurvriendelijke oever moet worden aangelegd. En als er geen ruimte is maar wel dynamiek, kansen worden benut. Daarnaast mogen ruimtelijke ontwikkelingen niet leiden tot een verslechtering van de ecologische en chemische toestand van deze waterlichamen.

***Onderhoud en bagger***

Delfland is verantwoordelijk voor het onderhoud van het primaire watersysteem en de waterkeringen. Voor secundair boezemwater en polderwateren zijn veelal andere partijen (gemeente, grondeigenaar) onderhoudsplichtig. Onderhoudsplichtigen zijn in de Legger Delfland vastgesteld. Onderhoud aan water en waterkering betekent dat deze toegankelijk moeten zijn voor onderhoud. Ook houdt Delfland ruimte die eventueel nodig is voor dijk\- of kadeverzwaring, vrij van andere, conflicterende functies. Het beheer en onderhoud van het watersysteem binnen het plangebied is vastgelegd in de Keur Delfland en Legger Delfland.

Voor onderhoud van watergangen is het van belang rekening te houden met de benodigde onderhoudsstroken.Onderhoudsstroken zijn noodzakelijk voor onderhoudsmateriaal en werkruimte, en er kan bagger op de onderhoudsstroken worden gezet.

Er gelden de volgende criteria:

* als er sprake is van 'varend' onderhoud van watergangen, natuurvriendelijke oevers en waterkeringen zijn de dimensionering van het doorstromingsprofiel en van de kunstwerken aan specifieke ontwerpeisen gebonden, bijvoorbeeld een vaardiepte en doorvaarthoogte van 1,0 m en een minimale doorvaarbreedte van 3,1 m bij bruggen. Dit is zeker het geval bij een breedte van meer dan 10 m (gemeten op de waterlijn).

* voor onderhoudsdoeleinden langs primaire watergangen is aan weerszijde een onderhoudsstrook (4 m) vrij van bebouwing en obstakels. Is de primaire watergang 5 m of smaller, dan kan in veel gevallen volstaan met een strook van 5 m aan Ã©Ã©n zijde en 1 m aan de andere zijde.

* voor natuurvriendelijke oevers langs watergangen, bijvoorbeeld in verband met de Kaderrichtlijn Water, is ruimte nodig om onderhoud te plegen. Hierbij geldt hetzelfde als voor primaire watergangen.

Wanneer onderhoudsstroken niet of moeilijk realiseerbaar of te behouden zijn, overleg dan met Delfland over alternatieven of maatregelen.

***Bodem en grondwater***

Bij nieuwe ontwikkelingen/initiatieven is het van belang om rekening te houden met een voldoende drooglegging om grondwateroverlast te voorkomen. Het bouwpeil moet daarom hoog genoeg boven het waterpeil liggen. Een voldoende hoog bouwpeil helpt niet alleen tegen grondwateroverlast, maar ook tegen wateroverlast algemeen. Delfland adviseert om rekening te houden met een drooglegging van 1,2 m, maar met een minimum van 1,0 m.

Daarnaast kan het zijn, dat de ontwikkeling juist effecten op het grondwater of het watertekort heeft. Hier moet bijvoorbeeld gedacht worden aan ondergrondse constructies die ervoor zorgen dat bijvoorbeeld de grondwaterstroming wordt afgekapt. In de huidige ontwikkeling worden geen ondergrondse werken worden gebouwd.

*Bodem*

Op basis van de bodematlas van de provincie Zuid\-Holland wordt geconcludeerd de grond met name bestaat uit matig fijn zand. Dit wordt eveneens bevestigd door het uitgevoerde bodemonderzoek (zie paragraaf 4\.1\)

*Grondwate*r

De gemiddelde stand van het freatisch grondwater bedraagt 2,0 m \-NAP, waardoor het grondwater zich op 1,0 m \-mv zou bevinden. Tijdens het bodemonderzoek is een grondwaterstand gemeten van 1,50 m\-mv.

***Afvalwater en riolering***

De bestaande woning is aangesloten op het gemeentelijke rioleringsstelsel ter plaatse en de nog te bouwen woning zou aannemelijk aangesloten worden op het rioleringsstelsel. Afvalwater wordt afgevoerd naar de dichtsbijzijnde afvalwaterzuivering. Voor zover bekend zijn er geen problemen bekend omtrent de capaciteit van riolering of zuivering.

Voor de afvoer van het hemelwater zijn creatieve en efficiÃ«nte maatregelen mogelijk, zoals het ophogen van gronden, een hoger bouwpeil van woningen, open verharding ter plekke van parkeerplaatsen of water vasthouden op particulier terrein, bijvoorbeeld door middel van de aanleg van wadi's, (slimme)regenton, groene daken, het afkoppelen van hemelwaterafvoer, en dergelijke.

#### 3\.6 Bodem

##### 3\.6\.1 Wettelijk kader

Een verontreinigde bodem kan zorgen voor gezondheidsproblemen en tast de kwaliteit van het natuurlijk leefmilieu aan. Daarom is het belangrijk om bij ruimtelijke plannen de bodemkwaliteit mee te nemen in de overwegingen. De Wet bodembescherming (Wbb), het Besluit bodemkwaliteit en de Woningwet stellen grenzen aan de aanvaardbaarheid van verontreinigingen. Indien bij planvorming blijkt dat (ernstige) verontreinigingen in het plangebied aanwezig zijn, wordt op basis van de aard en omvang van de verontreiniging Ã©n de aard van de ruimtelijke plannen beoordeeld welke gevolgen dit heeft.

***Wet bodembescherming***Â

De Wet bodembescherming (Wbb) regelt zaken rond bodembescherming en bodemsanering. Vertrekpunt van de Wbb is dat in het merendeel van de gevallen van bodemverontreiniging, de daadwerkelijke bodemsanering wordt meegenomen in de ontwikkeling dan wel herontwikkeling van plangebied of projectlocatie. De wettelijke doelstelling is functiegericht saneren. De wet houdt rekening met het gebruik van de bodem en de (im)mobiliteit van de verontreiniging. De volgende uitgangspunten overheersen:

* a. a. het geschikt maken van de bodem voor het voorgenomen gebruik;

* b. b. het beperken van blootstelling aan en de verspreiding van de verontreiniging;

c. het wegnemen van actuele risico's.

Saneringsverplichtingen zijn gekoppeld aan ontoelaatbare risico's die samenhangen met het huidige en toekomstige gebruik van de bodem. Het is niet nodig de hele locatie aan te pakken. Er kan ook sprake zijn van deelsaneringen of een gefaseerde aanpak.

##### 3\.6\.2 Onderzoek

In december 2020 is ter plaatse van het perceel een verkennend bodemonderzoek uitgevoerd door Econsultancy. Doel van het onderzoek is het verkrijgen van inzicht in de actuele bodemkwaliteit ter plaatse van het plangebied. De volledige rapportage is als Bijlage 5 toegevoegd. Hieronder worden enkel de conclusies weergegeven.

**Verkennend bodemonderzoek \- standaardpakket**

Uit het onderzoek blijkt dat de bovengrond licht verontreinigd is met kwik, lood, zink en/of PAK. In de ondergrond zijn geen verontreinigingen geconstateerd en ook in het grondwater zijn geen verontreinigingen geconstateerd. Echter gelet op de aard en mate van verontreiniging, bestaat er gÃ©Ã©n reden voor een nader onderzoek.

**PFAS**

Uit de analyseresultaten blijkt dat in de grond gehalten aan PFOS en/of PFOA zijn aangetoond in gehalten boven de maximale waarden voor functieklasse âLandbouw/Natuurâ. De gehalten voldoen aan de maximale waarden voor de functieklasse âWonenâ. Gelet op de aard en mate van verontreiniging, bestaat er gÃ©Ã©n reden voor een nader onderzoek.

**OCB**

De bovengrond is plaatselijk licht verontreinigd met hexachloorbenzeen, drins (som), DDD (som), DDE (som), DDT (som) en/of OCB (som) LB. Gelet op de aard en mate van verontreiniging, bestaat er echter gÃ©Ã©n reden voor een nader onderzoek.

**Verkennend asbest**

Er zijn op basis van het milieuhygiÃ«nisch vooronderzoek bodem, tijdens de terreininspectie en bij de uitvoering van de veldwerkzaamheden aanwijzingen gevonden, die aanleiding geven een asbestverontreiniging op de locatie te verwachten. Er zijn op het maaiveld ook asbestverdachte materialen aangetroffen. Hierbij is een asbestinspectiegat geplaatst. In de bodem zijn zintuiglijk geen asbestverdachte materialen aangetroffen. In de bodem zijn zintuiglijk in de fractie \> 20 mm geen asbestverdachte materialen aangetroffen. Analytisch is in de fractie \< 20 mm eveneens geen asbest aangetoond. Op basis van de onderzoeksresultaten wordt gesteld dat er geen aanleiding bestaat tot het uitvoeren van een nader onderzoek asbest in bodem. In geval van grondwerkzaamheden op de locatie behoeven er ten aanzien van asbest geen specifieke maatregelen te worden getroffen. Wel wordt geadviseerd de asbestverdachte plantenbak en plaat conform de geldende weten regelgeving te verwijderen en af te (laten) voeren naar een erkende verwerker.

Er bestaan met betrekking tot de milieuhygiÃ«nische kwaliteit van de bodem gÃ©Ã©n belemmeringen voor de nieuwbouw op de onderzoekslocatie. Indien er bij werkzaamheden grond vrijkomt die niet op de locatie kan worden hergebruikt, zijn de regels van het Besluit bodemkwaliteit, het âTijdelijk handelingskader voor hergebruik van PFAShoudende grond en baggerspecie" (d.d. 2 juli 2020\) of de regionale bodemkwaliteitskaart van toepassing.

##### 3\.6\.3 Conclusie

*Het bodemrapport is op 02 april 2021 getoetst door Omgevingsdienst Haaglanden.*

Het onderzoek is uitgevoerd conform de NEN 5740 en NEN 5707 en wordt als voldoende beoordeeld.

Geconcludeerd wordt dat:

Door het bodemonderzoek is voldoende inzicht verkregen in de bodemkwaliteit. Er is geen sprake van een geval van ernstige bodemverontreiniging. In de grond wordt de achtergrondwaarde (AW 2000\) overschreden. Hierdoor gelden er bij afvoer van de grond beperkingen ten aanzien van het hergebruik.

#### 3\.7 Ecologie

##### 3\.7\.1 Wettelijk kader

***Natuurnetwerk Nederland***

Op basis van het nieuwe rijksbeleid zoals opgenomen in het Natuurnetwerk Nederland (NNN), heeft de provincie Zuid\-Holland in december 2013 de Ecologische Hoofdstructuur (EHS) herijkt. De EHS is een samenhangend netwerk van bestaande en te ontwikkelen natuurgebieden. Het netwerk wordt gevormd door kerngebieden, natuurontwikkelingsgebieden en ecologische verbindingszones.

Bij de herijkte EHS is de prioriteit komen te liggen bij het bereiken van de doelen van de Natura\-2000\-gebieden en de Europese Kaderrichtlijn Water. Voor wat betreft het beleidsveld Natuur richt de provincie zich niet alleen op de kwantitatieve prestaties (output: hoeveel hectare verworven en ingericht, hoeveel beheerplannen Natura 2000 vastgesteld) maar vooral ook op de effecten (outcome: de natuurkwaliteit, hoe ontwikkelt de Zuid\-Hollandse biodiversiteit zich). Het voorgaande is breder dan de reikwijdte van het NNN omdat er door de provincie van uitgegaan wordt dat de bijdrage aan de biodiversiteit ook buiten de begrenzing van het NNN plaatsvindt, bijvoorbeeld het leveren van een bijdrage aan de biodiversiteit door recreatiegebieden en het agrarisch gebied.

***Wet natuurbescherming***

Sinds 1 januari 2017 is de Wet natuurbescherming (Wnb) in werking. De Wnb is het nieuwe wettelijke stelsel voor natuurbescherming en vervangt drie tot dan bestaande wetten, namelijk de Natuurbeschermingswet 1998, de Flora\- en faunawet en de Boswet. Het beschermingsregime gaat uit van het "nee, tenzij\-principe". Dit betekent dat de genoemde verbodsbepalingen in de Wnb voor bescherming van gebieden, soorten en houtopstanden altijd gelden. Het afwijken hiervan is alleen onder voorwaarden toegestaan. Gedeputeerde Staten (GS) van de provincie Zuid\-Holland is het bevoegd gezag voor het verlenen van toestemming door middel van een vergunning, ontheffing of vrijstelling.

In de Wnb zijn bepalingen opgenomen voor de bescherming van in het wild levende dier\- en plantensoorten. Het gaat onder meer om soorten die in Nederland, maar ook in Europa in hun voortbestaan bedreigd worden. De Wnb kent drie beschermingsregimes:

* Vogels: het gaat hier om alle inheemse vogels in hun natuurlijk verspreidingsgebied. Ze zijn

beschermd via de vogelrichtlijn;

* Dieren en planten: het gaat hier om alle inheemse dieren en planten. Ze zijn beschermd via de Habitatrichtlijn en de verdragen van Bern en Bonn;

* Nationale soorten: het gaat hier om de soorten, die niet onder de reikwijdte van de Vogel\- of Habitatrichtlijn vallen. Deze soorten zijn wel nationaal beschermd.

Per beschermingsregime is bepaald welke verboden er gelden en onder welke voorwaarden ontheffing, vergunning of vrijstelling kan worden verleend door het bevoegd gezag. De bepalingen zijn samengevat in onderstaande tabel. De bepalingen voorzien in een bescherming van verblijfplaatsen, evenals de bescherming tegen verstorende invloeden. Gedeputeerde Staten van provincie Zuid\-Holland kan een ontheffing verlenen van de verboden als genoemd in de artikelen 3\.1, 3\.5 en 3\.10\. van de Wnb.

![afbeelding "i_NL.IMRO.1783.abp00000013w138-VA01_0021.png"](i_NL.IMRO.1783.abp00000013w138-VA01_0021.png)

***Vrijstellingen***

In de Wnb is een aantal algemene soorten amfibieÃ«n en zoogdieren beschermd onder de categorie "Nationale soorten", zoals gewone pad, bruine kikker en konijn. Provincie Zuid\-Holland heeft bevoegdheid om bij verordening deze soorten "vrij te stellen" van de ontheffing/vergunningsplicht (Provincie Zuid\-Holland, 2016\). Dit betekent dat geen ontheffing nodig is voor werken gericht op ruimtelijke inrichting en ontwikkeling en beheer en onderhoud. Vrijgestelde soorten zijn niet meegenomen in deze toetsing.

***Zorgplicht***

De zorgplicht (artikel 1\.11\. Wnb) houdt in dat handelingen, die nadelige gevolgen kunnen hebben voor in het wild levende dieren en planten:

* 1\. Achterwege gelaten worden, of

* 2\. Noodzakelijke maatregelen treft om die gevolgen te voorkomen, of

* 3\. Deze zoveel mogelijk beperkt of ongedaan maakt

Het betreft alle in het wild levende dieren en planten. De zorgplicht dient onder meer als vangnet voor de bescherming van soorten waarvoor op grond van de Wnb geen specifiek verbod geldt. De zorgplicht is daarnaast van toepassing op beschermde gebieden.

##### 3\.7\.2 Onderzoek

Vanuit Europese\- en nationale regelgeving dient onderzocht te worden welke effecten de voorgenomen ingreep heeft op beschermde gebieden (Natura 2000 en Natuurnetwerk Nederland) en op beschermde flora en fauna. Om inzicht te krijgen in de aanwezige ecologische waarden is in november 2020 door Veldbiologische Werken een quickscan flora en fauna opgesteld (kenmerk: VBW m 2020\-194 r). Het onderzoek is toegevoegd als Bijlage 6\.

De voorgenomen plannen leiden niet tot een overtreding van de verbodsbepalingen uit de Wet natuurbescherming ten aanzien van Natura 2000\-gebieden. Nadere toetsing in de vorm van een passende beoordeling of het aanvragen van een vergunning op grond van de Wet natuurbescherming is niet aan de orde. Ten aanzien van stikstofdepositie geldt dat aan de hand van een stikstofberekening moet worden vastgesteld of sprake is van een toename aan stikstofdepositie op omliggende Natura 2000\-gebieden en of dit kan leiden tot significante gevolgen voor deze Natura 2000\-gebieden. (Nb. dit onderdeel komt verderop aan bod)

**Soortenbescherming**

Uit de bevindingen van het veldonderzoek, het literatuur\- en bronnenonderzoek en toetsing van de resultaten van dit onderzoek aan de Wet natuurbescherming en de Omgevingsverordening Zuid\-Holland, blijkt dat de uitvoering van de voorgenomen werkzaamheden wetsovertredend kunnen zijn t.a.v. vleermuizen. Aanvullend onderzoek naar aanwezigheid, soort, aantal en functioneel gebruik leefgebied dient plaats te vinden conform het geldige vleermuisprotocol.

Voor andere soortgroepen valt het redelijkerwijs uit te sluiten dat de geplande ingreep een overtreding vormt t.a.v. de Wet natuurbescherming dan wel Omgevingsverordening Zuid\-Holland, mits wordt voldaan aan de in de rapportage beschreven voorwaarden. In algemene zin moet ook de Zorgplicht in acht worden genomen. Deze Zorgplicht geldt met name ten aanzien van broedgevallen van alle Vogelsoorten. Aangezien alle vogels tijdens het broeden zijn beschermd, kunnen werkzaamheden tijdens het broedseizoen leiden tot een overtreding van de Wet natuurbescherming. Waarbij wordt opgemerkt dat er geen vaste periode in het jaar voor het broedseizoen kan worden aangegeven. Voor aanvang van de werkzaamheden dient het plangebied gecontroleerd te worden op aanwezigheid van broedende vogels en de egel. Ook tijdens de werkzaamheden dient regelmatige controle op aanwezigheid van broedende vogels plaats te vinden.

**Vleermuizenonderzoek**

(in verband met het vleermuizenprotocol kan dit onderzoek in april 2021 pas aanvangen en zal niet eerder dan 1 oktober afgerond zijn in verband met de verplichte onderzoeksperioden).

**Stikstofdepositie Natura 2000\-gebieden**

Naast bovenstaande gebied\- en soortenbescherming dient ook aangetoond te worden dat een nieuwe ontwikkeling geen negatieve effecten heeft op Natura 2000\-gebieden als gevolg 29 van stikstofdepositie. De afstand tot het dichtstbijzijnde Natura 2000\-gebied (Ulvenhoutse Bos) bedraagt circa 2 km. Binnen dit natuurgebied zijn stikstofgevoelige habitattypen aanwezig. Middels een berekening met de Aerius Calculator zijn door Tritium Advies de effecten van de beoogde ontwikkeling inzichtelijk gemaakt (kenmerk 2006/167/JOW\-03\). De rapportage is als Bijlage 6 toegevoegd aan het bestemmingsplan. Hieronder worden enkel de conclusies weergegeven.

**Conclusie stikstofdepositie**

Uit de rekenresultaten van AERIUS Calculator 2020 blijkt dat er ten gevolge van de beoogde planontwikkeling geen stikstofdepositie op Natura 2000\-gebieden plaatsvindt. Derhalve zijn âsignificante (negatieve) effectenâ op beschermde natuurgebieden ten aanzien van stikstofdepositie uit te sluiten. Een vergunning in het kader van de Wnb is derhalve niet aan de orde. Bovendien moet worden opgemerkt dat in de berekening rekening is gehouden met relatief âoudâ materieel en er desondanks geen toename van stikstof is berekend. De berekening toont aan dat het aspect stikstofdepositie geen beperkingen oplevert ten aanzien voor het beoogde planvoornemen.

Op 16 augustus 2021, onder het kenmerk 00612549\-00011145 heeft het ODH bovenstaand getoetst en geconcludeerd dat gebaseerd op de aangeleverde rapportage een vergunning op grond artikel 2\.7, tweede lid, van de Wnb niet nodig is. Uit onze berekening voor de gebruiksfase volgt dat er geen sprake is van een depositie op Natura 2000\- gebieden van meer dan 0,00 mol/ha/jr. Derhalve verwachten wij geen significante gevolgen op de Natura 2000\- gebieden in de omgeving en is er geen vergunning in het kader van de Wnb benodigd.

##### 3\.7\.3 Conclusie

Onder voorbehoud van het vleermuizenonderzoek worden ten aanzien van beschermde gebieden en/of soorten vormt het aspect flora en fauna geen belemmering voor de ontwikkeling.

#### 3\.8 Cultuurhistorische aspecten

##### 3\.8\.1 Wettelijk kader

In 1992 ondertekende Nederland mede het zogenaamde Verdrag van Valletta (Malta). Dit verdrag heeft als doel de bescherming van het archeologisch erfgoed van Europa te bevorderen. In Nederland heeft dit geleid tot een herziening van de Monumentenwet 1988 alsmede een aanvulling op of wijziging van bepaalde artikelen in enkele andere wetten. Sinds 2016 is deze wet vervangen door de Erfgoedwet. Door middel van het overgangsrecht blijven enkele bepalingen uit de Monumentenwet 1988 van kracht tot de invoering van de Omgevingswet.Â Â

De belangrijkste artikelen uit het Verdrag van Malta die in de Nederlandse wetgeving zijn overgenomen zijn dat het archeologisch erfgoed zoveel mogelijk ter plekke (in situ) dient te worden behouden (artikel 4\), dat het archeologisch erfgoed deel uitmaakt van de belangenafweging in het kader van ruimtelijke ordening (artikel 5\) en het 'veroorzakersprincipe' (artikel 6\). Het veroorzakersprincipe betekent dat de verstoorder verantwoordelijk is voor het vroegtijdig (laten) uitvoeren van noodzakelijk archeologisch (voor)onderzoek en de financiering daarvan.

Op basis van de huidige wetgeving zijn de gemeentes in Nederland verantwoordelijk voor het behoud van het archeologisch bodemarchief. Conform de Erfgoedwet beschermt de gemeente Westland het archeologisch erfgoed middels het bestemmingsplan. Omdat ruimtelijke ingrepen gevolgen kunnen hebben voor dit bodemarchief, moeten gemeentes bij de besluitvorming archeologie als volwaardige factor meenemen in de belangenafweging. Om dit op een verantwoorde en transparante wijze te kunnen doen is gemeentelijk archeologiebeleid wenselijk. De gemeente Westland beschikt sinds 2012 over een vastgestelde archeologische beleidskaart, die wordt gebruikt als basis voor het bestemmingsplan.

Bekende en verwachte archeologisch waardevolle gebieden krijgen in het bestemmingsplan een archeologische (mede)bestemming met daarbij horende vrijstellingsgrenzen. Binnen deze zones dienen bodemverstorende ingrepen zoveel mogelijk te worden beperkt. Bodemverstorende werkzaamheden die de aan de bestemmingszones gekoppelde vrijstellingsgrenzen overschrijden, worden gebonden aan het vergunningenstelsel. Zodoende kan het belang van het archeologisch erfgoed worden meegewogen bij het al dan niet verlenen van een omgevingsvergunning. Dit kan ertoe leiden dat er eisen worden gesteld aan de uitvoering van de werkzaamheden, of dat de voorgenomen ingreep alleen na archeologisch onderzoek wordt toegestaan. Bodemverstorende werkzaamheden die deze grenzen niet overschrijden worden op voorhand vrijgesteld van de verplichting tot het doen van archeologisch onderzoek.

##### 3\.8\.2 Onderzoek

Op basis van de CHS\-kaart van de provincie Zuid\-Holland kan worden geconcludeerd dat er tot 5 meter de kans op aantreffen archeologische waarden klein is. Vanaf 5 meter en dieper bestaat een hoge kans op aantreffen van archeologische waarden. De nieuwe woning zal geen verstoringen veroorzaken dieper dan 5 meter. Verder is ook de CHS\-kaart de molenbiotoop van de Korenmolen opgenomen. Hiervan is in paragraaf 3\.2 reeds geconcludeerd dat dit geen belemmering vormt.

**Vigerend bestemmingsplan**

De locatie heeft in het vigerend bestemmingsplan een dubbelbestemming 'Waarde\- Archeologie' met functieaanduiding 'specifieke vorm van waarde \- 2'. Hiervoor geldt dat onderzoek nodig is wanneer sprake is van een grondroering van meer dan 500 m2 en een diepte van 50cm\-mv. **30** De footprint van de woning bedraagt circa 170 m2\. Eventuele grondroeringen ten beheove van aanleg parkeerplaatsen of andere erfverharding zal niet leiden tot een diepte van meer dan 50 cm\-mv. Een archeologisch onderzoek is dan ook niet noodzakelijk.

##### 3\.8\.3 Conclusie

Met de planontwikkeling worden geen archeologische en/of cultuurhistorische waarden aangetast. Het aspect cultureel erfgoed vormt derhalve geen belemmering voor de planvorming.

### Hoofdstuk 4 Juridische planbeschrijving

#### 4\.1 Planvorm

##### 4\.1\.1 Wettelijk voorgeschreven standaardisering

De planregels en de planverbeelding van dit bestemmingsplan zijn overeenkomstig de Standaard Vergelijkbare Bestemmingsplannen als gepubliceerd door het ministerie van VROM (SVBP 2008\) en als wettelijk voorgeschreven in de ministeriÃ«le Regeling standaarden ruimtelijke ordening 2008 (Staatscourant 2008, nr. 377, van 30 oktober 2008\).

Daarnaast zijn in de planregels de standaardregels opgenomen als geboden in artikelen 3\.2\.1 en 3\.2\.2 van het Besluit ruimtelijke ordening. In een apart artikel zijn de bijzondere gebruiksverboden opgenomen voor alle bestemmingen, welke verboden aansluiten op het wettelijk verbod als neergelegd in artikel 7\.10 van de Wet ruimtelijke ordening.

Voor uitleg van die planregels wordt verwezen naar de toelichting op het Besluit ruimtelijke ordening en de Regeling standaarden ruimtelijke ordening 2008, in samenhang met de jurisprudentie over die uitleg.

Voorts is de "Werkafspraak terminologie Wabo in Standaard voor Vergelijkbare bestemmingsplannen" van september 2010 verwerkt. Die werkafspraak in het kader van de ministeriÃ«le regeling is gemaakt met het oog op de invoering van de Wet algemene bepalingen omgevingsrecht (Wabo) op 1 oktober 2010\.

##### 4\.1\.2 Aanvulling en geoorloofde afwijking van de SVBP 2012

De planregels en planverbeelding van dit bestemmingsplan zijn toegesneden op de specifieke behoefte aan planregulering voor het gegeven plangebied. In de hierna volgende paragrafen is de aan het bestemmingsplan eigen plansystematiek toegelicht voor zover die een aanvulling of een geoorloofde afwijking vormt van de SVBP 2012\.

##### 4\.1\.3 Systematiek van de planverbeelding

***Wettelijke vereisten***

De Wro bepaalt dat ruimtelijke plannen digitaal en analoog beschikbaar moeten zijn. Hierbij vormt de inhoud van de digitale versie de beslissende versie. De digitalisering brengt met zich mee dat bestemmingsplannen digitaal uitwisselbaar en op vergelijkbare wijze gepresenteerd moeten worden. Met het oog hierop stellen de Wro en de onderliggende regelgeving eisen waaraan digitale en analoge plannen moeten voldoen. Zo bevat de Standaard Vergelijkbare Bestemmingsplannen (SVBP) bindende afspraken waarmee bij het maken van bestemmingsplannen rekening moet worden gehouden. De SVBP kent (onder meer) hoofdgroepen van bestemmingen, een lijst met functie\- en bouwaanduidingen, gebiedsaanduidingen en een verplichte opbouw van de planregels en het renvooi.

De planverbeelding is digitaal vorm gegeven overeenkomstig de Regeling standaarden ruimtelijke ordening 2008\. De digitale planverbeelding en de andere onderdelen van de dataset hebben het volgende planidentificatie\-nummer gekregen:

NL.IMRO.1783\.abp00000013w138\-VA01

De dataset bestaat uit:

* het GML\-bestand van de planverbeelding;

* het XML\-geleideformulier;

* de onderliggende bestanden zoals ondergrond en overige topografische informatie;

* de PDF\- en HTML\-bestanden voor respectievelijk de verbeelding van plantoelichting en planregels.

***Leeswijzer verbeelding***

*Wegwijzer via internet*

Met de digitalisering van ruimtelijke plannen is het lezen en interpreteren van de verbeelding (voorheen plankaart) een nieuwe aangelegenheid. Via de website

www.ruimtelijkeplannen.nl

kunnen bestemmingsplannen (ook in voorbereiding zijnde plannen voor zover deze ter inzage zijn gelegd) worden ingezien. Via het tabblad 'bestemmingsplannen' kan worden doorgeklikt naar de provincie, de woonplaats of nog specifieker de straatnaam. De gebieden die zwart omlijnd op de kaart staan aangeduid, zijn de gebieden waarvoor een bestemmingsplan digitaal raadpleegbaar is.

Zodra het gewenste bestemmingsplan is gevonden en deze voldoende is ingezoomd, wordt de betreffende bestemmingslegging zichtbaar. Om een beter beeld van de omgeving te krijgen, kan voor verschillende ondergronden worden gekozen (luchtfoto, topografie). Zodra linksonder 'legenda' wordt aangeklikt, wordt inzichtelijk wat de verschillende kleuren betekenen. Door vervolgens op een locatie binnen het plangebied te klikken wordt aan de rechterzijde van de kaart de bijbehorende informatie getoond. Indien meer informatie is gewenst, kanÂ worden doorgeklikt naar de toelichting en/of de regels van het plan.

*Analoge verbeelding*

Alhoewel de digitale verbeelding het uitgangspunt vormt, blijft het mogelijk het bestemmingsplan analoog in te zien. Het lezen van de analoge verbeelding is verschillend van de digitale verbeelding. Op de analoge verbeelding zijn alle functies zodanig bestemd, dat het mogelijk is om met behulp van het renvooi direct te zien welke bestemmingen aan de gronden binnen het plangebied zijn gegeven en welke regels daarbij horen. Uitgangspunt daarbij is dat de verbeelding zoveel mogelijk informatie geeft over de in acht te nemen maten en volumes. Â

***Bestemmingsvlak en bouwvlak***

Vrijwel elke bestemming bestaat doorgaans uit twee vlakken: een bestemmingsvlak en een bouwvlak. Het bestemmingsvlak geeft aan waar een bepaald gebruik toegestaan is. Het bouwvlak is een gebied waarvoor de mogelijkheden om gebouwen te bouwen in de regels zijn aangegeven. Bouwvlakken worden doorgaans voorzien van aanduidingen die betrekking hebben op de maatvoering. Soms komt het voor dat het bestemmingsvlak en het bouwvlak met elkaar samenvallen. Op de plankaart is dan uitsluitend een bouwvlak te zien (het bestemmingsvlak ligt hieronder).

***Aanduidingen***

Op de digitale plankaart is een onderscheid gemaakt in verschillende aanduidingen. Een aantal functieaanduidingen is gebruikt om de gebruiksmogelijkheden binnen een bestemming of een gedeelte daarvan nader te specificeren. Het kan hierbij gaan om een nadere specificatie van de gebruiksmogelijkheden, een expliciete verruiming daarvan of juist een beperking. Voorbeelden van functieaanduidingen zijn 'bedrijfswoning', 'detailhandel' en 'kantoor'.

Alle aanduidingen met betrekking tot de wijze van bouwen en de verschijningsvorm van bouwwerken, worden bouwaanduidingen genoemd. Voorbeelden van bouwaanduidingen zijn 'gestapeld' en 'onderdoorgang'.

Alle aanduidingen die betrekking hebben op afmetingen, percentages en oppervlakten, zowel ten aanzien van het bouwen als ten aanzien van het gebruik, zijn maatvoeringaanduidingen.

#### 4\.2 Bestemmingsregeling

De bestaande functies in het plangebied die overeenkomstig het voorheen geldende bestemmingsplan in dit plan zijn bestemd, zijn de volgende (in alfabetische volgorde van bestemming).

##### 4\.2\.1 Bestemming "Agrarisch\-Glastuinbouw"

Het betreft hier een wijzigingsplan waar het perceel de bestemming 'Wonen' heeft. Een gedeelte van dit perceel is aan het aangrenzende glastuinbouwbedrijf verkocht en krijgt met dit wijzigingsplan de bestemming 'Agrarisch\-Glastuinbouw'. Dit wordt gerealiseerd met artikel 36\.2\. De regels van het bestemmingsplan 'Glastuinbouwgebied Westland', artikel 3 zijn van toepassing.

##### 4\.2\.2 Bestemming "Wonen"

Het betreft hier een wijzigingsplan waar een gedeelte van een perceel de bestemming 'Agrarisch\-Glastuinbouw' heeft. Met dit wijzigingsplan krijgt dit perceel de bestemming 'Wonen'. Deze wijziging wordt gerealiseerd met artikel 3\.7\.2\.. De regels van het bestemmingsplan 'Glastuinbouwgebied Westland', artikel 20 zijn van toepassing.

##### 4\.2\.3 Dubbelbestemming "Waarde\-Archeologie"

Het betreft hier een wijzigingsplan waar de dubbelbestemming "Waarde\-Archeologie" op ligt. Met dit wijzigingsplan behoudt het perceel zijn dubbelbestemming. De regels van het bestemmingsplan 'Glastuinbouwgebied Westland', artikel 28 zijn van toepassing.

##### 4\.2\.4 Gebiedsaanduiding "Vrijwaringszone \- Molenbiotoop"

Het betreft hier een wijzigingsplan waar een gebiedsaanduiding "Vrijwaringszone\-Molenbiotoop" op ligt. Met dit wijzigingsplan behoudt het perceel zijn gebiedsaanduiding. De regels van het bestemmingsplan 'Glastuinbouwgebied Westland', artikel 34\.3 zijn van toepassing.

##### 4\.2\.5 Gebiedsaanduiding "Geluidszone\-Industrie"

Het betreft hier een wijzigingsplan waar een gebiedsaanduiding "Geluidszone\-Industrie" op ligt. Met dit wijzigingsplan behoudt het perceel zijn gebiedsaanduiding. De regels van het bestemmingsplan 'Glastuinbouwgebied Westland', artikel 34\.1 zijn van toepassing.

### Hoofdstuk 5 Uitvoerbaarheid

#### 5\.1 Economische uitvoerbaarheid

Artikel 6\.12 van de Wet ruimtelijke ordening bepaald dat de gemeenteraad een exploitatieplanÂ vaststelt voor gronden waarop een algemene maatregel van bestuur aangewezen bouwplan is voorgenomen.

De gemeente zal conform de bepalingen in de wet de kosten in rekening brengen die met het verlenen van de medewerking gemoeid zijn. De kostensoorten, die onder het kostenverhaal vallen worden in een limitatieve lijst genoemd in het Besluit ruimtelijke ordening. Â

Voor dit planÂ is er een anterieure overeenkomst gesloten. De eigenaren van het aangrenzende glastuinbouwbedrijf gaan akkoord met deze wijziging van de bestemming.

De tarieventabel behorende bij de Legesverordening Westland 2021 is van toepassing.