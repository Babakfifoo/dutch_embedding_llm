xml version\="1\.0" encoding\="UTF\-8"?

Didam, Meursweg Kerkwijk: Toelichting

direct naar inhoud van Toelichting

Didam, Meursweg Kerkwijk

========================

Toelichting

-----------

| Plan: | Didam, Meursweg Kerkwijk |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1955\.bpsgddmwonmeurskwk\-va01 |

* Toelichting

* Bijlagen bij toelichting

* Regels

* Bijlagen bij regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Plangebied

+ 1\.3 Geldende planologische regeling

+ 1\.4 Leeswijzer

* Hoofdstuk 2 Het initiatief

+ 2\.1 Inleiding

+ 2\.2 Bestaande situatie

+ 2\.3 Toekomstige situatie

* Hoofdstuk 3 Haalbaarheid

+ 3\.1 Inleiding

+ 3\.2 Beleid

+ 3\.3 Milieu\- en omgevingsaspecten

* Hoofdstuk 4 Juridische planaspecten

+ 4\.1 Algemeen

+ 4\.2 Dit bestemmingsplan

* Hoofdstuk 5 Procedure

### Hoofdstuk 1 Inleiding

#### 1\.1 Aanleiding

Al enige jaren is de nieuwbouwwijk Kerkwijk in Didam in uitvoering. Kerkwijk betreft de gefaseerde ontwikkeling van een nieuwbouwwijk ten zuiden van Didam. Hier bouwt de gemeente Montferland, samen met een aantal andere partijen, circa 350 nieuwe huur\- en koopwoningen, speciaal bedoeld voor starters en jonge gezinnen. Zij willen zo voorzien in de lokale en regionale woningbehoefte. Oorspronkelijk was Kerkwijk opgedeeld in drie fases. Tijdens de crisis bleek dat het raadzamer was om in kleinere fases tot ontwikkeling over te gaan. Als gevolg hiervan is Kerkwijk verdeeld in acht fases.

Het plangebied van voorliggend bestemmingsplan betreft de omgeving Meursweg. Onlangs is er, in verband met de mogelijkheid tot uitgifte van bouwgronden, een gewijzigde inrichting voor de omgeving van de Meursweg opgesteld. Gezien de opzet van het vigerend bestemmingsplan met diverse woningtypes en de nieuwe inrichting van de openbare ruimte, dient het ter plaatse geldende bestemmingsplan âWoonwijken Didamâ te worden herzien.

Onderstaand is het inrichtingsplan van Kerkwijk opgenomen. Het plangebied is met een rode contour weergegeven.

![afbeelding "i_NL.IMRO.1955.bpsgddmwonmeurskwk-va01_0001.png"](i_NL.IMRO.1955.bpsgddmwonmeurskwk-va01_0001.png)

*Figuur 1\.1 \- Inrichtingsplan*.

#### 1\.2 Plangebied

Het plangebied is gelegen ten zuiden van de kern Didam. Het plangebied heeft een oppervlakte van ongeveer 2\.950 mÂ² en wordt aan de noordzijde begrensd door de beeldentuin behorende bij het woonperceel Dijksestraat 18\-18A; aan de oostzijde door het woonperceel Dijksestraat 20\-20A; aan de zuidzijde door de Meursweg en aan de zuidzijde door het woonperceel Meursweg 1\. Op de navolgende afbeeldingen zijn de globale ligging en begrenzing van het plangebied weergegeven. Voor de exacte begrenzing van het plangebied wordt verwezen naar de verbeelding behorende bij dit bestemmingsplan.

![afbeelding "i_NL.IMRO.1955.bpsgddmwonmeurskwk-va01_0002.png"](i_NL.IMRO.1955.bpsgddmwonmeurskwk-va01_0002.png)

*Figuur 1\.2 \- Globale ligging plangebied.*

![afbeelding "i_NL.IMRO.1955.bpsgddmwonmeurskwk-va01_0003.png"](i_NL.IMRO.1955.bpsgddmwonmeurskwk-va01_0003.png)

*Figuur 1\.3 \- Globale begrenzing plangebied.*

#### 1\.3 Geldende planologische regeling

De gronden zijn in het vigerende bestemmingsplan 'Woonwijken Didam' bestemd als 'Wonen', 'Tuin' en 'Verkeer\-Verblijfsgebied'. Het bestemmingsplan is vastgesteld op 28 juni 2012 door de raad van de gemeente Montferland.

![afbeelding "i_NL.IMRO.1955.bpsgddmwonmeurskwk-va01_0004.png"](i_NL.IMRO.1955.bpsgddmwonmeurskwk-va01_0004.png)

*Figuur 1\.4 \- Vigerend bestemmingsplan ter plaatse van het plangebied (binnen rode contour).*

Op basis van het vigerend bestemmingsplan zijn in het plangebied uitsluitend vrijstaande en twee\-aaneengebouwde woningen toegestaan. Daarnaast is de locatie van een ontsluitingsweg vastgelegd doordat deze uitsluitend als zodanig is bestemd (bestemming 'Verkeer\-Verblijfsgebied'.

Om ruimte te bieden aan meer diversiteit aan woningtypes, een nieuwe stedenbouwkundige opzet en inrichting van de openbare ruimte, dient het bestemmingsplan te worden gewijzigd.

#### 1\.4 Leeswijzer

Voorliggend bestemmingsplan bestaat uit een verbeelding, regels en een toelichting. De verbeelding vormt samen met de regels het juridische bindende deel van het bestemmingsplan. In de toelichting worden de keuzes die in het bestemmingsplan worden gemaakt nader gemotiveerd en verantwoord.

De toelichting bestaat uit vijf hoofdstukken. Na dit inleidende hoofdstuk volgt in hoofdstuk 2 een beschrijving van de huidige situatie en de toekomstige situatie. Hoofdstuk 3 geeft een overzicht van het ruimtelijke beleidskader en de milieu\- en de omgevingsaspecten van het plan. In In hoofdstuk 4 volgen de juridische planaspecten. Het vijfde en laatste hoofdstuk is gewijd aan de gevolgde procedure.

### Hoofdstuk 2 Het initiatief

#### 2\.1 Inleiding

In dit hoofdstuk wordt de beoogde ontwikkeling omschreven. Hierbij wordt als eerste ingegaan op de bestaande situatie in het plangebied, waarna de beoogde ontwikkeling nader toegelicht wordt.

#### 2\.2 Bestaande situatie

Het oorspronkelijke stedenbouwkundige plan voor Kerkwijk voorzag in de realisatie van 400\-500 woningen in verschillende categoieÃ«n. Oorspronkelijk was Kerkwijk opgedeeld in drie fases. Elke fase behelsde ongeveer 100\-150 woningen. Tijdens de crisis bleek dat het raadzamer was om in kleinere fases tot ontwikkeling over te gaan. Als gevolg hiervan is Kerkwijk verdeeld in acht fases. De fases I t/m IV zijn reeds ontwikkeld. Onderstaand is het oorspronkelijke stedenbouwkundige plan voor Kerkwijk opgenomen en is het nu voorliggende plangebied met een rode omlijning weergegeven. Het plangebied van voorliggend bestemmingsplan betreft de ontwikkeling van een deel van fase I.

![afbeelding "i_NL.IMRO.1955.bpsgddmwonmeurskwk-va01_0005.png"](i_NL.IMRO.1955.bpsgddmwonmeurskwk-va01_0005.png)

*Figuur 2\.1 \- Fasering Kerkwijk en huidige plangebied.*

In de huidige situatie betreft het plangebied een braakliggend terrein.

![afbeelding "i_NL.IMRO.1955.bpsgddmwonmeurskwk-va01_0006.png"](i_NL.IMRO.1955.bpsgddmwonmeurskwk-va01_0006.png)

*Figuur 2\.2 \- Foto plangebied vanaf de Meursweg.*

#### 2\.3 Toekomstige situatie

Zoals aangegeven omvat het plangebied van voorliggend bestemmingsplan de ontwikkeling van het zuidelijke deel van Fase I ter plaatse van de Meursweg. Het bestemmingsplan ziet toe op het mogelijk maken van een gewijzigde stedenbouwkundige opzet en inrichting van de openbare ruimte. Door de wijziging kan het zuidelijke deel van Fase I worden ontwikkeld, waarbij ook het noordelijke deel in een later stadium stedenbouwkundig goed kan worden ingericht en worden ontsloten op de Meursweg. Ten opzichte van het geldende bestemmingsplan, maakt voorliggend bestemmingsplan, naast vrijstaande en twee\-aaneengebouwde woningen, ook aaneengebouwde woningen mogelijk. Op de navolgende afbeeldingen wordt het stedenbouwkundige principe weergegeven van Fase I en een mogelijke uitwerking van het plangebied (zuidelijk deel van Fase I).

Het stedenbouwkundige principe gaat uit van een aantal woningen dat georiÃ«nteerd is op de Meursweg. In het plangebied is daarnaast ruimte voor eventueel twee ontsluitingswegen, die de woningen in het noordelijke deel van Fase I ontsluit op de Meursweg. De woningen in het noordelijke deel van Fase I zijn georiÃ«nteerd op de ontsluitingswegen.

![afbeelding "i_NL.IMRO.1955.bpsgddmwonmeurskwk-va01_0007.png"](i_NL.IMRO.1955.bpsgddmwonmeurskwk-va01_0007.png)

*Figuur 2\.3 \- stedenbouwkundige principe Fase I*

![afbeelding "i_NL.IMRO.1955.bpsgddmwonmeurskwk-va01_0008.png"](i_NL.IMRO.1955.bpsgddmwonmeurskwk-va01_0008.png)

*Figuur 2\.4 \- mogelijke uitwerking plangebied*

### Hoofdstuk 3 Haalbaarheid

#### 3\.1 Inleiding

Ten behoeve van de planologische procedure moet de uitvoerbaarheid van het plan worden aangetoond. Het al dan niet voldoen aan verschillende randvoorwaarden en uitgangspunten is bepalend voor de vraag of een nieuwe ontwikkeling ook daadwerkelijk uitvoerbaar is. Hierbij moet worden gedacht aan onder meer het ruimtelijke beleid van de hogere overheden en de gemeente zelf, milieuaspecten als geluid, bodem en hinder van bedrijven, water, externe veiligheid, archeologie en economische haalbaarheid. De beoogde ontwikkeling is op deze aspecten getoetst. In dit hoofdstuk is aangegeven wat hiervan de resultaten zijn.

#### 3\.2 Beleid

##### 3\.2\.1 Algemeen

In deze paragraaf wordt een analyse gegeven van het relevante beleidskader. De beleidsnota's die direct of indirect doorwerken in voorliggend bestemmingsplan, worden in deze paragraaf behandeld. Gezien de aard en de schaal van de ontwikkeling binnen bestaand stedelijk gebied is het relevante beleid op Europees niveau buiten beschouwing gelaten en op Rijksniveau beperkt gehouden. Per bestuurslaag is een korte samenvatting gegeven van de meest relevante aspecten uit de verschillende beleidsnota's, alsmede de consequenties voor het voorliggende plan.

##### 3\.2\.2 Rijksbeleid

***Structuurvisie Infrastructuur en Ruimte (SVIR) en Besluit algemene regels ruimtelijke***

***ordening (Barro)***

De Structuurvisie Infrastructuur en Ruimte (SVIR) bepaalt welke kaderstellende uitspraken van het kabinet bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. Het gaat onder meer om nationale belangen als Rijksvaarwegen, Defensie, Ecologische hoofdstructuur, Erfgoederen van uitzonderlijke universele waarde, Hoofdwegen en hoofdspoorwegen, Elektriciteitsvoorziening, Buisleidingen van nationaal belang voor vervoer van gevaarlijke stoffen en Primaire waterkeringen.

Door de nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte.

*Toetsing*

Het voorgenomen plan raakt geen van de nationale belangen en is niet in strijd met het rijksbeleid.

***Ladder voor duurzame verstedelijking (Bro 3\.1\.6 tweede lid)***

Op 1 juli 2017 is het Besluit ruimtelijke ordening (Bro) gewijzigd, waarbij een nieuwe Laddersystematiek is opgenomen. In artikel 3\.1\.6, lid 2 van het Besluit ruimtelijke ordening (Bro) is de nieuwe ladder voor duurzame verstedelijking opgenomen. Het doel van de Ladder is zorgvuldig en duurzaam ruimtegebruik, met oog voor de toekomstige ruimtebehoefte en ontwikkelingen in de omgeving. De Ladder geeft daarmee invulling aan het nationaal ruimtelijk belang gericht op een zorgvuldige afweging en transparante besluitvorming bij ruimtelijke besluiten. Dit belang staat beschreven in de Structuurvisie Infrastructuur en Ruimte binnen een breder kader van een goed systeem van ruimtelijke ordening. Met de ladder worden eisen gesteld aan de motivering van onder meer bestemmingsplannen en ruimtelijke onderbouwingen die nieuwe stedelijke ontwikkelingen mogelijk maken. De toelichting bij een bestemmingsplan of ruimtelijke onderbouwing voor een nieuwe stedelijke ontwikkeling bevat een beschrijving van de behoefte aan die ontwikkeling, en, indien die ontwikkeling mogelijk wordt gemaakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

*Toetsing*

Wat onder stedelijke ontwikkeling wordt verstaan is in het Bro opgenomen. Een stedelijke ontwikkeling is volgens het besluit 'een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen'. De term stedelijke voorziening is niet gedefinieerd in het Bro.

In het huidige bestemmingsplan is het reeds planologisch mogelijk om binnen het plangebied woningen te realiseren. Ten opzichte van de vigerende planologische situatie neemt het aantal woningen in het plangebied niet toe. Het initiatief wordt dus niet aangemerkt als een nieuwe stedelijke ontwikkeling. Om die reden is de ladder voor duurzame verstedelijking niet van toepassing.

##### 3\.2\.3 Provinciaal beleid

***Omgevingsvisie***

De Omgevingsvisie richt zich formeel op de komende tien jaar, maar wil ook een doorkijk bieden aan Gelderland op een langere termijn. Veel maatschappelijke vraagstukken zijn zo complex dat alleen een gezamenlijke inzet succesvol kan zijn. In de omgevingsvisie zijn de opgaven voor Gelderland daarom in nauwe samenwerking met partners uitgedacht. Daarbij kijken de provincie en partners vanuit een integraal en internationaal perspectief naar Gelderland. Met deze bestuurlijke strategie kunnen voor Gelderland toekomstbestendige keuzes gemaakt worden. De provincie heeft in de Omgevingsvisie twee doelen gedefinieerd. Het zijn doelen die de rol en kerntaken van de provincie als middenbestuur benadrukken.

* 1\. Een duurzame economische structuurversterking.

Een gezonde economie met een aantrekkelijk vestigingsklimaat vraagt om sterke steden en een vitaal landelijk gebied met voldoende werkgelegenheid. Het streven is om de concurrentiekracht van Gelderland te vergroten door het duurzaam versterken van de ruimtelijk\-economische structuur. De komende jaren zullen minder in het teken staan van denken in termen van 'groei' en meer in termen van 'beheer en ontwikkeling van het bestaande'.

* 2\. Het borgen van de kwaliteit en veiligheid van onze leefomgeving.

Dit doel betekent vooral:

\- ontwikkelen met kwaliteit, recht doen aan de ruimtelijke, landschappelijke en cultuurhistorische kwaliteiten van de plek; uitgaan van doelen, niet van regels;

\- zorg dragen voor een compact en hoogwaardig stelsel van onderling verbonden natuurgebieden en behoud en versterking van de kwaliteit van het landschap;

\- een robuust en toekomstbestendig water\- en bodemsysteem voor alle gebruiksfuncties; bij droogte, hitte en waterovervloed;

\- een gezonde en veilige leefomgeving.

Om deze doelen in beleid te vertalen, hanteert de provincie drie aandachtsgebieden: Dynamisch, Mooi en Divers Gelderland. Ontwikkelingen in Gelderland wil de provincie benaderen vanuit elk van deze drie perspectieven, die elkaar aanvullen:

* Dynamisch: de (ruimtelijk\-economische) ontwikkelingen en de geleiding daarvan op provinciaal niveau.

* Mooi: de Gelderse kwaliteiten die bescherming nodig hebben en ruimte voor behoud door ontwikkeling.

* Divers: het herkennen van de regionale verschillen in maatschappelijke vraagstukken en opgaven en het koesteren van de regionale identiteiten.

*Toetsing*

Met de realisatie van circa tien nieuwe woningen, bedoeld voor een actuele vraag uit diverse doelgroepen, wordt voorzien in de woningbehoefte. Samen met een goede stedenbouwkundige inpassing van het initiatief wordt op deze manier bijgedragen aan een verbetering van de ruimtelijke kwaliteit ter plaatse. Het plan is daarmee in overeenstemming met de provinciale Omgevingsvisie.

***Omgevingsverordening***

De provincie beschikt over verschillende instrumenten waarmee zij haar ambities realiseert. De verordening wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch gewaarborgd is. De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen. De Omgevingsverordening richt zich net zo breed als de Omgevingsvisie op de fysieke leefomgeving in de Provincie Gelderland. Dit betekent dat vrijwel alle regels die betrekking hebben op de fysieke leefomgeving opgenomen zijn in de Omgevingsverordening. Het gaat hierbij om regels op het gebied van ruimtelijke ordening, milieu, water, mobiliteit en bodem. De verwachting is dat de Omgevingsverordening op termijn alle regels zal gaan bevatten die betrekking hebben op de fysieke leefomgeving.

Ten aanzien van voorliggend bestemmingsplan zijn de regels ten aanzien van het onderwerp 'wonen' relevant.

In de verordening wordt aangegeven dat nieuwe woonlocaties en de daar te bouwen woningen slechts zijn toegestaan wanneer dit past in het vigerende door Gedeputeerde Staten vastgestelde Kwalitatief Woonprogramma, successievelijk de door Gedeputeerde Staten vastgestelde kwantitatieve opgave wonen voor de betreffende regio.

*Toetsing*

Op basis van het geldend bestemmingsplan is de bouw van woningen op de locatie reeds mogelijk. De herziening van het bestemmingsplan ziet toe op het mogelijk maken van meer diversiteit aan woningtypes, een nieuwe stedenbouwkundige opzet en inrichting van de openbare ruimte. Er is daarmee geen sprake van een nieuwe woningbouwlocatie. Het plan is in overeenstemming met de provinciale Omgevingsverordening.

***Kwalitatief Woonprogramma 2010\-2019***

Gedeputeerde Staten van Gelderland hebben op 12 januari 2010 het Kwalitatief Woonprogramma 2010\-2019 (KWP3\) vastgesteld. De provincie, de woningcorporaties, de gemeenten en de regio's in Gelderland hebben met elkaar afspraken gemaakt over de woningbouw en bestaande woningvoorraad voor de komende tien jaar. De partijen willen ervoor zorgen dat het woningaanbod in iedere regio van Gelderland ook in de toekomst goed aansluit bij de behoefte van de inwoners. In het programma zijn de afspraken vastgelegd. Deze afspraken zijn tot stand gekomen door een goede en intensieve samenwerking met de regio's, de gemeenten en de woningcorporaties.

Om het woningaanbod zo goed mogelijk af te stemmen op de vraag is in het KWP3 rekening gehouden met de ontwikkelingen in de bevolkingsopbouw en in de woningmarkt. In de praktijk betekent dit dat op regionaal niveau meer huurwoningen en meer betaalbare woningen in het woningbouwprogramma moeten worden opgenomen, bij voorkeur op binnenstedelijke locaties. Bouwen op grote nieuwbouwlocaties buiten een stad of dorp (zoals Vinexlocaties) is steeds minder nodig. In het Kwalitatief Woonprogramma gaat het nadrukkelijk niet alleen om de aantallen te bouwen woningen. Er is bij de inwoners een grote behoefte aan huurwoningen en woningen in het betaalbare segment. Daarom zijn ook afspraken gemaakt over de aantallen betaalbare woningen. Verder zijn afspraken gemaakt over de verhouding koop\-huur.

De gemeente Montferland valt onder de Stadsregio Arnhem Nijmegen. Om het woonbeleid op regionaal niveau zo goed mogelijk af te stemmen op de kwalitatieve woningbehoefte en andere kwalitatieve uitgangspunten die in de provinciale woonvisie en het referentiekader beschreven worden, zullen de stadsregio, de gemeenten binnen de regio en de in de regio werkzame woningcorporaties zich gezamenlijk met de provincie ten aanzien van het regionaal woonprogramma 2010\-2019 te richten op:

* verhouding huur\-koop: 26% van de nieuw te bouwen woningen in de huursector realiseren;

* betaalbare woningen: 37% van de nieuw te bouwen woningen in de betaalbare segmenten (goedkope huur, betaalbare huur en goedkope koop) realiseren;

* nultredenwoningen: 40% van de woningbehoefte invullen als nultredenwoning;

* totaal aantal toe te voegen woningen: in de periode 2010\-2019 in de Stadsregio Arnhem Nijmegen er een behoefte is geconstateerd van 26\.000 woningen netto toe te voegen, exclusief de direct te vervangen onttrekkingen. De gemeenten gaan voor voldoende plancapaciteit, rekening houdend met een planuitval van 30%. Dit komt neer op een totale netto plancapaciteit van circa 33\.800 woningen;

* verfijning regionale opgave: De gemeenten geven verder invulling aan de stadsregionale opgave met bijbehorende fasering.

De verfijning van het provinciale/regionale woonprogramma vindt plaats in het gemeentelijke woonprogramma. Hierbij wordt nadrukkelijk rekening gehouden met het provinciale en regionale beleid en wordt gekeken naar de plannen voor de korte termijn. Op dit gemeentelijke woonprogramma wordt in paragraaf "Woonvisie Montferland 2016\-2020" nader ingegaan.

*Toetsing*

Voor de regio Arnhem\-Nijmegen zijn een aantal eisen gesteld ten aanzien van de netto plancapaciteit van circa 33\.800 woningen die in de periode 2010\-2019 gebouwd mogen worden. Met de realisatie van circa tien nieuwe woningen, bedoeld voor een actuele vraag uit diverse doelgroepen, wordt ook kwalitatief aangesloten bij het woonbeleid. Daarnaast passen de woningen kwantitatief gezien binnen de plancapaciteit. De voorgenomen ontwikkeling sluit hiermee aan op het Kwalitatief Woonprogramma 2010\-2019\.

##### 3\.2\.4 Regionaal beleid

***Liemerse Woonagenda 2017\-2027***

De wethouders Wonen van de Liemerse gemeenten Duiven, Doesburg, Montferland, Rijnwaarden, Westervoort en Zevenaar hebben samen de Liemerse Woonagenda voor de periode 2017\-2027 ondertekend. Op 14 november 2017 hebben Gedeputeerde Staten (GS) de Liemerse Woonagenda vastgesteld. Via deze regionale agenda hebben ze afspraken gemaakt over wat voor soort woningen, de aantallen woningen die er de komende 10 jaar in de regio gebouwd worden en waar deze nieuwbouw zou moeten plaatsvinden.

Via zeven basisafspraken geven de Liemerse gemeenten samen richting aan de ontwikkeling van de woningmarkt in de regio. Zo zal er speciale aandacht zijn voor transformatie van bestaande gebouwen en locaties tot woningen. Nieuwbouw vindt bij voorkeur plaats binnen de bestaande woonkernen. Kleinschalige plannen vormen daarbij het uitgangspunt. Ook wordt ruimte geboden voor maatwerk in de verschillende dorpskernen. De gemeenten willen dat oude woningbouwplannen, die niet van de grond komen, goede nieuwe woningbouwplannen niet in de weg zitten. Bovendien zal extra aandacht worden geschonken aan verduurzaming en vernieuwing van de bestaande woningvoorraad.

De regionale woningbouwafspraken zijn tot stand gekomen op basis van recent uitgevoerd onderzoek naar de toekomstige woonbehoeftes in de Liemers. Op basis van nieuwe cijfers kunnen in de Liemers de komende tien jaar ruim 2\.800 nieuwbouwwoningen gebouwd worden. Van dit aantal kunnen 880 woningen in de gemeente Montferland worden gerealiseerd.

*Toetsing*

Voorliggend plan voorziet in de realisatie van circa tien woningen in de nieuwbouwwijk Kerkwijk te Didam. Deze woningen zijn op basis van het geldend bestemmingsplan reeds mogelijk. Met de realisatie van het plan wordt invulling gegeven aan de nieuwbouwwijk en wordt voorzien in de woningbehoefte in de gemeente Montferland.

##### 3\.2\.5 Gemeentelijk beleid

***Structuurvisie Montferland 2009***

Op 23 april 2009 is de Structuurvisie Montferland "IdeeÃ«n voor een plek" vastgesteld. De structuurvisie geldt voor het gehele gemeentelijke grondgebied, met uitzondering van de bebouwde kommen. Het doel van de structuurvisie is tweeledig:

* Het samenbrengen en actualiseren van bestaande visies en andere beleidsdocumenten in een nieuwe visie. Het gaat dus niet om het formuleren van nieuw beleid, maar om het samenbrengen in een visie van reeds bestaand beleid.

* Het bestendigen van het gevestigde voorkeursrecht voor enkele uitbreidingslocaties; in het Regionaal Plan van de Stadsregio Arnhem/Nijmegen zijn een aantal uitbreidingsrichtingen van woonkernen opgenomen. In de structuurvisie worden deze zoekrichtingen vertaald en begrensd in concrete locaties. Daarnaast kan via de structuurvisie het gevestigde voorkeursrecht voor enkele uitbreidingslocaties worden bestendigd.

Deze structuurvisie blijft een visie op hoofdlijnen. De structuurvisie is in beeld gebracht op de kaart Structuurvisie Montferland. Voor de begrenzing van de bebouwde kommen (contour bebouwd gebied) is aangesloten op het Regionaal Plan. Hierbinnen is woningbouw mogelijk.

![afbeelding "i_NL.IMRO.1955.bpsgddmwonmeurskwk-va01_0009.png"](i_NL.IMRO.1955.bpsgddmwonmeurskwk-va01_0009.png)

*Figuur 3\.1 Uitsnede structuurvisiekaart Montferland met globale aanduiding plangebied (blauw).*

*Toetsing*

Onderhavig plangebied ligt binnen contour bebouwd gebied. Woningbouw is mogelijk binnen deze contour. Op basis hiervan kan worden gesteld dat onderhavige ontwikkeling past binnen de Structuurvisie van de gemeente Montferland.

***Woonvisie Montferland 2016\-2020***

In de Woonvisie Montferland 2016\-2020 legt de gemeente haar ambities, doelstellingen en maatregelen vast over het wonen in de gemeente voor de komende jaren. De gemeente hanteert daarbij de volgende visie op het wonen:

*De gemeente Montferland is een groene gemeente, die haar inwoners de kans geeft binnen deze*

*gemeente de wooncarriÃ¨re te doorlopen. Bijzondere aandacht krijgen de jonge, vaak startende*

*huishoudens en de groeiende groep ouderen. Bestaande woongebieden, woningen en vastgoed*

*worden optimaal benut en ontbrekende woningen en woonruimten voegen we toe. De gemeente*

*Montferland wil haar bewoners een prettige woon\- en leefsituatie op kernenniveau blijven bieden.*

*De gemeente heeft vooral een regierol bij het realiseren van haar doelen.*

Bij deze visie behoren de volgende ambities:

* Inwoners moeten binnen de gemeente een wooncarriÃ¨re kunnen doorlopen. Dat houdt in dat de gemeente jonge en startende woningzoekenden de kans wil geven binnen de gemeente de gewenste woning te vinden, waar mogelijk op kernenniveau.

* Huishoudensgroei neemt af en bevolking verandert van samenstelling, o.a. vergrijzing. De gemeente wil deze groeiende groep ouderen en mensen met een zorgvraag ondersteunen om zo lang mogelijk zelfstandig te kunnen blijven wonen.

* De gemeente wil een huurwoningvoorraad die wat betreft omvang en betaalbaarheid past bij de woningvraag van de huidige en toekomstige inwoners. Daarnaast streeft de gemeente naar een meer duurzame en energiezuinige woningvoorraad.

* Er zijn nog ruim 1\.000 woningen nodig in de periode 2015\-2025; met de provincie zijn afspraken gemaakt voor het realiseren van 419 woningen in de periode 2015\-2019\.

* Huisvesten van vergunninghouders om bijdrage te leveren aan het actuele vraagstuk.

* Leefbaarheid in de kernen en wijken bevorderen door woningbouw, door verbetering van bestaande woningen en de woonomgeving.

*Toetsing*

Voorliggend plan voorziet in het mogelijk maken van een aantal woningen op een grotendeels nog onbebouwd perceel dat reeds bestemd is voor wonen. Met de voorgenomen ontwikkeling wordt verdere invulling gegeven aan de realisatie van de woonwijk Kerkwijk en wordt voorzien in de actuele woningbehoefte in de gemeente Montferland.

***Groenstructuurplan***

Op 27 januari 2011 is het Groenstructuurplan voor de gemeente Montferland vastgesteld. Het groen is kenmerkend voor de ruimtelijke kwaliteit en aantrekkelijkheid van het landschap, met name ook van de kernen. Velen hebben belang bij aantrekkelijke kernen die, naast mogelijkheden voor een vitale economie, rust en ruimte bieden.

Voor iedere kern is een werkboek opgesteld dat handreikingen biedt voor het ontwikkelen en begeleiden van projecten. Drie motto's staan in het Groenstructuurplan centraal:

* 1\. sluit aan bij het landschap;

* 2\. versterk de karakteristiek van de kern;

* 3\. draagvlak in projecten.

De visie benoemt op de groenstructuurkaart de volgende uitgangspunten tot het jaar 2030:

* lanen herstellen met nieuwe linden;

* pleksgewijs solitaire eiken en linden in historische linten;

* laanbeplanting met allure als zuidelijke entree;

* groene poorten bij rotondes randweg versterken;

* parken nieuw leven inblazen;

* brinken op knooppunten historische linten creÃ«ren;

* iedere wijk eigen variatie op grote lijn;

* groenstructuur in het centrum behouden en versterken;

* twee groene corridors in hoofdgroenstructuur versterken;

* water beleefbaar maken in de Blauwe Graaf;

* beplanting om dorp langs randweg versterken;

* belangrijke zichtlijnen koesteren;

* doorzichten vanuit dorp naar landschap behouden.

Als onderdeel van het Groenstructuurplan, heeft de gemeente voor elke kern een werkboek gemaakt. Het werkboek vormt als het ware een brug tussen de groenstructuurvisie en de uitwerking ervan in projecten. Een van de speerpunten uit het werkboek, evenals uit het Groenstructuurplan, is dat de eigenheid van iedere wijk moet worden versterkt. In de loop van de afgelopen 75 jaar is Didam flink uitgebreid met een reeks nieuwbouwwijken. Alle wijken hebben hun eigen sfeer. In vrijwel iedere wijk vormt een historische weg de ruggengraat van de uitbreiding, hoewel deze vaak verkeerskundig geen hoofdontsluitingsweg meer zijn: de Kerkstraat/de Acacia, de Marsweg, Oude Beekseweg/Wilhelminastraat. Vaak heeft zo'n wijk aan de buitenrand langs de rondweg een parkstrook. Deze opbouw en de eigen karakteristiek dienen leidend te blijven voor de toekomst van de groenstructuur van die wijken, maar moeten wel afgestemd worden op huidige inzichten en functionaliteit.

In het werkboek "Groen in de kern Didam!" zijn een aantal aandachtsgebieden benoemd en beschreven. EÃ©n van de aandachtspunten zijn de verschillende wijken in Didam, waaronder Kerkwijk en meer specifiek de noordrand van Kerkwijk (spoorzone) en de begraafplaats. De doelstellingen die hiervoor zijn bepaald betreffen het aanleggen van een singel met landschappelijke singelbeplanting langs de Randweg en ervoor zorg dragen dat de spoorzone een volwaardig onderdeel wordt van de zuidelijke groene corridor.

*Toetsing*

Onderhavig plan wordt niet specifiek genoemd als aandachtsgebied in het groenstructuurplan. Het plan vormt daarmee geen belemmeringen voor de realisatie van de uitgangspunten uit het groenstructuurplan.

#### 3\.3 Milieu\- en omgevingsaspecten

##### 3\.3\.1 Algemeen

In dit hoofdstuk wordt ingegaan op de verschillende aspecten milieu\- en omgevingsaspecten waar rekening mee moet worden gehouden. Om de haalbaarheid van het bestemmingsplan aan te tonen, is voor een deel van deze aspecten onderzoek verricht. In de betreffende paragrafen worden de bevindingen uit de onderzoeken nader toegelicht.

##### 3\.3\.2 Bodem

**Algemeen**

Bij ruimtelijke ontwikkelingen moet aangetoond worden dat de bodem\- en grondwaterkwaliteit ter plaatse van het plangebied geschikt zijn voor het beoogde gebruik.

**Toetsing**

Door Buro Ontwerp \& Omgeving is in december 2017 een actualiserend bodemonderzoek en verkennend onderzoek asbest in bodem ter plaatse van het plangebied uitgevoerd1. Het onderzoek is als Bijlage 1 bijgevoegd. De conclusies uit het onderzoek worden hierna kort behandeld.

In 2006 en 2009 is reeds een bodemonderzoek op de locatie verricht. Destijds zijn uitsluitende lichte verontreinigingen aangetroffen in de bovengrond, ondergrond en het grondwater. Het doel van het actualiserend bodemonderzoek is het verkrijgen van een indicatie (actualisatie) van de huidige milieuhygiÃ«nische kwaliteit van de bovengrond. Uit het onderzoek komt naar voren dat de bovengrond ten hoogste licht verontreinigd is met minerale olie en/of PAK.

Voorafgaand aan het veldwerk is het maaiveld geÃ¯nspecteerd op de aanwezigheid van asbestverdachte materialen. Hierbij zijn geen asbestverdachte materialen aangetroffen. Het uitgegraven materiaal is per inspectiegat gezeefd (20 mm) en afzonderlijk beoordeeld op de aanwezigheid van asbestverdachte materialen in de fractie \>20 mm. Ook hierbij zijn geen asbestverdachte materialen waargenomen.

De vastgestelde milieuhygiÃ«nische bodemkwaliteit vormt op basis van het onderzoek en voorgaande onderzoeken geen belemmering voor de herziening van het bestemmingsplan en de beoogde nieuwbouw ter plaatse van het plangebied.

**Conclusie**

Het aspect bodem vormt geen belemmering voor de uitvoering van het plan.

##### 3\.3\.3 Geluid

**Algemeen**

De mate waarin het geluid, veroorzaakt door het wegverkeer en/of door industrie, onder andere het woonmilieu mag belasten, is geregeld in de Wet geluidhinder (Wgh). Bij ruimtelijke ontwikkelingen moet volgens de Wgh worden aangetoond dat gevoelige functies, zoals een woning, een aanvaardbare geluidsbelasting hebben als gevolg van omliggende (spoor)wegen en industrieterreinen. Indien nieuwe geluidsgevoelige functies worden toegestaan, stelt de Wgh de verplichting akoestisch onderzoek te verrichten naar de geluidsbelasting ten gevolge van omliggende (spoor)wegen en industrieterreinen.

**Toetsing**

In het geldend bestemmingsplan is de haalbaarheid van de woningen voor wat betreft het aspect geluid reeds aangetoond. De beoogde woningen worden, ten opzichte van de geldende bouwmogelijkheid niet dichter op de omliggende wegen gerealiseerd. Om die reden kan akoestisch onderzoek achterwege blijven.

**Conclusie**

Het aspect geluid vormt geen belemmering voor de uitvoerbaarheid van het bestemmingsplan.

##### 3\.3\.4 Luchtkwaliteit

**Algemeen**

De Wet luchtkwaliteit (verankerd in de Wet milieubeheer, hoofdstuk 5, titel 5\.2\) is een implementatie van diverse Europese richtlijnen omtrent luchtkwaliteit, waarin onder andere grenswaarden voor vervuilende stoffen in de buitenlucht zijn vastgesteld ter bescherming van mens en milieu. In Nederland zijn stikstofdioxide (NO2) en zwevende deeltjes als PM10 (fijn stof) de maatgevende stoffen waar de concentratieniveaus het dichtst bij de grenswaarden liggen. Overschrijdingen van de grenswaarden komen, uitzonderlijke situaties daargelaten, bij andere stoffen niet voor. Vanaf 1 januari 2015 dient het bevoegd gezag de luchtkwaliteit ook te toetsen aan de grenswaarde voor PM2,5\. Op basis van onderzoek door het Planbureau voor de Leefomgeving kan worden gesteld dat als aan de grenswaarden voor PM10 wordt voldaan, ook aan de grenswaarde voor PM2,5 wordt voldaan.

Hoewel de luchtkwaliteit de afgelopen jaren flink is verbeterd, kan Nederland niet voldoen aan de luchtkwaliteitseisen die in 2010 van kracht zijn geworden. De EU heeft Nederland derogatie (uitstel) verleend op grond van het Nationaal Samenwerkingsprogramma Luchtkwaliteit (NSL). Dit betreft een gemeenschappelijke aanpak van het Rijk en diverse regio's om samen te werken aan een schonere lucht, waarbij ruimte wordt geboden aan noodzakelijke ruimtelijke ontwikkelingen. Plannen die in betekenende mate bijdragen aan luchtverontreiniging worden opgenomen in een gebiedsgericht programma van het NSL. Het maatregelenpakket in het NSL is hiermee in evenwicht en zodanig dat op termijn de luchtkwaliteit in heel Nederland onder de grenswaarden ligt. Plannen die 'niet in betekenende mate' (NIBM) bijdragen aan luchtverontreiniging hoeven niet langer individueel getoetst te worden aan de Europese grenswaarden aangezien deze niet leiden tot een significante verslechtering van de luchtkwaliteit. Deze grens is in de AMvB NIBM gelegd bij 3% van de grenswaarde van een stof: Voor NO2 en PM10 betekent dit dat aannemelijk moet worden gemaakt dat het project tot maximaal 1,2 Ã¸g/mÂ³ verslechtering leidt. Voor een aantal functies (o.a. woningen, kantoren, tuin\- en akkerbouw) is dit gekwantificeerd in de ministeriÃ«le regeling NIBM.

Uit het oogpunt van een goede ruimtelijke ordening wordt afgewogen of het aanvaardbaar is het project op deze plaats te realiseren. Hierbij kan de blootstelling aan luchtverontreiniging een rol spelen, ook als het project 'niet in betekenende mate' bijdraagt aan de luchtverontreiniging. Er is sprake van een significante blootstellingsduur als de verblijfsduur die gemiddeld bij de functie te verwachten is een aanzienlijk deel van de dag betreft. Volgens de toelichting op de Regeling Beoordeling luchtkwaliteit is dit onder andere het geval bij een woning, school of sportterrein.

Gevoelige bestemmingen als scholen, kinderdagverblijven, bejaarden\- en zorgtehuizen genieten op grond van de gelijknamige AMvB extra bescherming. SubstantiÃ«le uitbreiding of nieuwvestiging binnen 50 meter van een provinciale weg of 300 meter van een Rijksweg is alleen toegestaan als de concentraties luchtvervuilende stoffen zich onder de grenswaarden bevinden, waardoor geen onacceptabele gezondheidsrisico's optreden.

**Toetsing**

De voorgenomen ontwikkeling bestaat uit de realisatie van circa tien nieuwe woningen. Deze woningen maken deel uit van de grotere ontwikkeling van de hele woonwijk Kerkwijk. In totaal zijn er circa 350 woningen voorzien in deze woonwijk. Volgens de ministeriÃ«le regeling NIBM draagt een bouwplan met minder dan 1\.500 woningen niet in betekenende mate bij aan de luchtverontreiniging. Toetsing aan de grenswaarden is derhalve niet noodzakelijk.

In het plangebied worden geen gevoelige functies beoogd zoals bedoeld in het 'Besluit gevoelige bestemmingen'. Toetsing aan de grenswaarden is daarom niet noodzakelijk.

In het kader van een goede ruimtelijke ordening is de lokale luchtkwaliteit onderzocht, zodat onacceptabele gezondheidsrisico's kunnen worden uitgesloten. Hiertoe is de monitoringstool2Â uit het Nationaal Samenwerkingsprogramma Luchtkwaliteit (NSL) van de rijksoverheid geraadpleegd. De monitoringstool geeft inzicht in de concentraties stikstofdioxide (NO2) en fijn stof (PM10) in het plangebied tussen 2015 en 2030\. De monitoringstool kent scenario's zonder en met lokale maatregelen die er voor moeten zorgen dat op termijn overal aan de grenswaarden wordt voldaan. Beide typen scenario's laten in de toekomst een afname van de concentraties zien. Dit komt doordat bedrijven en het verkeer steeds schoner worden door technologische verbeteringen. De monitoringstool maakt duidelijk dat de concentraties luchtvervuilende stoffen in de peiljaren 2015, 2020 en 2030 in het plangebied onder de grenswaarden liggen die op Europees niveau zijn vastgesteld ter bescherming van mens en milieu tegen schadelijke gevolgen van luchtverontreiniging. De blootstelling aan luchtverontreiniging is hierdoor beperkt en leidt niet tot onaanvaardbare gezondheidsrisico's.

**Conclusie**

Het aspect luchtkwaliteit vormt geen belemmering voor de uitvoerbaarheid van het bestemmingsplan.

##### 3\.3\.5 Externe veiligheid

**Algemeen**

Bepaalde maatschappelijke en bedrijfsmatige activiteiten brengen risico's op zware ongevallen met mogelijk grote gevolgen voor de omgeving met zich mee. Externe veiligheid richt zich op het beheersen van de risico's bij de productie, opslag, transport en gebruik van gevaarlijke stoffen. De aanwezigheid of het nieuw vestigen van dergelijke activiteiten kunnen beperkingen opleggen aan de omgeving, doordat veiligheidsafstanden tussen risicovolle activiteiten en bijvoorbeeld woningen nodig zijn. Aan de andere kant is het rijksbeleid er op gericht de schaarse ruimte zo efficiÃ«nt mogelijk te benutten.

De wetgeving rond externe veiligheid richt zich op het beschermen van kwetsbare en beperkt kwetsbare objecten (artikel 1 van het Bevi). Kwetsbaar zijn onder meer woningen, onderwijs\- en gezondheidsinstellingen, bejaardentehuizen en kinderopvang\- en dagverblijven. Beperkt kwetsbaar zijn onder meer kleine kantoren, winkels, horeca en parkeerterreinen. Bij externe veiligheid wordt onderscheid gemaakt in plaatsgebonden risico en groepsrisico.

*Plaatsgebonden risico*

Het plaatsgebonden risico mag in principe nergens groter zijn dan 1 op 1 miljoen (ofwel 10\-6). Dit is de kans dat een denkbeeldig persoon, die zich een jaar lang permanent op de betreffende plek bevindt (de plek waarvoor het risico is uitgerekend), dodelijk verongelukt door een ongeval. Elke ruimtelijke ontwikkeling wordt getoetst aan het plaatsgebonden risico van 10\-6 als grenswaarde.

*Groepsrisico*

Het groepsrisico geeft de kans aan dat in Ã©Ã©n keer een groep mensen die zich in de omgeving van een risicosituatie bevindt, dodelijk door een ongeval wordt getroffen. Groepsrisico legt een relatie tussen de kans op een ramp en het aantal mogelijke slachtoffers. Bij groepsrisico is het dan ook niet een contour die bepalend is, maar het aantal mensen dat zich gedurende een bepaalde periode binnen de effectafstand van een risicovolle activiteit ophoudt. Welke kans nog acceptabel geacht wordt, is afhankelijk van de omvang van de ramp. Een ongeval met 100 doden leidt tot meer ontwrichting, leed en emoties, dan een ongeval met 10 dodelijke slachtoffers. Aan de kans op een ramp met 100 doden wordt dan ook een grens gesteld, die een factor honderd lager ligt dan voor een ramp met 10 doden. In het Bevi (stb. 250, 2004\) wordt verder een verantwoordingsplicht (door de overheid) voor het groepsrisico rond inrichtingen wettelijk geregeld (art. 13\). De verantwoording houdt in dat wordt aangegeven of risico's acceptabel zijn en welke maatregelen worden genomen om de risico's te verkleinen.

**Toetsing**

De voorgenomen ontwikkeling bestaat uit de realisatie van circa tien nieuwe woningen in het plangebied. In het vigerende bestemmingsplan is de bouw van de woningen reeds mogelijk. Dit bestemmingsplan ziet toe op een aanpassing in de toegestane bouwwijze en de inrichting van de openbare ruimte. In het plangebied worden nieuwe kwetsbare objecten mogelijk gemaakt. De navolgende afbeelding bevat een fragment van de risicokaart Nederland. De globale ligging van het plangebied is aangeduid met een blauwe ster.

![afbeelding "i_NL.IMRO.1955.bpsgddmwonmeurskwk-va01_0010.png"](i_NL.IMRO.1955.bpsgddmwonmeurskwk-va01_0010.png)

*Figuur 3\.2: Uitsnede risicokaart Nederland*

Volgens de Risicokaart zijn er in de directe omgeving van het deelgebied zowel stationaire als mobiele bronnen aanwezig. Het betreft de volgende genummerde bronnen:

*Stationaire bronnen*

* 1\. Gasdrukregel\- en meetstation, Liander infra Oost NV;

Afstand tot plangebied 370 meter;

* 2\. Palletfabriek R. Derksen B.V., buitenopslag brandbare vaste stoffen;

Afstand tot plangebied 500 meter;

* 3\. Hollarts kunstoftechniek, buitenopslag brandbare vaste stoffen;

Afstand tot plangebied 445 meter;

* 4\. Agruniekvallei, opslag stofexplosief gevaarlijke stoffen;

Afstand tot het plangebied 610 meter;

* 5\. BP De Fluun Staring BV, verkoop LPG.

Afstand tot plangebied 700 meter;

De eerste vier genoemde stationaire bronnen zijn op basis van het activiteitenbesluit dan wel de milieuvergunning opgenomen op de risicokaart. Het plangebied ligt ruim buiten de 10\-6Â contour van deze inrichtingen. Deze inrichtingen hebben geen groepsrisico. Nadere toetsing aan het groepsrisico is daarom niet noodzakelijk.

Het tankstation (bronnr. 5\) heeft een 10\-6 contour van 45 m vanwege het vulpunt van het LPG\-tankstation. Het plangebied ligt ruim buiten deze contour voor hetÂ plaatsgebonden risico. Voor LPG\-tankstations geldt een invloedsgebied van het groepsrisico van 150 m. Het plangebied ligt ook ruim buiten deze zone. Een nadere toetsing aan het groepsrisico kan daarom achterwege blijven.

*Mobiele bronnen*

* 6\. Aardgasleiding NEN 3550\-leiding, N\-566\-10;

Afstand tot plangebied 245 meter.

De buisleiding betreft een aardgasleiding met een uitwendige diameter van 4,49 inch en een maximale werkdruk van 40 bar. Derhalve geldt een inventarisatieafstand voor het groepsrisico van 64 meter. Het plangebied is gelegen op een afstand van 245 meter van de buisleiding. Een nadere verantwoording van het groepsrisico kan daarmee achterwege blijven.

* 7\. Ten zuidoosten van het plangebied ligt de rijksweg A18\. De rijksweg A18 is een doorgaande transportroute voor gevaarlijke stoffen die hiervoor is aangewezen in de Regeling Basisnet. Conform bijlage 1 van deze Regeling heeft de rijksweg geen 10\-6Â contour of een plasbrandaandachtsgebied en bedraagt het invloedsgebied 355 meter. Uit de meest recente tellingen (digitale tellingen 2013, bron Rijkswaterstaat.nl) blijkt dat een gering aantal transporten met giftige vloeistoffen plaatsvindt over A18\.

De planlocatie ligt op circa 1\.500 meter van de A18 en is gelegen buiten het invloedsgebied van de rijksweg.

* 8\. De locatie van de planontwikkeling is gelegen gelegen binnen het invloedsgebied van de Betuweroute (\= 4\.000 meter) en de A12 (\= 4\.000 meter). Over beide transportroutes worden hoge aantallen giftige vloeistoffen en giftige gassen getransporteerd (bron tellingen Rijskwaterstaat.nl en bijlage 2 regeling Basisnet) zodat ten aanzien van deze risicobronnen een verantwoording van het groepsrisico opgesteld dient te worden.

Gelet op de afstand (875 meter t.o.v. de rijksweg A12 en 2\.300 meter t.o.v. de Betuweroute) kan volstaan worden me een beperkte verantwoording.

***Beperkte verantwoording groepsrisico***

Uit toetsing aan de signaleringskaart externe veiligheid blijkt dat het ruimtelijk besluit betrekking heeft op het mogelijk maken van kwetsbare objecten binnen het invloedsgebied van toxische stoffen over de Betuweroute en de rijksweg A12 en geheel buiten de 200 meter van de transportroute. Op basis van het Bevt dient voor een ruimtelijk besluit buiten de 200 meter vanaf de transportroute ingegaan te worden op:

* De mogelijkheden tot voorbereiding van bestrijding en beperking van de omvang van een ramp op die weg, spoorweg of dat binnenwater;

* De mogelijkheden voor personen om zich in veiligheid te brengen indien zich op die weg, spoorweg of dat binnenwater een ramp voordoet. Dit is alleen van toepassing op nog niet aanwezige (beperkt) kwetsbare objecten.

Daarnaast stelt het Bevt dat de Veiligheidsregio in de gelegenheid gesteld moet worden om advies uit te brengen over de mogelijkheden voor de bestrijdbaarheid en zelfredzaamheid.

Uit de notitie 'VGR voor standaard externe veiligheidssituaties' blijkt dat wanneer een ruimtelijk besluit buiten de 200 meter zone van een transportroute ligt en het besluit geen objecten toestaat voor verminderd zelfredzame personen, er sprake is van een standaard externe veiligheidssituatie. Voor deze situaties wordt de onderstaande verantwoording van het groepsrisico gehanteerd.

*Maatgevende scenario's*

De maatgevende scenario's voor de mogelijkheden voor de bestrijdbaarheid en zelfredzaamheid waarbij het plangebied binnen het invloedsgebied van brandbare gassen en toxische vloeistoffen/gassen ligt is een wolkbrandexplosie en een toxische wolk. Onderstaand is vanuit deze scenario's ingegaan op de mogelijkheden voor de bestrijdbaarheid en zelfredzaamheid.

*De mogelijkheden tot voorbereiding van bestrijding en beperking van de omvang van een ramp*

Bij een calamiteit zal de brandweer zich inzetten om effecten ten gevolge van het incident te beperken of te voorkomen. Deze inzet zal voornamelijk plaatsvinden bij de bron. De brandweer richt zich dan niet direct op het bestrijden van effecten in of nabij het plangebied. Eventuele secundaire branden in het plangebied kunnen met behulp van de primaire bluswatervoorzieningen worden bestreden door de brandweer. De mogelijkheden voor bestrijdbaarheid worden daarom niet verder in beschouwing genomen.

*De mogelijkheden voor personen om zich in veiligheid te brengen*

Bij een calamiteit is het belangrijk dat de aanwezigen in het plangebied worden geÃ¯nformeerd hoe te handelen bij een incident. Hiervoor wordt gebruik gemaakt van de zogenaamde waarschuwings\- en alarmeringspalen (WAS\-palen) of NL\-alert. Bij een scenario waarin toxische stoffen vrijkomen, is het advies om te schuilen in een gebouw.

**Conclusie**

Het aspect externe veiligheid vormt geen belemmering voor de uitvoerbaarheid van het initiatief.

##### 3\.3\.6 Bedrijven en milieuzonering

**Algemeen**

Indien door middel van een plan nieuwe, milieuhindergevoelige functies mogelijk worden gemaakt, dient te worden aangetoond dat deze niet worden gerealiseerd binnen de hinderzone van omliggende bedrijven. Anderzijds mogen milieuhindergevoelige functies in de directe omgeving van het plangebied niet negatief worden beÃ¯nvloed door de ontwikkelingen die met een plan mogelijk worden gemaakt.

Wat betreft de aanbevolen afstanden tussen bedrijvigheid en gevoelige functies, zoals wonen, is de brochure 'Bedrijven en milieuzonering' (2009\) van de Vereniging van Nederlandse Gemeenten geraadpleegd. Hierin worden richtafstanden voor het omgevingstype 'gemengd gebied' als 'rustige woonwijk' en 'rustig buitengebied' aanbevolen.

Gemengde gebieden betreffen gebieden die langs hoofdinfrastructuur liggen en/of gebieden met matige tot sterke functiemenging. In een rustige woonwijk en het buitengebied komen vrijwel geen andere functies voor. De richtafstanden gelden voor een gemiddeld nieuw bedrijf en gaan uit van het gebiedstype 'rustig woongebied'. Voor gemengde gebieden kunnen de richtafstanden worden verminderd. De afstand wordt gemeten vanaf het op de verbeelding aangeduide deel voor de bedrijfsmatige activiteit tot aan de gevel van de woningen gelegen buiten het betreffende perceel.

**Toetsing**

In het geldend bestemmingsplan is de haalbaarheid van de woningen voor wat betreft het aspect bedrijven en milieuzonering reeds aangetoond. De beoogde woningen worden, ten opzichte van de geldende bouwmogelijkheid niet dichter op de omliggende hinderveroorzakende functies gerealiseerd. Om die reden kan een verdere toetsing van het aspect bedrijven en milieuzonering achterwege blijven.

**Conclusie*Â***

Geconcludeerd wordt dat vanuit het aspect bedrijven en milieuzonering geen belemmeringen aanwezig zijn voor de uitvoerbaarheid van het initiatief.

##### 3\.3\.7 Geur

**Algemeen*Â***

De Wet geurhinder en veehouderij (Wgv) vormt in eerste instantie het wettelijk kader bij de beoordeling van een aanvraag voor een omgevingsvergunning voor dierenverblijven van veehouderijen. De Wet geurhinder en veehouderij geeft hiervoor geurbelastings\- en afstandsnormen in relatie met geurgevoelige objecten in de nabijheid van de (geprojecteerde) veehouderij.

De Wgv heeft betrekking op twee aspecten. Ten eerste speelt de geurbelasting een rol bij de beoordeling of er in het kader van een goede ruimtelijke ordening een goed woon\- en leefklimaat kan worden gegarandeerd. Ten tweede moet bij de belangenafweging voor een zorgvuldige besluitvorming worden nagegaan of een partij niet onevenredig in haar belangen wordt geschaad.

**Toetsing**

In het geldend bestemmingsplan is de haalbaarheid van de woningen voor wat betreft het aspect geur reeds aangetoond. De beoogde woningen worden, ten opzichte van de geldende bouwmogelijkheid niet dichter op de omliggende veehouderijen gerealiseerd. Om die reden worden de bestaande veehouderijen eveneens niet (verder) in hun ontwikkelingsmogelijkheden belemmerd.

**Conclusie**

Het aspect geur vormt geen belemmering voor de uitvoerbaarheid van het initiatief.

##### 3\.3\.8 Water

***Beleid***

Het waterbeleid van Rijk en provincie is gericht op een veilig en goed bewoonbaar land met gezonde, duurzame watersystemen. Het plangebied ligt in het beheersgebied van het Waterschap Rijn en IJssel. In het Waterbeheerplan 2016\-2021 van Waterschap Rijn en IJssel laat het waterschap zien welke ontwikkelingen voor het waterbeheer van belang zijn en welke accenten zij in de samenwerking met haar partners willen leggen. Vanuit die omgevingsverkenning is vervolgens het beleid voor de planperiode 2016\-2021 beschreven voor primaire taakgebieden van het waterschap:

* Bescherming tegen overstromingen en werken aan veiligheid: Veilig water.

* Zorgen voor de juiste hoeveelheid water en passende waterpeilen: Voldoende water.

* Zorgen voor een goede waterkwaliteit die nodig is voor mens, plant en dier: Schoon water.

* Verwerken van afvalwater en het benutten van energie en grondstoffen daaruit: Afvalwater.

* Zorgen voor goede randvoorwaarden voor beroepsvaart op de Oude IJssel: Vaarwegbeheer.

***Watertoets***

Waterschap Rijn en IJssel heeft een watertoetstabel ontwikkeld waarmee met een aantal vragen in beeld te brengen is welke wateraspecten relevant zijn en met welke intensiteit het watertoetsproces doorlopen dient te worden. De vragen zijn gericht op de locatie van de ruimtelijke ontwikkeling en welke veranderingen er mogelijk worden gemaakt.

De intensiteit van het watertoetsproces is afhankelijk van de antwoorden op de vragen. Als erop een categorie 2 vraag een 'ja' is geantwoord, is een uitgebreide watertoets noodzakelijk. Is er op geen van de categorie 2 vragen een 'ja' geantwoord, dan kan een verkorte watertoets doorlopen worden. Als er alleen met 'nee' is geantwoord, dan is het RO\-plan waterhuishoudkundig niet van belang en hoeft er geen wateradvies bij het waterschap gevraagd te worden.

Navolgend is de watertoetstabel opgenomen. De relevante waterthema's voor de ontwikkeling worden door middel van de watertoetstabel geselecteerd en vervolgens beschreven (wanneer de toetsvraag met 'ja' is beantwoord).

| Thema   Â | | | Toetsvraag   Â | Relevant   Â | Intensiteit   Â |

| --- | --- | --- | --- | --- | --- |

| Veiligheid   Â | | | 1\. Ligt in of binnen 20 meter vanaf het plangebied een waterkering? (primaire waterkering, regionale waterkering of kade)2\. Ligt het plangebied in een waterbergingsgebied of winterbed van een rivier?   Â | Nee Nee   Â | 2 2   Â |

| Riolering en Afvalwater\-keten   Â | | | 1\. Is de toename van het afvalwater (DWA) groter dan 1 m3/uur?2\. Ligt in het plangebied een persleiding van WRIJ?3\. Ligt in of nabij het plangebied een RWZI of rioolgemaal van het waterschap?   Â | NeeNee Nee   Â | 21 1   Â |

| Wateroverlast (oppervlakte\-water)   Â | | | 1\. Is er sprake van toename van het verhard oppervlak met meer dan 2\.500 m2?2\. Is er sprake van toename van het verhard oppervlak met meer dan 500 m2?3\. Zijn er kansen voor het afkoppelen van bestaand verhard oppervlak? 4\. In of nabij het plangebied bevinden zich natte en laag gelegen gebieden, beekdalen, overstromingsvlaktes?   Â | Nee Nee Nee Nee   Â | 2 1 1 1   Â |

| Oppervlakte\-waterkwaliteit   Â | | | 1\. Wordt vanuit het plangebied (hemel)water op oppervlaktewater geloosd?   Â | Nee   Â | 1   Â |

| Grondwater\-overlast   Â | | | 1\. Is in het plangebied sprake van slecht doorlatende lagen in de ondergrond? 2\. Is in het plangebied sprake van kwel?3\. Beoogt het plan dempen van perceelsloten of andere wateren?4\. Beoogt het plan aanleg van drainage?    Â | NeeNee NeeNee   Â | 11 11   Â |

| Grondwater\-kwaliteit   Â | | | 1\. Ligt het plangebied in de beschermingszone van een drinkwateronttrekking?    Â | Nee   Â | 1   Â |

| Inrichting en beheer   Â | | | 1\. Bevinden zich in of nabij het plangebied wateren die in eigendom of beheer zijn bij het waterschap?2\. Heeft het plan herinrichting van watergangen tot doel?   Â | Nee Nee   Â | 1 2   Â |

| Volksgezond\-heid   Â | | | 1\. In of nabij het plangebied bevinden zich overstorten uit het gemengde stelsel? 2\. Bevinden zich, of komen er functies, in of nabij het plangebied die milieuhygiÃ«nische of verdrinkingsrisico's met zich meebrengen (zwemmen, spelen, tuinen aan water)?   Â | Nee   Nee   Â | 1   1   Â |

| Natte natuur   Â | | | 1\. Bevindt het plangebied zich in of nabij een natte EVZ?2\. Ligt in of nabij het plangebied een HEN of SED water?3\. Bevindt het plangebied zich in beschermingszones voor natte natuur?4\. Bevindt het plangebied zich in een Natura 2000\-gebied?   Â | NeeNee Nee Nee   Â | 22 1 1   Â |

| Verdroging   Â | | | 1\. Bevindt het plangebied zich in een TOP\-gebied?   Â | Nee   Â | 1   Â |

| Recreatie   Â | | | 1\. Bevinden zich in het plangebied watergangen en/of gronden in beheer van het waterschap waar actief recreatief medegebruik mogelijk wordt?   Â | Nee   Â | 2   Â |

| Cultuurhistorie   Â | | | 1\. Zijn er cultuurhistorische waterobjecten in het plangebied aanwezig?   Â | Nee   Â | 1   Â |

*Algemeen*

Ter plaatse van het plangebied ligt reeds de structuur voor de waterhuishouding van de nieuwbouwwijk. Daarbij is rekening gehouden met de bouw van woningen ter plaatse van het plangebied. Voorliggend bestemmingsplan ziet toe op een aanpassing van de toegestane bouwwijze. Daarbij kan het verhard oppervlakte, ten opzichte van de bestaande bouwmogelijkheden, mogelijk beperkt toenemen. Hemelwater afkomstig van de nieuw te bouwen woningen wordt niet op de riolering geloosd, maar afgekoppeld en geÃ¯nfiltreerd in de bodem. Bij de bouw van de nieuwe woningen worden uitsluitend duurzame (niet\-uitlogende) materialen toegepast waardoor de waterkwaliteit op peil blijft.

**Overleg Waterschap Rijn en IJssel**

Bij de watertoetstabel zijn de vragen alleen met 'nee' beantwoord. Dit betekent dat het plan waterhuishoudkundig niet van belang is voor het waterschap en er geen wateradvies bij het waterschap gevraagd hoeft te worden. Om die reden is geen overleg met het waterschap gevoerd.

**Conclusie**

Het aspect water vormt geen belemmering voor de uitvoerbaarheid van het initiatief.

##### 3\.3\.9 Archeologie en cultuurhistorie

**Algemeen**

Op basis van artikel 3\.1\.6, vijfde lid, onderdeel a, van het Bro moet in een toelichting van een bestemmingsplan bij ruimtelijke ontwikkelingen worden getoetst, hoe er wordt omgegaan met de aspecten archeologie en cultuurhistorie. De bescherming van archeologische waarden is verankerd in de Erfgoedwet. Het belangrijkste doel van deze wet is de bescherming van de aanwezige en de te verwachten archeologische waarden door het reguleren van bodemverstorende activiteiten.

**Toetsing**

***Archeologie***

Op 7 april 2015 heeft het college van burgemeester en wethouders besloten tot vaststelling van een geactualiseerde archeologische verwachtings\- en maatregelenkaart. De op de kaart opgenomen archeologische verwachtingen zijn vervolgens vertaald naar diverse vigerende bestemmingsplannen, zo ook ter plaatse van het plangebied.

De woonwijken van Didam hebben volgens de âMaatregelenkaartâ voor het grootste deel een (middel)hoge verwachtingswaarde (AWV 5\). Indien behoud in situ niet mogelijk is, dient voorafgaand aan eventuele planvorming en voorafgaand aan vergunning verlening voor bodemverstorende ingrepen dieper dan 30 cm âmv en een oppervlak van meer dan 100 mÂ² inventariserend archeologisch onderzoek conform de richtlijnen KNA te worden uitgevoerd. De bij deze verwachtingen beleid en maatregelen zijn doorvertaald in de regels en op de verbeelding van bestemmingsplannen. Daarbij wordt opgemerkt dat voor een aantal locaties sinds het opstellen van het beleid reeds archeologisch onderzoek en opgravingen hebben plaatsgevonden. Dit is ook het geval voor nieuwbouwwijk Kerkwijk (Kerkwijk \- ADC ArcheoProjecten, Didam Randweg Zuid en Kerkwijk, Rapport 565, december 2005\). Derhalve is voor deze locaties geen dubbelbestemming opgenomen.

***Cultuurhistorie***

Op basis van de Cultuurhistorische kenmerkenkaart van de gemeente Montferland blijkt dat er ter plaatse van het plangebied geen monumenten of andere cultuurhistorische waarden aanwezig zijn.

**Conclusie**

De aspecten archeologie en cultuurhistorie vormen geen belemmering voor de uitvoerbaarheid van het initiatief.

##### 3\.3\.10 Flora en fauna

**Algemeen**

Bij elke ruimtelijke ontwikkeling moet, in het kader van de Wet natuurbescherming, in beeld worden gebracht of er sprake is van invloeden op natuurwaarden en beschermde soorten.

**Toetsing**

Door Staring Advies is in april 2018 een quickscan natuurtoets uitgevoerd3. De conclusies uit dit onderzoek worden hierna behandeld. Dit onderzoek is als Bijlage 2 bijgevoegd.

*Gebiedsbescherming*

In het plangebied wordt een braakliggend perceel binnen de bebouwde kom van Didam benut voor woningbouw. Ruimtelijke ingrepen in of nabij Natura 2000\-gebieden zijn niet toegestaan wanneer deze significante negatieve effecten op de kernkwaliteiten van de Natura 2000\-gebieden veroorzaken. Er vinden geen ruimtelijke ingrepen plaats in een Natura 2000\-gebied. Door de aard en de omvang van de activiteiten en door de afstand tussen het plangebied en het Natura 2000\-gebied 'Rijntakken' en overige Natura 2000\-gebieden worden geen significante negatieve effecten op de instandhoudingsdoelen en ontwikkelingsopgaven verwacht door directe verstoringsfactoren als oppervlakteverlies of versnippering. Door de aard en beperkte omvang van de activiteiten, de relatief grote afstand en het ontbreken van een ecologische binding zijn ook significante negatieve effecten door indirecte verstoringsfactoren als verontreiniging, verdroging, geluidsverstoring of lichtverstoring op voorhand uit te sluiten. De extra (tijdelijke) stikstofdepositie die ontstaat als gevolg van de aanlegwerkzaamheden is, gezien de relatief grote afstand tot de gevoelige habitattypen, verwaarloosbaar.

Het plangebied ligt niet in het GNN (Gelders Natuurnetwerk) of in een GO (Groene Ontwikkelingszone). De kernkwaliteiten van het GNN worden niet aangetast. In het plangebied wordt een braakliggend perceel binnen de bebouwde kom van Didam benut voor woningbouw. Er vindt geen ruimtebeslag op bestaande natuur binnen het GNN plaats. Er worden geen opgaande groenstructuren of andere natuurelementen verwijderd binnen het GNN. Nadelige effecten voor, tijdens en na inrichting van het plangebied op het GNN zijn niet te verwachten door de aard van de werkzaamheden.

*Soortenbescherming*

In het kader van de soortenbescherming is een literatuur\- en veldonderzoek verricht. De bevindingen uit het onderzoek worden hierna kort behandeld.

Huismus

Het plangebied behoort tot het functioneel leefgebied van de huismus. Het perceel is geschikt als foerageergebied voor de soort. Aangrenzende groenstructuren zijn geschikt als schuilplaats en slaapplaats. Van de huismusis zowel de nestlocatie als het functioneel leefgebied beschermd. Indien de functionaliteit van de vaste rust\-en verblijfplaats (de nestlocatie) aangetast wordt door ruimtelijke ingrepen binnen het leefgebied, is dit een overtreding van de Wet natuurbescherming. Door de geplande woningbouw in het plangebied is er mogelijk tijdelijk sprake van een verstorend effect op nabij broedende huismussen tijdens de werkzaamheden. Daarnaast raken eventueel aanwezige huismussen permanent een essentieel foerageergebied kwijt. Aanvullend onderzoek is noodzakelijk om te bepalen of er huismussen broeden binnen de invloedsfeer van de geplande ruimtelijke ontwikkelingen.

Steenuil

Het plangebied behoort tot het functioneel leefgebied van een steenuil(paar). Het perceel is geschikt als foerageergebied voor de soort. Van de steenuil is zowel de nestlocatie als het functioneel leefgebied beschermd. Indien de functionaliteit van de vaste rust\-en verblijfplaats (de nestlocatie) aangetast wordt door ruimtelijke ingrepen binnen het leefgebied, is dit een overtreding van de Wet natuurbescherming. Door de geplande woningbouw in het plangebied is er tijdelijk sprake van een verstorend effect tijdens de werkzaamheden. Daarnaast raakt de steenuil permanent een gedeelte van het foerageergebied kwijt. In het rapport van het aanvullend onderzoek (zie verderop in deze paragraaf) wordt nader ingegaan op het effect van de geplande ruimtelijke ontwikkelingen op de steenuil.

Vleermuizen

Het plangebied betreft een klein, open graslandperceel zonder opgaande groenstructuren. Potentiele verblijfplaatsen in de vorm van gebouwen of bomen ontbreken in het plangebied. Het plangebied is door de openheid weinig van waarde als vliegroute of foerageergebied voor vleermuizen. In het onderzoek wordt ook ingegaan op de naastgelegen groenstructuren (hagen, struweel, solitaire bomen). Deze zijn geschikt als foerageergebied voor diverse soorten vleermuizen. Indien er sprake is van fysieke aantasting van deze groenstructuren, bijvoorbeeld door bomenkap, of aantasting door bijvoorbeeld strooilicht, treedt mogelijk verstoring van een functioneel leefgebied van vleermuizen op. Dit is een overtreding van de Wet natuurbescherming. Indien mogelijk sprake is van aantasting van een essentieel foerageergebied is gericht vleermuisonderzoek noodzakelijk. Met voorliggend plan worden naastgelegen groenstructuren niet aangetast. Om die reden is gericht vleermuisonderzoek niet noodzakelijk.

Overige soort(groep)en

Voor overige soort(groep)en is aanvullend onderzoek of het aanvragen van een ontheffing in het kader van de Wet natuurbescherming niet noodzakelijk.

*Aanvullend onderzoek huismus en steenuil*

Door Staring Advies is in april 2018 een aanvullend onderzoek uitgevoerd naar de huismus en de steenuil4 (zie Bijlage 3).

Huismus

De huismus is in de directe omgeving van het plangebied aangetroffen. De geplande ruimtelijke ontwikkelingen hebben echter geen negatief effect op het leefgebied van deze soort. Voor deze soort zijn geen maatregelen nodig.

Steenuil

Uit de effectbeoordeling blijkt dat het foerageergebied niet van essentieel belang is voor de functionaliteit van het leefgebied van de steenuil. Er is wel sprake van aantasting van het leefgebied en het verlies aan habitat dient gecompenseerd te worden, om de huidige kwaliteit van het leefgebied te waarborgen. Dit kan gerealiseerd worden door het versterken van het bestaande, te handhavenleefgebied en het steenuilvriendelijk inrichten van de nieuw te realiseren woonwijk 'Kerkwijk'. Hiervoor zijn in het rapport van het aanvullend onderzoek voorstellen gedaan. Voor de steenuil dient ontheffing aangevraagd ten worden, om door Provincie Gelderland te laten beoordelen of de maatregelen die worden voorgesteld voldoende zijn om de functionaliteit van het leefgebied te waarborgen.

Met het nemen van inrichtingsmaatregelen wordt de ontheffing van de Wet natuurbescherming voor de steenuil naar verwachting verleend.

**Conclusie**

Het aspect flora en fauna vormt geen belemmering voor de uitvoering van het plan.

##### 3\.3\.11 Verkeer en parkeren

**Algemeen**

Bij ruimtelijke plannen moet worden aangetoond dat de ontwikkeling geen negatieve gevolgen heeft voor de verkeer\- en parkeersituatie ter plaatse.

**Toetsing**

*Ontsluiting*

De enige ontsluiting van Kerkwijk voor autoverkeer vindt plaats vanaf de randweg (Ruigenhoek), waarop aangesloten wordt door middel van een rotonde. Vanaf deze invalsweg kan via de Grote Huilakker de Meursweg bereikt worden. De aansluiting van de Meursweg op de Dijksestraat is afgesloten en alleen voor hulpdiensten bestemd. Autoverkeer mag hier geen gebruik van maken.

*Langzaam verkeer*

Voor het langzaam verkeer zijn meerdere ontsluitingen van de wijk. Via de randweg en de Meursweg wordt de wijk ontsloten voor langzaam verkeer.

*Inrichting wegen*

Alle wegen in de wijk zijn 30 km/u\-wegen en hebben een verblijfskarakter. Ook de invalsweg zal vanaf de rotonde worden ingericht als 30 km/uur\-weg. De profielen en detaillering van de straten zijn eenvoudig en sober.

*Parkeren*

Uitgangspunt voor de parkeernormen is de CROW 2012\. Uitgaande van 'koop, twee\-onder\-een\-kap' en 'koop, tussen/hoek' van de verstedelijkingsgraad 'matig stedelijk' en het gebiedstype 'rest bebouwde kom' is sprake van een gemiddelde parkeernorm van respectievelijk 2,1 en 1,9 parkeerplaatsen. Binnen het plangebied is voldoende ruimte aanwezig om te voorzien in de parkeerbehoefte die ontstaat als gevolg van de ontwikkeling. Het parkeren in de openbare ruimte is alleen toegestaan op de daarvoor aangewezen plaatsen. Uitgangspunt is dat in de wijk voldoende parkeerplaatsen aanwezig zijn.

**Conclusie*Â***

De aspecten verkeer en parkeren vormen geen belemmering voor de uitvoerbaarheid van het initiatief.

##### 3\.3\.12 Economische uitvoerbaarheid

**Wettelijk kader**

Gelet op het bepaalde in artikel 3\.1 Wro moet in het kader van een bestemmingsplan onder andere inzicht worden verschaft in de economische uitvoerbaarheid van het plan. In verband daarmee is eerst onderzocht of voor het onderhavige bestemmingsplan op grond van artikel 6\.12, eerste lid Wro de verplichting bestaat om Ã©Ã©n of meer exploitatieplannen vast te stellen.

Op grond van artikel 6\.12, lid 1 van de Wro stelt de gemeenteraad een exploitatieplan vast voor gronden waarop een in het Besluit ruimtelijke ordening (hierna: Bro) aangewezen bouwplan is voorgenomen. Dit zijn de volgende bouwplannen:

* de bouw van Ã©Ã©n of meer woningen;

* de bouw van Ã©Ã©n of meer gebouwen;

* de uitbreiding van een gebouw met ten minste 1\.000 m2 of met Ã©Ã©n of meer

* woningen;

* de verbouwing van Ã©Ã©n of meer aaneengesloten gebouwen die voor andere doeleinden in gebruik of ingericht waren, voor woondoeleinden, mits ten minste 10 woningen worden gerealiseerd;

* de verbouwing van Ã©Ã©n of meer aaneengesloten gebouwen die voor andere doeleinden in gebruik waren, voor detailhandel, dienstverlening, kantoor of horecadoeleinden, mits de cumulatieve oppervlakte van de nieuwe functies ten minste 1\.000 m2 bedraagt;

* de bouw van kassen met een oppervlakte van ten minste 1\.000 m2.

Op grond van artikel 6\.12, lid 2 Wro kan van deze verplichting worden afgezien, indien (globaal) sprake is van de volgende factoren:

* het verhaal van de kosten van de grondexploitatie anderszins verzekerd is, en;

* het bepalen van een fasering en/of het vastleggen van locatie\-eisen niet noodzakelijk is.

Voor de beoordeling van de vraag of het kostenverhaal anderszins verzekerd is, is de eigendomsituatie van belang. In het geval dat alle gronden binnen een exploitatiegebied eigendom zijn van de gemeente, kan de gemeente de kosten van de grondexploitatie verrekenen in de prijs van de uit te geven bouwrijpe kavels. In dat geval is het kostenverhaal afdoende anderszins verzekerd en is het vaststellen van een exploitatieplan niet verplicht. Een andere mogelijkheid is dat de gemeente in een overeenkomst met de ontwikkelaar heeft vastgelegd hoe de kosten van de grondexploitatie worden verrekend. Ook in dat geval is het vaststellen van een exploitatieplan niet verplicht.

**Situatie**Â

Het plangebied en daarmee het exploitatiegebied van voorliggend bestemmingsplan is in eigendom van de gemeente Montferland. De kosten van de grondexploitatie worden verrekend in de uiteindelijke grondprijs van de uit te geven bouwrijpe kavels, dan wel tuingrond. Op deze wijze zijn de kosten van de grondexploitatie anderzins verzekerd. Er bestaat derhalve geen noodzaak een exploitatieplan vast te stellen.

### Hoofdstuk 4 Juridische planaspecten

#### 4\.1 Algemeen

##### 4\.1\.1 Wat is een bestemmingsplan

Het gemeentelijke bestemmingsplan is een middel waarmee functies aan gronden worden toegekend. Het gaat dus om het toekennen van gebruiksmogelijkheden. Vanuit de Wet ruimtelijke ordening volgt een belangrijk principe: het gaat om toelatingsplanologie. Het wordt de grondgebruiker (eigenaar, huurder etc.) toegestaan om de functie die het bestemmingsplan geeft uit te oefenen. Dit houdt in dat:

* 1\. de grondgebruiker niet kan worden verplicht om een in het bestemmingsplan aangewezen bestemming ook daadwerkelijk te realiseren, en

* 2\. de grondgebruiker geen andere functie mag uitoefenen in strijd met de gegeven bestemming (het overgangsrecht is hierbij mede van belang).

Een afgeleide van de gebruiksregels in het bestemmingsplan zijn regels voor bebouwing (omgevingsvergunning voor het bouwen) en regels voor het verrichten van 'werken, geen bouwwerken zijnde, en werkzaamheden' (omgevingsvergunning ten behoeve van het uitvoeren van werken, geen bouwwerken zijnde, en werkzaamheden).

Een bestemmingsplan regelt derhalve het toegestane gebruik van gronden (en de bouwwerken en gebouwen) en een bestemmingsplan kan daarbij regels geven voor:

* het bebouwen van de gronden;

* het verrichten van werken, geen bouwwerken zijnde, en werkzaamheden (aanleggen).

Het bestemmingsplan is een belangrijk instrument voor het voeren van ruimtelijk beleid, maar het is zeker niet het enige instrument. Andere ruimtelijke wetten en regels zoals de Woningwet, de Erfgoedwet, de Algemene Plaatselijke Verordening, de Wet milieubeheer en de bouwverordening zijn ook erg belangrijk voor het uitoefenen van het ruimtelijke beleid.

##### 4\.1\.2 Bestemmen, dubbelbestemmen en aanduiden

Op de verbeelding wordt aangegeven welke bestemming gronden hebben. Dit gebeurt via een bestemmingsvlak. Voor het op de verbeelding aangegeven bestemmingsvlak gelden de gebruiksmogelijkheden zoals die in de bijhorende regel worden gegeven. Die toegekende gebruiksmogelijkheden kunnen op twee manieren nader worden ingevuld:

* **Via een dubbelbestemming**

Een dubbelbestemming is, zoals de naam al zegt, een bestemming die Ã³Ã³k aan de gronden wordt toegekend. Voor gronden kunnen dus meerdere bestemmingen gelden. Er geldt altijd Ã©Ã©n 'enkel' bestemming (dat is dÃ© bestemming) en soms geldt er een dubbelbestemming (soms zelfs meerdere). In de regel van de dubbelbestemming wordt omschreven wat er voor de onderliggende gronden geldt aan extra bepalingen in aanvulling, of ter beperking, van de mogelijkheden van de onderliggende bestemmingen.

* **Via een aanduiding**

Een aanduiding is een teken op de verbeelding dat betrekking heeft op een vlak op die kaart. Via een aanduiding wordt in de regels 'iets' geregeld. Dat 'iets' kan betrekking hebben op extra mogelijkheden of extra beperkingen voor het gebruik en/of de bebouwing en/of het aanleggen van werken. Aanduidingen kunnen voorkomen in een bestemmingsregel, in meerdere bestemmingsregels en kunnen ook een eigen regel hebben.

##### 4\.1\.3 Hoofdstukindeling van de regels

De regels zijn verdeeld over 4 hoofdstukken:

**Inleidende regels**

In dit hoofdstuk worden begrippen verklaard die in de regels worden gebruikt (artikel 1\). Dit gebeurt om een eenduidige uitleg en toepassing van de regels te waarborgen. Ook is bepaald de wijze waarop gemeten moet worden bij het toepassen van de regels (artikel 2\).

**Bestemmingsregels**

In dit tweede hoofdstuk zijn de bepalingen van de bestemmingen opgenomen. Dit gebeurt in alfabetische volgorde. Per bestemming is het toegestane gebruik geregeld en zijn bouwregels en, eventueel, ook bepalingen met betrekking tot het uitvoeren van werken, geen bouwwerken zijnde, en werkzaamheden opgenomen. Als er dubbelbestemmingen zijn worden die ook in dit hoofdstuk opgenomen. Die komen, ook in alfabetische volgorde, achter de bestemmingsbepalingen.

Ieder artikel kent een vaste opzet. Eerst wordt het toegestane gebruik geformuleerd in de bestemmingsomschrijving. Vervolgens zijn bouwregels opgenomen. Aansluitend volgen afwijkingsbevoegdheden met betrekking tot bouw\- en/of gebruiksregels. Ten slotte zijn eventueel bepalingen met betrekking tot het uitvoeren van werken, geen bouwwerken zijnde, en werkzaamheden en/of wijzigingsbevoegdheden opgenomen.

Belangrijk om te vermelden is dat naast de bestemmingsbepalingen ook in andere artikelen relevante informatie staat die mede gelezen en geÃ¯nterpreteerd moet worden. Alleen zo is een volledig beeld te verkrijgen van hetgeen is geregeld.

**Algemene regels**

In dit hoofdstuk zijn bepalingen opgenomen met een algemeen karakter. Ze gelden dus voor het hele plan. Het zijn achtereenvolgens een anti\-dubbeltelregel, algemene gebruiksregels en algemene afwijkingsregels.

**Overgangs\- en slotregels**

In het laatste hoofdstuk zijn respectievelijk het overgangsrecht en een slotregel opgenomen. Hoewel het hier in wezen ook algemene regels betreft, zijn deze vanwege hun meer bijzondere karakter in een apart hoofdstuk opgenomen.

#### 4\.2 Dit bestemmingsplan

Dit bestemmingsplan bestaat uit een verbeelding, regels en een toelichting. De verbeelding en de regels vormen tezamen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan het bestemmingsplan ten grondslag liggen. Tot slot is de toelichting van wezenlijk belang voor een juiste interpretatie en toepassing van het bestemmingsplan.

##### 4\.2\.1 Bijzonderheden in dit bestemmingsplan

In dit bestemmingsplan zijn de bestemmingen 'Tuin' en 'Wonen' opgenomen. Hieronder volgt een korte toelichting op de genoemde bestemmingen.

***Tuin***

Tussen de Meursweg en de woningen zijn de gronden bestemd als 'Tuin'. Op deze gronden is, naast het gebruik als tuinen, ook het gebruik ten behoeve van verkeersdoeleinden, zoals ontsluitingswegen toegestaan.

Binnen deze bestemming zijn de bebouwingsmogelijkheden voor gebouwen beperkt tot ingangspartijen en erkers. Daarnaast mogen bouwwerken worden opgericht in de vorm van pergola's en erf\- en perceelsafscheidingen. In de bouwregels van deze bestemming zijn de maatvoeringseisen voor de bouw van deze bouwwerken opgenomen.

***Wonen***

De voor 'Wonen' aangewezen gronden zijn bestemd voor wonen, beroepen aan huis en tuinen en erven. Op deze gronden is tevens het gebruik ten behoeve van verkeersdoeleinden, zoals ontsluitingswegen toegestaan.

Van de gebouwen binnen deze bestemming mag 30% van de vloeroppervlakte tot een maximum van 50 m2 gebruikt worden voor een beroep aan huis.

Binnen de bestemming mogen woningen, aan\- of uitbouwen, bijgebouwen, overkappingen en overige bouwwerken, zoals erf\- of perceelafscheidingen en tuinmeubilair worden gebouwd. Binnen de bestemming is een bouwvlak opgenomen. De woningen moeten binnen het bouwvlak worden gebouwd. De woningen mogen in vrijstaande, twee\-aaneengebouwde en aaneengebouwde vorm worden gebouwd. De maximale goot\- en bouwhoogte van de woningen zijn op de verbeelding opgenomen.

Bijbehorende bouwwerken (bijvoorbeeld bijgebouwen) en overige bouwwerken (bouwwerken, geen gebouw zijnde) zijn, onder voorwaarden, ook toegestaan. De maatvoeringseisen van deze bouwwerken zijn opgenomen in de bouwregels.

In de regels van de bestemming is een afwijkingsbevoegdheid opgenomen ten behoeve van het toestaan van een bedrijf aan huis. Voor de afwijking gelden aanvullende voorwaarden voordat deze kan worden verleend.

##### 4\.2\.2 Algemene regels

Naast de bestemmingen bevat het plan een aantal algemene regels over bijvoorbeeld begrippen, de wijze van meten, algemene afwijkingen en overgangsrecht. Deze min of meer standaardregels in bestemmingsplannen worden hier verder niet toegelicht.

### Hoofdstuk 5 Procedure

Het ontwerpbestemmingsplan heeft vanaf 15 februari 2018 gedurende zes weken ter visie gelegen. Gedurende deze termijn is een ieder in de gelegenheid gesteld zienswijzen kenbaar te maken aan de gemeenteraad. Er zijn geen zienswijzen ingediend.

Omdat het aanvullend onderzoek naar de huismus en de steenuil na de terinzagelegging is afgerond, zijn de uitkomsten van dit onderzoek verwerkt in paragraaf 3\.3\.10. Het aanvullend onderzoek heeft ook geleid tot een aanpassing aan de quickscan natuurtoets. De geactualiseerde quickscan natuurtoets en het aanvullend onderzoek zijn als bijlage opgenomen bij de toelichting.

Omdat voorgaande aanpassingen alleen betrekking hebben op de toelichting, is het juridisch bindende deel van bestemmingsplan, bestaande uit de verbeelding en de regels, ongewijzigd vastgesteld.

* 1\. Buro Ontwerp \& Omgeving, 7 december 2017, Actualiserend bodemonderzoek en verkennend onderzoek asbest in bodem, Meursweg (ong.) te Didam, projectnummer P2446\.02

* 2\. https://www.nsl\-monitoring.nl/viewer/

* 3\. Staring Advies, 23 april 2018 (aangepast), Quickscan natuurtoets, Meursweg in Didam, projectnr. 3206, rapportnr. 1860

* 4\. Staring Advies, 23 april 2018, Aanvullend onderzoek huismus, kerkuil en steenuil Uitbreiding Kerkwijk en Meursweg in Didam, rapportnummer 1861