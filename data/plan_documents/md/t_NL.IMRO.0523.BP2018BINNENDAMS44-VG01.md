# **Toelichting Bestemmingsplan**

**'Binnendams 44' te Hardinxveld- Giessendam**

### **INHOUDSOPGAVE PAG.**

|     | 7. Overleg ex artikel 3.1.1. Besluit op de ruimtelijke ordening. | 27 |
|-----|------------------------------------------------------------------|----|
| 6.  | Economische uitvoerbaarheid                                      | 26 |
| 5.  | Juridische<br>plantoelichting                                    | 25 |
|     | 4.11 Milieueffectrapportage                                      | 24 |
|     | 4.10 Kabels en leidingen                                         | 24 |
|     | 4.9 Archeologie en cultuurhistorie                               | 23 |
|     | 4.8 Verkeer                                                      | 23 |
|     | 4.7 Flora en fauna                                               | 23 |
|     | 4.6 Waterhuishouding                                             | 21 |
|     | 4.5 Externe veiligheid                                           | 20 |
|     | 4.4 Bedrijven en milieuzonering en geur                          | 19 |
|     | 4.3 Luchtkwaliteit                                               | 18 |
|     | 4.2 Geluid                                                       | 15 |
|     | 4.1 Bodem                                                        | 15 |
| 4.  | Kwaliteit van de leefomgeving                                    | 15 |
| 3.4 | Gemeentelijk beleid                                              | 13 |
|     | 3.3 Provinciaal beleid                                           | 11 |
|     | 3.2 Rijksbeleid                                                  | 8  |
|     | 3.1 Inleiding                                                    | 8  |
| 3.  | Beleidskader                                                     | 8  |
|     | 2.4 Nieuwe situatie                                              | 6  |
|     | 2.3 Huidige situatie                                             | 5  |
|     | 2.2 Het gebied                                                   | 5  |
|     | 2.1 Inleiding                                                    | 5  |
| 2.  | Bestaande en beoogde situatie                                    | 5  |
|     | 1.3 Leeswijzer                                                   | 4  |
|     | 1.2 Het vigerende bestemmingsplan                                | 3  |
|     | 1.1 Beknopte projectomschrijving                                 | 3  |
| 1.  | Inleiding                                                        | 3  |

### **Bijlagen bij bestemmingsplan:**

Bijlage 1: akkoordverklaring sanering

Bijlage 2: Stedenbouwkundige randvoorwaarden SpaceValue d.d. 5 juni 2018

Bijlage 3: inventariserend veldonderzoek archeologie: Archeologenbureau ARGO, juli 2017

# **1. Inleiding**

### **1.1 Beknopte projectomschrijving.**

Initiatiefnemer, de Hervormde Gemeente Giessendam/Neder-Hardinxveld wenst op de planlocatie aan de Binnendams 44 een bestaand bouwblok van twee aaangebouwde woningen te verplaatsen en er twee bouwblokken van 1 woning van te maken. Het bestaande bouwblok van twee aaneengebouwde woningen is thans aan de linkerzijde van het perceel gesitueerd. De grond waarop plan wordt gerealiseerd is eigendom van de initiatiefnemer. Het plangebied is kadastraal bekend gemeente Hardinxveld Giessendam sectie I nrs 558 en 559 ieder groot 2.020 m2 .

**figuur 1: Situering plangebied**

### **1.2 Het (vigerende) bestemmingsplan**

Het voor het onderhavige perceel geldende bestemmingsplan 'Giessendam' is door de gemeenteraad van Hardinxveld-Giessendam vastgesteld op 30 januari 2014.

Voor zover hier relevant kan ten aanzien van dit plan het volgende worden opgemerkt De planlocatie heeft de bestemming 'wonen' met een bouwaanduiding 'twee aaneen'. Binnen deze bestemming is het mogelijk om binnen dit bouwvlak twee burgerwoningen te realiseren. Omdat de wens bestaat om de twee woningen gecentreerd in de rooilijn van het perceel te realiseren dient het bouwvlak verschoven te worden.

### **1.3 Leeswijzer**

Deze toelichting omvat Hoofdstuk 1: Inleiding Hoofdstuk 2: Bestaande en beoogde situatie Hoofdstuk 3: Beleidskader Hoofdstuk 4: kwaliteit leefomgeving Hoofdstuk 5: Juridische plantoelichting Hoofdstuk 6: Economische uitvoerbaarheid

# **2. Bestaande en beoogde situatie**

### **2.1 Inleiding**

In dit hoofdstuk wordt het plangebied beschreven. Vervolgens wordt ingegaan op de randvoorwaarden en aandachtspunten.

### **2.2 Het gebied.**

Hardinxveld en Giessendam behoren tot de oudste ontginningscentra van de Alblasserwaard. Vanuit de oeverwal aan de benedenloop van het veenriviertje de Giessen zijn in noordwestelijke richting de afwateringssloten gegraven. Aangenomen wordt dat het gebied rond Hardinxveld-Giessendam al in 1270 geheel is ontgonnen. Archeologische vondsten op de oevers van de Giessen geven aan dat de eerste intensieve bewoning al plaatsvond in de 11e eeuw. Deze bewoning heeft zich ontwikkeld langs de Giessen en heeft geleid tot de karakteristieke lintbebouwing op de oeverwallen: een reeks boerderijen die het ontgonnen land aan de achterzijde gebruikten voor agrarische productie. In de loop der eeuwen is de ruimte tussen de boerderijen en de Giessen ingevuld met bebouwing.

Door de historische groei kennen de linten een sterke functiemenging. Dit levert een divers en levendig beeld op. Sommige bedrijven zijn echter zodanig gegroeid dat ze hinder ondervinden van of hinder veroorzaken voor de omgeving. De specifieke situatie van de linten, met name de dijklinten, heeft voor veel woningen een specifieke typologie opgeleverd. Binnendams en Buitendams waren samen met de Damstraat lange tijd de belangrijkste straten in het plangebied. Buitendams maakte tot 1940 onderdeel uit van de hoofdwaterkering van de Alblasserwaard. De A15 heeft deze functie overgenomen. Buitendams kan vanaf de Molenstraat worden beschouwd als verlaten waterkering omdat deze geen waterkerende functie meer heeft. Binnendams en de Damstraat hebben die functie nog wel.

### **2.3 Huidige situatie**

In de huidige situatie is er aan de Binnendams 44 geen bebouwing aanwezig. Het perceel ligt in de lintbebouwing tussen woningen. Het voormalig 'kookhuisje' is ter plaatse afgebroken en op een andere locatie herbouwd.

**Figuur 2.1: voormalig kookhuisje.**

**Figuur 2.2: luchtfoto met pijl bij plangebied**

Het plangebied is gelegen langs de Binnendams

### **2.4 Nieuwe situatie**

In de nieuwe situatie wordt het bestaande bouwvlak opgedeeld in twee bouwvlakken met ieder de bouwmogelijkheid voor 1 vrijstaande woning welke gecentreerd op het perceel wordt gerealiseerd. Zo ontstaat een betere verdeling op het perceel. De bestaande bestemmingen worden overgenomen, zodat de ruimtelijke structuur gelijk blijft.

Hieronder hebben we thans geldende verbeelding en de nieuwe verbeelding opgenomen. Zoals gezegd wordt alleen het bouwvlak verplaatst.

SpaceValue heeft Stedenbouwkundige randvoorwaarden opgesteld. Dit rapport is als bijlage bij deze toelichting gevoegd. Het bouwvlak per woning is maximaal 8 meter bij 15 meter. Daarnaast wordt het hoofdgebouw minimaal 3 meter uit de zijdelingse perceelsgrenzen gesitueerd. De bouwhoogte bedraagt maximaal 10 meter en de goothoogte 6 meter. Hiermee is in het plan rekening gehouden.

# **3. Beleidskader**

### **3.1 Inleiding**

In dit hoofdstuk worden de hoofdlijnen beschreven van het relevante beleid van het rijk, provincie en gemeente.

### **3.2 Rijksbeleid**

### **Structuurvisie Infrastructuur en Ruimte (2012)**

De SVIR vervangt de Nota Ruimte uit 2006. In de SVIR kiest het Rijk drie doelen om Nederland concurrerend, bereikbaar, leefbaar en veilig te houden voor de middellange termijn (2028):

• Het vergroten van de concurrentiekracht van Nederland door het versterken van de ruimtelijk-economische structuur van Nederland;

• Het verbeteren en ruimtelijk zekerstellen van de bereikbaarheid waarbij de gebruiker voorop staat;

• Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

In de SVIR wordt ten aanzien van het onderwerp 'Verstedelijkings- en landschapsbeleid' aangegeven, dat het Rijk dit overlaat aan de provincies en gemeenten.

Het plan voor de realisering van onderhavige ontwikkeling is hiermee primair een provinciale- c.q. gemeentelijke verantwoordelijkheid en is daarmee ook niet in strijd met de uitgangspunten van de SVIR. In het SVIR is de ladder voor duurzame verstedelijking geïntroduceerd (ook wel aangeduid als 'SER-ladder'. Hierna wordt op deze SER-ladder ingegaan.

### **Ladder voor duurzame verstedelijking.**

Op 1 juli 2017 is het Besluit ruimtelijke ordening (Bro) gewijzigd, en is 'de ladder voor duurzame verstedelijking' in artikel 3.1.6 lid 2 Besluit ruimtelijke ordening gewijzigd. De ladder voor duurzame verstedelijking is zoals al gezegd in de Structuurvisie Infrastructuur en Ruimte geïntroduceerd. Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Het Rijk wil met de introductie van de ladder vraaggerichte programmering bevorderen. De ladder beoogt een zorgvuldige afweging en transparante besluitvorming bij alle ruimtelijke en infrastructurele besluiten. Uit het Besluit ruimtelijke ordening en de door het Ministerie van Infrastructuur en Milieu uitgegeven 'Handreiking bij de ladder voor duurzame verstedelijking' blijkt dat het hierbij om het volgende gaat.

### **Geen stedelijke ontwikkeling.**

De ladder is pas van toepassing indien er sprake is van een stedelijke ontwikkeling. Uit de uitspraak d.d. 28 juni 2017 ECLI:NL:RVS:2017:1724 blijkt dat wanneer een bestemmingsplan voorziet in niet meer dan 11 woningen die gelet op hun onderlinge afstand als één woningbouwlocatie als bedoeld in artikel 1.1.1, eerste lid, van het Bro, kunnen worden aangemerkt, deze ontwikkeling in beginsel niet als een stedelijke ontwikkeling kan worden aangemerkt.

Nu er geen woning wordt toegevoegd, maar er slechts sprake is van een verschuiving van het bouwvlak kan deze ontwikkeling niet als stedelijke ontwikkeling in de zin van de genoemde ladder worden gezien.

Het plangebied ligt niet binnen bestaand stads- en dorpsgebied, maar op de locatie zijn op dit moment bestemmingsplanmatig al twee woningen mogelijk. Het betreft in planologische zin dan ook geen toename van het aantal woningen.

Het plan voldoet aan dit onderdeel.

### **Besluit algemene regels ruimtelijke ordening (Barro)**

Het Barro is op 30 december 2011 (grotendeels) in werking getreden. Dit Barro (voorheen AMvB Ruimte) bevat inhoudelijke regels van de rijksoverheid waaraan bestemmingsplannen, provinciale inpassingsplannen, uitwerkingsplannen, wijzigingsplannen, beheersverordeningen en omgevingsvergunningen met ruimtelijke onderbouwing moeten voldoen.

Het Barro bevat regels over Project Mainportontwikkeling Rotterdam (Maasvlakte II), Kustfundament, Grote rivieren, Waddenzee en Waddengebied, Defensie (militaire terreinen, munitie, militaire luchtvaart), Erfgoed (Unesco). Ook zal is via een aanvulling van het Barro een extra motiveringsplicht aan het Bro toegevoegd voor bestemmingsplannen met stedelijke ontwikkelingen in verband met het onderwerp duurzame verstedelijking (de zogenoemde SER-ladder). Om een zorgvuldig gebruik van de schaarse ruimte te bevorderen, wordt een ladder voor duurzame verstedelijking geïntroduceerd. Dat betekent: eerst kijken of er vraag is naar een bepaalde nieuwe ontwikkeling, vervolgens kijken of het bestaande stedelijk gebied of bestaande bebouwing kan worden hergebruikt en mocht nieuwbouw echt nodig zijn, dan altijd zorgen voor een optimale inpassing en bereikbaarheid.

Zoals hiervoor al is aangegeven voldoet het onderhavige plan aan de SER-ladder en is het plan tevens niet in strijd met de inhoud van het Barro.

### Conclusie

Het plangebied ligt niet in een van deze gebieden. Het plan is niet in strijd met het Barro.

### **3.3 Provinciaal beleid**

### **3.3.1 Visie Ruimte en Mobiliteit en Verordening Ruimte 2014.**

### **Visie Ruimte en Mobiliteit/Verordening Ruimte 2014**

Op 9 juli 2014 zijn de Visie Ruimte en Mobiliteit en de Verordening Ruimte 2014 vastgesteld.

Uitgangspunt hierin zijn vier zogenaamde rode draden:

- 1. Het beter benutten en opwaarderen van bestaande netwerken en bebouwde gebieden;
- 2. Het vergroten van de agglomeratiekracht;
- 3. Het verbeteren van de ruimtelijke kwaliteit;
- 4. Het bevorderen van de transitie naar een water- en energie-efficiënte samenleving.

De provincie geeft richting en ruimte aan een optimale wisselwerking tussen ruimtelijke ontwikkelingen en gebiedskwaliteit. In de Verordening Ruimte 2014 wordt onderscheid gemaakt in drie soorten ontwikkelingen (artikel 2.2.1 en toelichting Verordening Ruimte 2014).

### Inpassing.

Dit betreft een gebiedseigen ontwikkeling, passend bij de schaal en aard van het landschap. Een voorbeeld hiervan is de uitbreiding van een agrarisch bedrijf in het buitengebied of een nieuwe woning in een lint. Bij inpassing veranderen bestaande structuren en kwaliteiten niet tot nauwelijks. De rol van de provincie is hier in principe beperkt, behalve in gebieden met bijzondere kwaliteit.

### Aanpassing.

Dit betreft een ontwikkeling van relatief beperkte omvang die niet past bij de aard van het landschap, of een gebiedseigen ontwikkeling die niet past bij de schaal van het landschap. Voorbeelden zijn een beperkt aantal nieuwe woningen in het buitengebied, een nieuw landgoed en de verbreding van een provinciale weg. De rol van de provincie zal zich, afhankelijk van het type gebied en het type ontwikkeling, vooral richten op het toewerken naar een kwalitatief optimaal resultaat, zo nodig inclusief een maatschappelijke tegenprestatie. In gebieden met bijzondere kwaliteit is aanpassing in principe uitgesloten.

### Transformatie.

Bij transformatie gaat het om een verandering van een gebied van dusdanige aard en omvang dat er een nieuw landschap ontstaat. Dit is bijvoorbeeld het geval bij uitleglocaties voor woningbouw en bedrijventerrein of de aanleg van grootschalige recreatiegebieden.

Bij transformatieopgaven is bijna altijd een provinciaal doel of belang in het geding en zal de betrokkenheid van de provincie zich richten op een actieve behartiging van provinciale doelen, een kwalitatief optimaal resultaat inclusief een maatschappelijke tegenprestatie. In gebieden met bijzondere kwaliteit of een specifieke waarde is transformatie in principe uitgesloten.

Het hier voorliggende bouwplan valt in categorie 1 (inpassing). Het betreft hier namelijk een invulling herinrichting van bestaand stads- en dorpsgebied. De uitwerking van het plan zorgt voor een kwalitatieve meerwaarde van het gebied.

De conclusie is dan ook dat het provinciale beleid de voorgestane ontwikkeling niet in de weg staat.

### **Woonvisie 2011-2020**

Op 12 oktober 2011 heeft de Provinciale Staten de woonvisie 2011-2020 vastgesteld. Sinds 2008 is het beleidsveld wonen sterk in beweging. Centraal in het beleid staat dat iedereen in Zuid-Holland moet kunnen beschikken over een woning passend bij zijn of haar sociaal-economische situatie in een daarbij passend woonmilieu. Een schets van de rol van de provincie en haar voornaamste gesprekspartners geeft inzicht in het krachtenveld van de Zuid-Hollandse woningmarkt. Uit de analyse blijkt dat meer nieuwbouwwoningen gepland zijn dan nodig, dat de kwaliteit van de huidige voorraad kan worden verbeterd en dat voor een deel van de woningmarkt er een disbalans tussen vraag en aanbod is. De analyse is basis voor een bijstelling van de ambities van de provincie op het gebied van wonen: iedereen in Zuid-Holland moet kunnen beschikken over een woning passend bij zijn of haar sociaal-economische situatie in een daarbij passend woonmilieu. Dat geldt niet alleen voor nu, maar ook voor de toekomst. Daarvoor is balans tussen de huidige en de gewenste voorraad nodig en moet de (energetische) kwaliteit van de bestaande voorraad verbeteren. Herijking van het nieuwbouw- en herstructureringsprogramma is nodig om de gewenste voorraad in 2020 te bereiken. In de sturingsfilosofie van de provincie wordt het belang van regionale woonvisies onderstreept en de sturing op kwaliteit uitgewerkt. De concrete acties die hieruit volgen, worden na vaststelling van deze Woonvisie uitgewerkt in een uitvoeringsagenda Wonen. Bij de totstandkoming van deze visie zijn verschillende partners uit het interne en externe speelveld betrokken, zoals markt, bestuurskundigen, regio's, gemeenten en corporaties.

Het Afwegingskader Woningbouw wordt gebruikt om te beslissen hoe de vraagkant van de woningmarkt moet worden ingevuld. Uitgangspunt is 'kwaliteit boven kwantiteit'. De onderstaande stappen zijn een volgordelijke beschrijving van de te ondernemen stappen om een antwoord te formuleren op

de woningbehoefte en gaan tevens in op de ruimtelijke vraag:

- 1. Benut de bestaande voorraad. Te allen tijde moet worden gekeken of een oplossing voor een woningvraag kan worden gevonden in de bestaande voorraad.
- 2. Transformeer de bestaande voorraad, waardoor woonmilieus beter in balans raken.
- 3. Voeg nieuwbouw toe, waardoor woonmilieus beter in balans raken, met inachtneming van de ruimtelijke voorwaarden (Bouwen binnen bestaande stedelijk en dorps gebied. Binnen de Zuidvleugel is gekozen is om deze woningen in hoge dichtheid rond hoogwaardig openbaar vervoer te concentreren.);
- 4. Voeg nieuwbouw toe als aanvulling van kritische massa met het oog op behoud van voorzieningen in stedelijk gebied in de Zuidvleugel, met inachtneming van de ruimtelijke voorwaarden.
- 5. Voeg nieuwbouw toe als aanvulling van kritische massa vanuit optiek van kernenbeleid, met inachtneming van de ruimtelijke voorwaarden.
- 6. Wijzig de contouren.

De provincie monitort jaarlijks de voortgang van de woningnieuwbouw in Zuid-Holland en blikt vooruit. De resultaten staan in de monitor Wonen en vormen input voor regionale woonvisies. De basis voor de monitor zijn de ambities uit woonvisies.

Het onderhavige plan voldoet aan deze visie omdat de bestaande voorraad woningen niet wordt uitgebreid.

### **3.4 Gemeentelijk beleid**

### **Structuurvisie 2030**

De structuurvisie 2030 is op 19 januari 2015 vastgesteld. Deze structuurvisie is een ruimtelijke ontwikkelingsvisie met een richtinggevend en programmatisch karakter die integrale keuzes bevat voor de hoofdlijnen van beleid voor de komende periode. De structuurvisie bouwt voort op de Visie Hardinxveld-Giessendam, die op 22 maart 2012 na een zeer interactief traject met de bevolking is vastgesteld. De structuurvisie vertaalt deze visie naar de ruimtelijke ontwikkeling van Hardinxveld-Giessendam. De structuurvisie, die vooruitkijkt tot 2030, is eveneens een integraal document en heeft als doel om de verschillende belangen, bijvoorbeeld tussen landschap, woningbouw, maatschappelijke voorzieningen en werkgelegenheid zorgvuldig af te wegen. De structuurvisie biedt een kader waarin aanspraken op de ruimte kunnen worden afgestemd en gecombineerd. Deze structuurvisie is vooral gericht op behoud en verbetering van de bestaande ruimtelijke en sociale kwaliteiten. Daarnaast is de structuurvisie gericht op het versterken en behouden van de leefbaarheid.

In de structuurvisie wordt gestuurd op ruimtelijke structuren: waar gebeurt wat, op welke manier, op welk moment en waarom? De structuurvisie is bedoeld om voor de langere termijn ruimtelijke samenhang tot stand te brengen en bezit daarom een zekere mate van globaliteit en abstractie. Het vormt de basis voor het toekomstig beleid; ter uitwerking van de structuurvisie kunnen gebiedsvisies, masterplannen en bestemmingsplannen worden opgesteld en concrete (plan)ontwikkelingen in gang worden gezet. Daar er op de planlocatie geen woningen worden toegevoegd, maar er enkel een kleine ruimtelijke verschuiving plaatsvindt is het plan in overeenstemming met de structuurvisie

### **Nota Wonen 2012-2022**

De Nota Wonen:

- is bedoeld om een zo actueel mogelijk woonbeleid te formuleren;
- geeft inzicht in ontwikkelingen en trends op de lokale woningmarkt;
- formuleert ambities voor het woonbeleid voor de periode 2012-2022;
- bevat een (flexibel) bouwprogramma;
- bevat een uitvoeringsparagraaf, waarin de doelen SMART worden geformuleerd;
- besteedt integraal aandacht aan wonen, welzijn en zorg;
- is een toetsingskader voor projecten;
- fungeert als basis voor de op te stellen structuurvisie en de nieuwe prestatieafspraken met Omnivera;
- maakt het mogelijk dat de Nota Wonen jaarlijks eenvoudig kan worden geactualiseerd.

De Nota Wonen geeft geen directe uitgangspunten voor het bestemmingsplan, aangezien er geen woningtoevoegingen plaatsvinden.

### **Groenbeleidsplan**

Het groenbeleidsplan vormt de basis voor het gemeentelijk groenbeleid op de langere termijn. In het plan zijn randvoorwaarden en uitgangspunten geformuleerd die dienst kunnen doen als toetsingskader waar het gaat om belangenafwegingen tussen het groen enerzijds en andere aspecten anderzijds. Het plan is richtinggevend en heeft een vergelijkbare status als andere gemeentelijke beleidsplannen.

Heel herkenbaar voor de structuur van Giessendam is de lintbebouwing langs het riviertje de Giessen en een centrum rond de sluis. Ook de voor de Tweede Wereldoorlog gebouwde bebouwingslinten de Peulenstraat, de Nieuweweg en de Sluisweg zijn karakteristiek. De vooroorlogse wijk Over 't Spoor is een op zichzelf staande wijk met relatief weinig groen.

Om het gewenste beeld uit de visie te kunnen realiseren, moet gestreefd worden naar samenwerking met winkeleigenaren in het centrum om eenzelfde groene inrichting te realiseren. De Buiten Giessen als blauwe doorgaande structuur moet nadrukkelijk aanwezig zijn in het centrum. De relatief smalle woonstraten moeten veiliger worden ingericht door het plaatsen van hagen.

Aangezien met het voorliggende bestemmingsplan maar een minimale wijziging (verschuiving bouwblok) behelst, is deze niet strijdig met de doelstellingen uit het groenbeleidsplan.

### **Welstandsbeleid Hardinxveld-Giessendam**

De gemeenteraad heeft besloten om ingaande 2017 het welstandstoezicht af te schaffen. Er is om die reden geen welstandstoets meer vooraf.

# **4. Kwaliteit van de leefomgeving**

### **4.1. Bodem/ asbest**

De Woningwet bepaalt in artikel 8 dat de bouwverordening voorschriften bevat omtrent het tegen gaan van het bouwen van een bouwwerk op verontreinigde bodem.

Er heeft een sanering plaatsgevonden. De Milieudienst Zuid Holland Zuid heeft op 7 maart 2018 ingestemd met de sanering. De beschikking wordt als bijlage 1 bij dit bestemmingsplan gevoegd.

Dit betekent dat dit onderdeel niet aan de totstandkoming van het plan in de weg staat.

### **4.2 Geluid**

Het geluidsaspect is relevant in relatie tot industrielawaai, wegverkeerslawaai en/of spoorweglawaai. Toetsingskader is de Wet Geluidhinder en enkele uitvoeringsbesluiten.

### *Industrielawaai/spoorweglawaai*

Het perceel ligt niet binnen een geluidscontour van een gezoneerd bedrijfsterrein dan wel een spoorweg.

### *Wegverkeerslawaai*

Wettelijk kader:

Voor gevoelige bestemmingen binnen de zone van een weg dient een akoestisch onderzoek te worden overlegd. De breedte van de zone van een weg wordt omschreven in artikel 74 van de Wet geluidhinder:

### Artikel 74

[1] Langs een weg bevindt zich een zone die aan weerszijden van de weg de volgende breedte heeft:

a. in stedelijk gebied:

- 1. voor een weg, bestaande uit 3 of meer rijstroken: 350 meter;
- 2. voor een weg, bestaande uit 1 of 2 rijstroken: 200 meter;
- b. in buitenstedelijk gebied:
- 1. voor een weg, bestaande uit 5 of meer rijstroken: 600 meter;
- 2. voor een weg, bestaande uit 3 of 4 rijstroken: 400 meter;
- 3. voor een weg, bestaande uit 1 of 2 rijstroken: 250 meter.

[2] Het eerste lid geldt niet met betrekking tot:

- a. wegen die gelegen zijn binnen een als woonerf aangeduid gebied;
- b. wegen waarvoor een maximum snelheid van 30 km per uur geldt.

Artikel 82

### *Voorkeursgrenswaarde*

Conform artikel 82, lid 1 van de Wet geluidhinder geldt voor de geluidbelasting op de gevel van een geluidgevoelige bestemming binnen de zone van een weg een voorkeursgrenswaarde Lden van 48 dB.

De Binnendams betreft een weg waarvoor een maximum snelheid van 30 km per uur geldt. Op grond van artikel 74 Wet geluidhinder is er langs deze wegen geen zonering, waardoor er geen akoestisch onderzoek noodzakelijk is. Daarnaast is het huidige bouwvlak is op circa 10 meter vanaf het midden van de Binnendams gesitueerd. In de nieuwe situatie wordt deze afstand gehandhaafd.

Dit betekent dat onderhavig plan voldoet aan dit onderdeel.

### **4.3 Luchtkwaliteit**

In hoofdstuk 5 van de Wet milieubeheer (hierna Wm) is de regelgeving met betrekking tot luchtkwaliteit vastgelegd. De Wm bevat namelijk grenswaarden voor zwaveldioxide, stikstofdioxide en stikstofoxiden, fijn stof, lood, koolmonoxide en benzeen. Hierbij zijn in de ruimtelijke ordeningspraktijk langs wegen met name de grenswaarden voor stikstofdioxide (jaargemiddelde) en fijn stof (jaar- en daggemiddelde) van belang.

In artikel 5.16 Wm is vastgelegd dat bestuursorganen bevoegdheden, zoals het vaststellen van een bestemmingsplan of het nemen van een projectbesluit, mogen uitoefenen wanneer sprake is van één van de volgende gevallen:

a Er is geen sprake is van een (dreigende) overschrijding van de grenswaarden. b De concentratie van de desbetreffende stoffen in de buitenlucht verbetert of blijft ten minste gelijk.

c Het plan draagt 'niet in betekenende mate' bij aan de concentratie van de desbetreffende stoffen in de buitenlucht.

d De ontwikkeling is opgenomen in een vastgesteld programma, zoals het Nationaal Samenwerkingsprogramma Luchtkwaliteit (NSL).

Een nadere uitwerking van de regelgeving met betrekking tot het begrip 'niet in betekende mate' is vastgelegd in het 'Besluit niet in betekende mate bijdragen (luchtkwaliteitseisen)' en de 'Regeling niet in betekenende mate bijdragen (luchtkwaliteitseisen)'.

Voor ontwikkelingen die 'niet in betekenende mate' bijdragen aan de luchtverontreiniging hoeft niet te worden getoetst aan de grenswaarden. In de Regeling zijn categorieën van gevallen benoemd die in ieder geval als 'niet in betekenende mate' worden aangemerkt en waarvoor toetsing aan de grenswaarden dus zonder meer achterwege kan blijven.

Er is blijkens deze regeling geen onderzoek nodig voor 'woningbouwlocaties, indien een dergelijke locatie, in geval van één ontsluitingsweg, netto niet meer dan 1.500 nieuwe woningen omvat, dan wel, in geval van twee ontsluitingswegen met een gelijkmatige verkeersverdeling, netto niet meer dan 3.000 woningen omvat'.

|                                                                | Jaar van planrealisatie                      | 2018 |  |
|----------------------------------------------------------------|----------------------------------------------|------|--|
| Extra verkeer als gevolg van het plan                          |                                              |      |  |
|                                                                | Extra voertuigbewegingen (weekdaggemiddelde) |      |  |
|                                                                | Aandeel vrachtverkeer                        | 0.0% |  |
| Maximale bijdrage extra verkeer                                | NO2 in µg/m3                                 | 0.92 |  |
|                                                                | PM10 in µg/m3                                | 0.20 |  |
| Grens voor "Niet In Betekenende Mate" in µg/m3                 | 1.2                                          |      |  |
| Conclusie                                                      |                                              |      |  |
| De bijdrage van het extra verkeer is niet in betekenende mate; |                                              |      |  |
| geen nader onderzoek nodig                                     |                                              |      |  |

### **Figuur 4.1 Nimb tool**

### *Conclusie*

De voorgenomen ontwikkeling betreft geen uitbreiding van het aantal woningen noch het aantal verkeersbewegingen. Uit het oogpunt van luchtkwaliteit worden geen belemmeringen ondervonden.

### **4.4 Bedrijven, milieuzonering en geur**

Ter bepaling van de mogelijkheid om milieubelastende bestemmingen te realiseren in de nabijheid van milieugevoelige bestemmingen, zoals woningen, wordt gebruik gemaakt van de systematiek van milieuzonering. In de brochure 'Bedrijven en milieuzonering' van de Vereniging van Nederlandse Gemeenten is één en ander nader beschreven en uitgewerkt. In die brochure is ook een Staat van Bedrijfsactiviteiten opgenomen, waarbij per type bedrijf wordt aangegeven welke afstanden tussen milieugevoelige en milieubelastende bestemmingen moet worden aangehouden. Zo ontstaat een zone rond een perceel met een bedrijfsbestemming waar in principe geen milieugevoelige bestemmingen zijn toegestaan. Op deze wijze wordt geborgd dat er geen onaanvaardbare milieuoverlast voor milieugevoelige bestemmingen aan de orde zal zijn.

Een woning heeft volgens van de VNG-brochure 'Bedrijven en milieuzonering' geen milieuzonering. Het bouwblok voor twee woningen wordt gesitueerd tussen bestaande woningen. Deze woningen hebben ten opzichte van de bestaande woningen geen richtafstand.

Het perceel Binnendams 40 ligt een bedrijfsbestemming. Volgens de bepalingen van het bestemmingsplan is er maximaal categorie 1 en 2 ter plaatse mogelijk. Voor categorie 1 geldt een maximum richtafstand van 10 meter en voor categorie 2 geldt een maximum richtafstand van 30 meter. Het bouwblok bevindt zich op 35 meter afstand van deze bestemming. Dit is buiten de richtafstand.

Op het perceel Binnendams 60 is een timmerfabriek met de categorie 3.2 aanwezig. De richtafstand voor dat type bedrijven is 100 meter. Het bouwvlak ligt op circa 110 meter afstand. Dit is op grotere afstand dan de richtafstand.

Uit het oogpunt van milieuzonering worden geen belemmeringen ondervonden.

### **4.5 Externe veiligheid**

Op 27 oktober 2004 is het Besluit externe veiligheid inrichtingen milieubeheer (BEVI) van kracht geworden. In overeenstemming met artikel 5 van dit BEVI dient bij een ruimtelijke ontwikkeling onderzocht te worden in hoeverre er sprake is van aanwezigheid van risicovolle inrichtingen in de nabijheid van de locatie waarop het Wro besluit betrekking heeft en dienen de risicocontour voor het plaatsgebonden risico (PR 10-6 contour) en het groepsrisico (GR) met de eventuele toename hiervan berekend te worden. Het GR dient in de toelichting op het besluit te worden verantwoord. Eenzelfde aanpak dient gevolgd te worden voor het transport van gevaarlijke stoffen over de weg, het water, het spoor en door de lucht en door buisleidingen. Het kader hiervoor wordt gegeven in het Besluit externe veiligheid buisleidingen en het Besluit externe veiligheid transport

Gemeenten en provincies zijn in dat kader verplicht de normen uit het BEVI na te leven. Dit houdt onder meer in dat er voldoende afstand aangehouden moet worden tussen kwetsbare objecten en risicovolle bedrijven en transportroutes. Tevens houdt dat in dat rekening moet worden gehouden met het totale aantal aanwezige personen in de directe omgeving van een risicovol bedrijf of transportroute.

Het aspect externe veiligheid brengt zodoende met zich mee dat afstemming tussen de drie taakvelden ruimtelijke ordening, milieu en rampenbestrijding van groot belang is.

In het kader van de externe veiligheid is het dus van belang om te onderzoeken of er in of in de nabijheid van de plangebieden nabij de bouwlocatie relevante inrichtingen en transportroutes aanwezig zijn en zo ja of nader onderzoek noodzakelijk is.

Er kan worden geconstateerd dat er zich in de directe omgeving geen gevaarzettende ondergrondse leidingen dan wel LPG-stations aanwezig zijn.

Ook wordt nog verwezen naar de risicokaart van de provincie Zuid-Holland. Uit deze kaart is op te maken dat er voor het plangebied geen risicovolle zaken aan de orde zijn. De herinrichting van deze locatie heeft geen invloed op deze situatie en levert ook geen extra risico op.

### **Figuur 4.2: Risicokaart Provincie Zuid Holland met pijl bij plangebied**

Vanuit oogpunt van externe veiligheid kan de ontwikkeling daarom als aanvaardbaar worden bestempeld.

### **4.6 Waterhuishouding**

### *Beleid*

Op 27 november heeft het bestuur van Waterschap Rivierenland het Waterbeheerprogramma 2016-2021 vastgesteld, met als titel 'Koers houden, kansen benutten'. Dit beleid is op 22 december 2015 in werking getreden. Met dit programma blijft het waterschap op koers om het rivierengebied veilig te houden tegen overstromingen, om voldoende en schoon water te hebben en om het afvalwater effectief te zuiveren. Bij de uitvoering van het programma bewegen we mee met veranderingen om ons heen en benutten ze kansen die zich voordoen in de regio. Het waterbeheerprogramma beschrijft wat het waterschap in de planperiode (2016-2021) wilt bereiken.

### *Waterneutraal inrichten*

Aanleg van nieuw verhard oppervlak leidt tot versnelde afvoer van hemelwater naar de watergangen. Het waterschap wenst grondwaterneutraal in te richten.

In dit plan blijft de planologische oppervlakte van de gezamenlijke bouwvlakken gelijk aan het bouwvlak in het thans geldende bestemmingsplan. Omdat het plangebied in het landelijk gebied ligt geldt een eenmalige vrijstelling voor particulieren van 1500 m2. Daar er ter plaatse nog niets is gebouwd hebben de eigenaren deze vrijstelling nog niet gebruikt. Het bouwblok voor het hoofdgebouw heeft een oppervlakte van 8 x 15 meter = 120m2 . Het totale oppervlakte per perceel is 2.020m2 . De tuin bij vrijstaande huizen wordt in de praktijk voor de helft verhard. Dit zou neer komen op 1.010m2 per woning. Hiermee wordt ruim onder de vrijstelling van 1500m2 gebleven.

Het is aannemelijk dat het te verharden oppervlak per perceel ruim onder de vrijstellingsgrens blijft. Derhalve hoeft er geen watercompensatie gerealiseerd te worden.

### *Grondwater*

Het plangebied ligt niet in een grondwaterbeschermingsgebied.

### *Schoon inrichten*

In het plan is het uitgangspunt dat hemelwater van het verhard oppervlak voor 100% gescheiden wordt afgevoerd. De woning wordt voorzien van een (duurzaam) gescheiden rioleringsstelsel. Hemelwater van terreinverhardingen wordt afgevoerd via de aangelegen watergang.

Er zijn geen overstorten uit het gemengde rioolstelsel in of nabij het plangebied die een risico kunnen opleveren voor het plangebied. In het plangebied ligt geen rioolwaterpersleiding van het waterschap.

### *Veilig inrichten*

Het te realiseren bouwvlak ligt niet in de primaire waterkering. Een klein gedeelte ligt wel in de strook waterstaat- waterkering. Dit was in de oude situatie ook het geval. In het bestemmingsplan is een dubbelbestemming ter bescherming van de belangen van de waterkering opgenomen daarnaast wordt er een gebiedsaanduiding 'vrijwaringszone – dijk-1' opgenomen.

### *Conclusie*

.

Het bestemmingsplan tast geen waterbelangen aan.

### **4.7 Flora en fauna**

De Wet natuurbescherming is per 1 januari 2017 in werking getreden. Het nieuwe wettelijke stelsel vervangt de Natuurbeschermingswet 1998, de Flora- en faunawet en de Boswet en de daarop gebaseerde uitvoeringsregelgeving.

Op basis van deze wet is het van belang bij de ruimtelijke planvorming vooraf te onderzoeken of en welke dier- en plantensoorten er voorkomen, wat hun beschermingsstatus is en wat de effecten zijn van de ingreep op het voortbestaan van de gevonden soorten. Het gebied vormt geen onderdeel van de provinciaal ecologische hoofdstructuur. Er is geen sprake van een ecologische verbindingszone dan wel een recreatiegebied of een natuurgebied.

Het plangebied is thans al in gebruik voor wonen en tuin. Vanwege dit gebruik is aannemelijk dat zich geen bijzondere natuurwaarden op het perceel aanwezig zijn.

Daarnaast stond op de locatie stond een zogenaamd 'kookhuisje'. De gemeente heeft deze afgebroken. Het bestaande bouwblok schuift op naar waar het kookhuisje heeft gestaan. Het is dan ook aannemelijk dat er geen beschermde dier- of plantsoorten op deze plek voorkomen.

### **4.8 Verkeer**

### *Ontsluiting.*

Het plangebied wordt ontsloten via de Binnendams. Doordat er reeds twee woningen op deze locatie gebouwd mochten worden vinden er in planologische zin geen extra voertuigbewegingen plaats. Feitelijk gaat het om 12 vervoersbewegingen per etmaal (CROW-gegevens). De Binnendams is voldoende gedimensioneerd om die vervoersbewegingen te verwerken.

### *Parkeren.*

Voor de berekening van het benodigde aantal parkeerplaatsen is voor onderhavig bouwplan uitgegaan van een totale behoefte van 2,8 parkeerplaatsen per woning. Dit betekent dat er in totaal 6 parkeerplaatsen op eigen terrein gerealiseerd dienen te worden.

Deze parkeerplaatsen zullen binnen het plangebied gerealiseerd worden.

### **4.9 Archeologische waarden en cultuurhistorie**

De bescherming van het archeologische erfgoed in de bodem en de inbedding ervan in de ruimtelijke ordening is het onderwerp van het Europese Verdrag van Valetta (Malta, 1992). Nederland heeft dit Verdrag ondertekend en goedgekeurd. Sinds 1 september 2007 is de Wet Archeologische Monumentenzorg als onderdeel van de Monumentenwet van kracht. De bescherming van het archeologische erfgoed is een taak van de gemeente geworden. Er dient binnen ruimtelijke ontwikkelingen aandacht te worden besteed aan archeologische aspecten.

Het huidige bestemmingsplan geeft voor de planlocatie een Waarde Archeologie 1, 2 en 4 aan. Het huidige bestemmingsplan geeft bij deze waarde aan dat ingeval van een aanvraag voor het oprichten van een omgevingsvergunningplichtig bouwwerk over een

oppervlakte van 100 m² of meer en dieper dan 0,3 m gelden een onderzoek moet worden aangeleverd.

In juli 2017 heeft Archeologenbureau ARGO een inventariserend veldonderzoek uitgevoerd. Deze is als bijlage 3 bij deze toelichting opgenomen. De conclusies luiden als volgt:

Dit betekent dat aan dit onderdeel wordt voldaan.

Op het perceel is voor het reeds verwijderde 'kookhuisje' een specifieke bouwaanduiding 'gemeentelijk monument' opgenomen. Deze aanduiding wordt niet opgenomen in het voorliggende bestemmingsplan nu het kookhuisje is verwijderd.

### **4.10 Kabels en leidingen**

Binnen het plangebied liggen geen planologisch relevante kabels en leidingen.

### **4.11 Milieueffectrapportage**

Het plan maakt ontwikkelingen mogelijk die vallen onder categorie D11.2 van het Besluit m.e.r. Een m.e.r. beoordeling is in dat geval op basis van de Wet milieubeheer verplicht. In dit plan is al ingegaan op de verschillende onderdelen. Echter hieronder motiveren wij nogmaals dat er geen belangrijke nadelige milieugevolgen ten gevolge van het plan optreden een en ander overeenkomstig de criteria genoemd in Bijlage III van de Europese m.e.r.-richtlijn.

### **1. Kenmerken van de projecten**

Bij de kenmerken van de projecten moet in het bijzonder in overweging worden genomen:

- De omvang van het project betreft geen planologische uitbreiding van woningen.
- Er is geen cumulatie met andere projecten.
- Het gebruik van natuurlijke hulpbronnen betreft het afvoeren van hemelwater in de nabij gelegen watergang.
- De productie van afvalstoffen is niet aanwezig. Huishoudelijk afvalwater wordt via de riolering afgevoerd.
- Er is geen sprake van verontreiniging en hinder. Wij verwijzen naar onderdeel bedrijven en milieuzonering onder 4.4.
- Er is geen risico van zware ongevallen en/of rampen, waaronder rampen door klimaatverandering. We verwijzen naar het onderdeel externe veiligheid zoals beschreven onder 4.5.
- Er zijn geen risico's voor de menselijke gezondheid. Wij verwijzen naar het onderdeel externe veiligheid, zoals beschreven onder 4.5.

### **2. Plaats van het project**

Bij de mate van kwetsbaarheid van het milieu in de gebieden waarop de projecten van invloed kunnen zijn moet in het bijzonder in overweging worden genomen:

- Het bestaande grondgebruik betreft bedrijven.
- Het gebied ligt niet in een beschermingszone, ligt buiten het bestaand stedelijk gebied maar betreft het verplaatsen en opdelen van een bouwblok, hetgeen past bij het landschap ter plaatse.
- Het gebied heeft geen hoge bevolkingsdichtheid en is cultureel en archeologisch gezien niet waardevol. Wij verwijzen naar paragraaf 4.9.
- Het dichtstbijzijnde Natura 2000 gebied, te weten 'Biesbosch' ligt op circa 1,6 kilometer afstand van het gebied.

### **3. Kenmerken van het potentiële effect**

Gezien de kleinschaligheid van het project zijn er geen potentiële aanzienlijke effecten te verwachten. Dit is ook beschreven in hoofdstuk 4 van deze toelichting.

Op basis van de bovenstaande zal het college van burgemeester en wethouders voor de vaststelling van het plan een besluit nemen dat er geen milieueffectrapport hoeft te worden opgesteld.

# **5. Juridische plantoelichting**

Dit bestemmingsplanplan bestaat uit:

- Toelichting Regels Verbeelding
Standaard Vergelijkbare Bestemmingsplannen (SVBP) Op 1 juli 2008 is de Wet ruimtelijke ordening (Wro) en het daarbij behorende Besluit ruimtelijke ordening (Bro) in werking getreden. Deze wet vormt het wettelijk kader voor bestemmingsplannen. Vanaf 1 januari 2010 moeten alle nieuwe ruimtelijke plannen digitaal, uitwisselbaar en vergelijkbaar worden gemaakt. Het gaat om bestemmingsplannen, provinciale verordeningen, Algemene maatregelen van Bestuur (AMvB's) en structuurvisies. Uitgangspunt hierbij is dat gemeenten, provincies en departementen verantwoordelijk zijn voor het maken en beheren van hun eigen ruimtelijke plannen en verordeningen. Tevens worden deze plannen en verordeningen digitaal beschikbaar gesteld voor burgers, bedrijven en medeoverheden.

Een vergelijkbaar ruimtelijk plan is opgebouwd volgens de Standaard Vergelijkbare Bestemmingsplannen, editie 2012 (SVBP2012), die is verankerd in het Bro. De SVBP2012 is toegepast in de planregels en verbeelding. Daarnaast is in de nieuwe Bro een aantal bepalingen opgenomen waaraan de regels van bestemmingsplannen moeten voldoen. Het gaat hierbij om een aantal begrippen, wijze van meten, regels ten aanzien van het overgangsrecht en de antidubbeltelregel. Het voorliggende plan is opgebouwd en vormgegeven conform de bindende afspraken van de SVBP2012.

### *Opzet verbeelding.*

Op het renvooi wordt de betekenis aangegeven van de bestemmingen en de aanduidingen. Binnen dit plan zijn de bestemmingen 'Wonen' en 'Tuin' van toepassing. Daarnaast geldt er een dubbelbestemming Waarde – Archeologie 1,2 en 4' voor bescherming van de eventueel aanwezige archeologische waarden. Ter bescherming van de functie van de Binnendams als waterkering is de dubbelbestemming 'Waterstaat-Waterkering' en een gebiedsaanduiding 'vrijwaringzone -dijk-1'opgenomen.

### *Opzet regels*

Overeenkomstig SVBP2012 kent de indeling in hoofdstukken waarin de regels zijn opgenomen de volgende vaste volgorde. De juridische regeling bestaat uit vier hoofdstukken. Het eerste hoofdstuk bevat de definities van begrippen, die voor het algemene begrip, de leesbaarheid en uitleg van het plan van belang zijn en de wijze van meten. In hoofdstuk twee wordt op de bestemmingen en hun gebruik ingegaan. Het derde hoofdstuk gaat in op de algemene regels. De overgangs- en slotregel maken onderdeel uit van het vierde hoofdstuk.

# **6. Economische uitvoerbaarheid.**

### **6.1 Economische uitvoerbaarheid.**

De planlocatie heeft de bestemming 'wonen' met een bouwaanduiding 'twee aaneen'. Binnen deze bestemming is het niet mogelijk om binnen dit bouwvlak twee vrijstaande woningen te realiseren. Omdat de wens bestaat om de twee woningen los van elkaar te realiseren en de bouwblokken te centreren op het perceel, dient het bestemmingsplan te worden herzien. De percelen zijn in eigendom van de initiatiefnemers. Het plan wordt geheel door initiatiefnemers gefinancierd. De gemeentelijke kosten worden via een legesheffing doorberekend. Daarnaast is er een planschadeovereenkomst afgesloten ter afdekking van de planschade.

Dit betekent dat het kostenverhaal is verzekerd. Er hoeft dan ook geen exploitatieplan als bedoeld in artikel 6.12 van de Wro worden vastgesteld. De realisering van het plan wordt verzorgd door initiatiefnemers. De financiële dekking voor het plan is hiermee geregeld en de economische uitvoerbaarheid is voldoende gewaarborgd.

### **7. Overleg ex artikel 3.1.1. Besluit op de ruimtelijke ordening.**

### **Hoofdstuk 7 Overleg en inspraak**

### **7.1 Overleg ex artikel 3.1.1 Bro**

In het kader van het wettelijke verplichte overleg op grond van artikel 3.1.1 van het Besluit ruimtelijke ordening is het voorontwerp bestemmingsplan voorgelegd aan de gebruikelijke partners. Er zijn geen overlegreactie ingediend..

### **7.2 Inspraak**

Het voorontwerp bestemmingsplan is gedurende zes weken voor een ieder ter inzage gelegd in het gemeentehuis te Hardinxveld-Giessendam en is via de gemeentelijke internetsite en ruimtelijkeplannen.nl ook digitaal raadpleegbaar geweest. Binnen deze periode bestond voor een ieder de mogelijkheid om zijn/haar mening over het plan te geven. Er is 1 inspraakreactie ingediend door het Waterschap Rivierenland. Deze is in het ontwerp verwerkt.

### **7.3 Zienswijzen**

Het ontwerpbestemmingsplan heeft gedurende zes weken voor een ieder ter inzage gelegen in het gemeentehuis te Hardinxveld-Giessendam en was tevens via de gemeentelijke internetsite en ruimtelijkeplannen.nl digitaal raadpleegbaar. Binnen deze periode is een ieder de mogelijkheid geboden zijn/haar zienswijze op het plan te geven. Er zijn geen zienswijzen ingekomen.