# **Bestemmingsplan**

# **Leisurepark De Bandert**

Gemeente Echt-Susteren

# **Bestemmingsplan**

# **Leisurepark De Bandert**

# Gemeente Echt-Susteren

**Toelichting** Bijlagen

**Regels** Bijlagen

# **Verbeelding**  Schaal 1:1000

**Datum:**

9 mei 2018

# **Projectgegevens:**

TOE03-0253862-01B REG03-0253862-01B TEK03-0253862-01A

# **Identificatienummer:**

NL.IMRO.1711.BP20180760-VG01

Datum vrijgave Opsteller(s) Projectleider Vrijgave

Vestiging Oosterhout Beneluxweg 125 4904 SJ Oosterhout T: +31 (0)162 48 75 00 www.croonenburo5.com Vestiging Maastricht Wim Duisenbergplantsoen 21 6221 SE Maastricht T: +31 (0)43 325 32 23 info@croonenburo5.com

# **Inhoud**

| 1                        | Inleiding                                                                                              | 1  |
|--------------------------|--------------------------------------------------------------------------------------------------------|----|
| 1.1                      | Aanleiding                                                                                             | 1  |
| 1.2                      | Plangebied                                                                                             | 1  |
| 1.3                      | Vigerend bestemmingsplan                                                                               | 2  |
| 1.4                      | Leeswijzer                                                                                             | 2  |
|                          |                                                                                                        |    |
| 2                        | Planbeschrijving                                                                                       | 3  |
| 2.1                      | Bestaande situatie                                                                                     | 3  |
| 2.2                      | Toekomstige situatie                                                                                   | 4  |
| 3                        | Beleidskader                                                                                           | 9  |
| 3.1                      | Rijksbeleid                                                                                            | 9  |
| 3.2                      | Provinciaal beleid                                                                                     | 13 |
| 3.3                      | Gemeentelijk beleid                                                                                    | 14 |
|                          |                                                                                                        |    |
| 4                        | Milieuhygiënische en planologische verantwoording                                                      | 19 |
| 4.1                      | Bodem                                                                                                  | 19 |
| 4.2                      | Toetsing                                                                                               | 19 |
| 4.3                      | Geluid                                                                                                 | 19 |
| 4.4                      | Luchtkwaliteit                                                                                         | 20 |
| 4.5                      | Externe veiligheid                                                                                     | 21 |
| 4.6                      | Bedrijven- en milieuzonering                                                                           | 24 |
| 4.7                      | Kabels en leidingen                                                                                    | 27 |
| 4.8                      | Water                                                                                                  | 27 |
| 4.9                      | Archeologie en cultuurhistorie                                                                         | 31 |
| 4.10                     | Flora en Fauna                                                                                         | 32 |
| 4.11                     | Verkeer & Parkeren                                                                                     | 34 |
| 4.12                     | Besluit milieueffectrapportage                                                                         | 38 |
| 5                        | Juridische planopzet                                                                                   | 41 |
| 5.1                      | Juridische planopzet                                                                                   | 41 |
| 5.2                      | Bestemmingen                                                                                           | 41 |
| 6                        | Uitvoerbaarheid                                                                                        | 45 |
| 6.1                      | Financieel                                                                                             | 45 |
| 6.2                      | Maatschappelijk                                                                                        | 45 |
|                          |                                                                                                        |    |
| Bijlage 1:<br>Bijlage 2: | Bodemonderzoek, Antea Group, d.d. 24 oktober 2017<br>Bodemonderzoek, Antea Group, d.d. 10 januari 2018 |    |
| Bijlage 3:               | Onderzoek Externe Veiligheid, Antea Group, d.d. 26 februari 2018                                       |    |
| Bijlage 4:               | Archeologisch onderzoek, Antea Group, 13 december 2017                                                 |    |
| Bijlage 5:               | Watertoets, Antea Group, d.d. 9 juni 2017                                                              |    |
| Bijlage 6:               | Quickscan Flora en Fauna, CroonenBuro5, d.d. 9 mei 2017                                                |    |
| Bijlage 7:               | Nader onderzoek vleermuizen, CroonenBuro5, d.d. 27 november 2017                                       |    |
| Bijlage 8:               | Memo Verkeersgeneratie, Antea Group, d.d. 23 april 2018                                                |    |
| Bijlage 9:               | Parkeeronderzoek, Antea Group, d.d. 23 april 2018                                                      |    |
|                          |                                                                                                        |    |

- Bijlage 10: Quickscan natuurwetgeving , Faunaconsult, d.d. 12 april 2018
Bijlage 11: Omgevingsadvies, VRLN, d.d. 21 maart 2018 Bijlage 12: Verantwoording groepsrisico, Omgevingsdienst MER, 18 april 2018 Bijlage 13: Akoestisch onderzoek indirect verkeer, CroonenBuro5, d.d. 1 mei 2018 Bijlage 14: Akoestisch onderzoek Tweede evenemententerrein, Antea Group, d.d. 3 mei 2018

# <span id="page-6-0"></span>**1 Inleiding**

# **1.1 Aanleiding**

<span id="page-6-1"></span>De gemeente Echt-Susteren wil van Leisurepark De Bandert een familiepark maken waar inwoners samen kunnen komen om te recreëren, bewegen en sporten. Gemeente, betrokken verenigingen en gebruikers hebben hiervoor de handen in elkaar geslagen.

De afgelopen periode zijn de gewenste ontwikkelingen geïnventariseerd. Om Leisurepark De Bandert een duurzaam toekomstperspectief te kunnen bieden, is een passend juridisch-planologisch kader benodigd, waarbij aan de doelstellingen van de partijen kan worden voldaan. Hoofdzakelijk bestaan de ontwikkelingen uit:

- Nieuwbouw Regionaal trainingscentrum voor Judobond;
- Nieuwbouw clubgebouw Handboogschutterij binnen hetzelfde bouwvlak als het Regionaal trainingscentrum voor Judobond. Op deze locatie wordt tevens een wijzigingsbevoegdheid opgenomen voor het toevoegen van maatschappelijke functies;
- Uitbreiding outdoor kinderspeeltuin Valdeludo;
- Nieuwbouw multifunctioneel centrum (MFC) die onder meer geschikt is als overnachtingsmogelijkheid . Tevens wordt het terrein van de MFC geschikt gemaakt voor semipermanente overnachtingsmogelijkheden (tenten, salonwagens, trekkershutjes) inclusief een sanitairgebouw;
- Sloop en herbouw bebouwing van Kinder Vakantiewerk (KVW) en toevoeging sportgerelateerde BSO;
- Mogelijkheid voor ondergeschikte horecafunctie op het perceel ten zuiden van de brandweer. Tevens wordt dit terrein aangewezen als 2e evenemententerrein op Leisurepark De Bandert;
- Nieuwbouwmogelijkheid leisurefunctie in de zuidoostelijke hoek (via wijzigingsbevoegdheid);
- Nieuwbouwmogelijkheid sportfunctie achter RTC (via wijzigingsbevoegdheid);
- Uitbreidingsmogelijkheid Sportcity (via wijzigingsbevoegdheid);
- In het zwembadcomplex wordt een huiskamer voor lichtdementerenden gerealiseerd en vervalt de mogelijkheid voor kinderopvang;
- Beperkte aanpassingen bouwmogelijkheden rondom sportvelden.

Voor een uitgebreide beschrijving van alle ontwikkelingen wordt verwezen naar hoofdstuk 2 van deze toelichting. Het is wenselijk om voor het gehele leisurepark een nieuw bestemmingsplan op te stellen met een planologisch kader op maat waarin zowel de bestaande situatie als de ontwikkelingen zijn meegenomen. Voorliggend bestemmingsplan voorziet hierin.

# **1.2 Plangebied**

<span id="page-6-2"></span>Het plangebied bestaat op Leisurepark De Bandert, gelegen in het noordwesten van het stedelijk gebied van Echt. De locatie De Bandert is gelegen op een terrein dat is bedoeld voor clustering van sport- en recreatievoorzieningen.

#### <span id="page-7-0"></span>*Plangebied (Opentopo)*

# **1.3 Vigerend bestemmingsplan**

Ter plaatse van het plangebied vigeren het bestemmingsplan 'Stedelijk gebied'(vastgesteld op 26 mei 2016) en het facetbestemmingsplan 'Sport- en/of recreatieve voorzieningen' (vastgesteld op 22 februari 2017). Het plangebied heeft hierin diverse enkelbestemmingen, namelijk:

- Sport
- Gemengd Leisurepark
- Bedrijf Brandweerkazerne
- Agrarisch
- Verkeer
- Groen
- Wonen
- Cultuur en ontspanning
- Maatschappelijk

Naast deze bestemmingen kent het plangebied de dubbelbestemming 'Waarde - Archeologie 3'.

*Uitsnede vigerend bestemmingsplan 'Stedelijk gebied' (Gemeente Echt-Susteren)*

Het voert te ver om de bouw- en gebruiksmogelijkheden binnen de enkel bestemmingen volledig toe te lichten. De ontwikkelingen passen niet binnen het vigerend bestemmingsplan en het facetbestemmingsplan. Het is wenselijk om voor het gehele leisurepark een nieuw bestemmingsplan op te stellen met een planologisch kader op maat waarin zowel de bestaande als voorziene ontwikkelingen zijn meegenomen. Voorliggend bestemmingsplan voorziet hierin.

# **1.4 Leeswijzer**

<span id="page-8-0"></span>In hoofdstuk 2 worden de huidige en de toekomstige situatie van het plangebied beschreven. Het beleidskader dat van toepassing is op de locatie en het initiatief is opgenomen in hoofdstuk 3. Aan de hand van de omschrijving van de planologische en milieu-hygiënische aspecten ter plaatse en in de directe omgeving van het plangebied wordt in hoofdstuk 4 de toelaatbaarheid van het initiatief geschetst. De financiële haalbaarheid en de te doorlopen procedure van het initiatief komen in hoofdstuk 5 aan de orde.

# <span id="page-9-0"></span>**2 Planbeschrijving**

# **2.1 Bestaande situatie**

# <span id="page-9-1"></span>**Omgeving**

Het plangebied bestaat uit Leisurepark De Bandert, gelegenten noordoosten van het centrum van Echt. Het park wordtbegrenst door infrastructuur. De zuidzijde wordt begrensd door de Wilhelminalaan, in het oosten door de Rijksweg Noord (N276), in het westen door de spoorlijn Sittard-Roermond en in het noorden door de Paalweg. Het complete park heeft een oppervlakte van circa 28 hectare.

*Ligging De Bandert ten opzichte van de bebouwde kom van Echt (Globespotter)*

Sinds 2010 zet de gemeente Echt-Susteren nadrukkelijk in op het ontwikkelen van deze locatie tot een kwalitatief goed sport- en recreatiepark. Het park herbergt een grote diversiteit aan functies en voorzieningen. Dit betreffen onder andere de voetbalverenigingen EVV en R.I.O.S. '31, de tennisclub en andere uiteenlopende sport- en recreatievoorzieningen. Tevens is het zwembad en sporthal De Bandert' aanwezig, dat gericht is op recreatief gebruik, lessen en verenigingsactiviteiten. Nabij de noordelijke ontsluiting van het leisurepark naar de Rijksweg Noord is de brandweerkazerne gesitueerd. In het zuidelijkste deel van het leisurepark, aan de Wilhelminalaan, zijn tenslotte nog het creatief centrum 'Banderthof' en het politiebureau gevestigd. Rechts naast de zuidelijke entree van het sportpark staan enkele grondgebonden woningen. In navolgende afbeelding is een functieoverzicht weergegeven.

- 1. Outdoor kinderspeeltuin
- 2. Paintballveld
- 3. All-in Echt
- 4. Sportcity
- 5. Zwembad en sporthal
- 6. Voetbalvelden
- 7. Tennisvelden
- 8. Kynologenclub
- 
- 9. Kindervakantiewerk/BSO
- 10. Bouwmogelijkheden leisurefuncties
- 11. Agrarische gronden
- 12. Centrale parkeerplaatsen
- 13. Brandweer
- 14. Politie
- 15. Creatief centrum
- 16. Woningen
- 17. Speelparadijs De Ballon

<span id="page-10-0"></span>*Functieoverzicht (Globespotter)*

# **2.2 Toekomstige situatie**

### **Inleiding**

De gemeente Echt-Susteren wil van Leisurepark De Bandert een familiepark maken waar inwoners samen kunnen komen om te recreëren, bewegen en sporten. Gemeente, betrokken verenigingen en gebruikers hebben hiervoor de handen in elkaar geslagen. De ontwikkelingen in dit plan zijn weergegeven in de volgende afbeelding. Aansluitend is per ontwikkeling een nadere beschrijving gegeven. Naast de aangegeven zes ontwikkelingen worden beperkte bouwmogelijkheden rondom sportvelden toegevoegd.

*Overzicht ontwikkelingen (Globespotter)*

1. Nieuwbouw Regionaal trainingscentrum Judobond Nederland en nieuwbouw Handboogschutterij

2. Handboogbaan, buiten

3. Uitbreiding outdoor kinderspeeltuin

4. Nieuwbouw multifunctioneel centrum

5. semipermanente overnachtingsvoorzieningen

6. Sloop en herbouw bebouwing Kinder Vakantiewerk

7. Ondergeschikte horecafunctie + 2e evenemententerrein

8. Nieuwbouwmogelijkheid leisurefunctie

9. Nieuwbouwmogelijkheid sportfunctie

10. Uitbreidingsmogelijkheid Sportcity

11. Huiskamer lichtdementerenden, binnen bestaand gebouw

# **Nieuwbouw Regionaal trainingscentrum voor Judobond Nederland (nr. 1)**

Centraal op sport- en leisurepark De Bandert komt in de toekomstige situatie een moderne trainingshal te staan die voldoet aan de eisen van de Nederlandse judobond. Deze locatie dient als regionaal trainingscentrum voor talentvolle judoka's, met name uit Limburg, maar ook uit de rest van Nederland en het buitenland.. Het RTC wordt gesitueerd aan de Bandertlaan, de doorlopende weg van het sportpark. De oppervlakte van de het gebouw bedraagt circa 1.000 m2 en de maximale hoogte van het dak bedraagt 7 meter.

*Impressies van de situering RTC (links) en voor- en zijgevels (rechts)*

Het RTC bestaat uit twee bouwlagen. De begane grond bestaat uit een sportzaal (dojo), een ruimte voor krachttraining, kleedlokalen en een kantine. Op de verdieping is ruimte gereserveerd voor opslag en installaties.

# **Handboogschutterij (nr. 1 en 2)**

Naast het gebouw van de RTC wordt het mogelijk gemaakt een nieuw gebouw voor de handboogschutterij te realiseren . De oppervlakte van de het gebouw bedraagt circa 1.125 m2 en de maximale hoogte van het dak bedraagt maximaal 7 meter. Tevens wordt een outdoor handboogbaan aangelegd. De outdoor handboogbaan is gesitueerd aan de noordwestzijde van het plangebied, parallel aan de spoorlijn.

Ter plaatse van de beoogde nieuwbouw van de handboogschutterij is een wijzigingsbevoegdheid opgenomen, om naast de sportfuncties ter plaatse (ook) maatschappelijke en culturele voorzieningen en een sportgerelateerde BSO toe te staan. Verschillende verenigingen, doelgroepen en stichtingen kunnen hiervan gebruik maken.

# **Uitbreiding outdoor kinderspeeltuin Valdeludo (nr. 3)**

Outdoor kinderspeeltuin Valdeludo is gelegen aan de noordzijde van het plangebied. Er zijn diverse speelmogelijkheden aanwezig, zoals een klimberg, huttenbouwbos, speelrivier, outdoor lasergame, kinderkartbaan, tubingbaan, hoogteparcours en bungeetrampoline en dergelijke. Vernieuwen en verbreden van het aanbod aan speelgelegenheden is noodzakelijk om vernieuwend te blijven om zodoende voldoende bezoekers te blijven trekken. De outdoor kinderspeeltuin wenst in westelijke richting met 1,8 hectare uit te breiden. De uitbreiding voorziet uitsluitend in buitenspeelruimte en benodigde onverharde parkeergelegenheid. Van nieuwe gebouwen is geen sprake.

# **Nieuwbouw Multifunctioneel Centrum (nr. 4)**

Nabij de kynologenclub is een Multifunctioneel Centrum gepland. Verschillende verenigingen, doelgroepen en stichtingen zouden gebruik kunnen maken van dit centrum. Het multifunctioneel centrum is hier gewenst om zo verdere clustering van voorzieningen te realiseren. De multifunctionaliteit zorgt voor een betere exploitatie van de voorziening en daardoor behoud van de kwaliteit. In het MFC is ook de mogelijkheid opgenomen om ter plaatse in groepsverband te kunnen overnachten (bijv. tijdens toernooien). Overnachten is uitsluitend toegestaan bij meerdaagse activiteiten behorende bij functies die worden uitgeoefend in het plangebied. Het MFC zal een brutovloeroppervlakte van circa 900 m2 beslaan. De goot- en bouwhoogte van de bebouwing mag maximaal respectievelijk 4 en 7 meter bedragen.

# **Semipermanente overnachtingsvoorzieningen (nr. 5)**

Op het aansluitend terrein nabij de MFC wordt het ook mogelijk om te overnachten ten behoeve van de meerdaagse activiteiten behorende bij functies die worden uitgeoefend in het plangebied. Ter plaatse mag worden overnacht in semipermanente overnachtingsmogelijkheden, zoals tenten, salonwagens, trekkerhutjes. Maximaal 40 personen mogen tegelijkertijd overnachten. Ten dienste van overnachtingen is sanitair gebouwtje (maximaal 100 m2 ) toegestaan.

# **Kinder Vakantiewerk (nr. 6)**

Kinder Vakantiewerk betreft een stichting op het gebied van kinderen/jongeren- en cultureel werk. De stichting organiseert een reeks jaarlijkse en wekelijkse activiteiten. De accommodatie huisvest de basisvoorzieningen (grote zaal, werkruimte, sanitair, keuken). Het huidige pand met een oppervlakte van circa 320 m2 voldoet niet meer aan wensen en eisen en is enigszins verouderd. De huidige bebouwing wordt gesloopt. Door middel van vervangende nieuwbouw kan de bebouwing optimaal worden ingedeeld en ingericht voor KVW. De nieuwbouw wordt gelijk aan de omvang van de bestaande bebouwing. Tevens wordt een sportgerelateerde BSO in dit gebouw toegestaan.

# **Nieuwe ondergeschikte horecafunctie + 2e evenemententerrein (nr. 7)**

Het perceel ten zuiden van de brandweer en tegenover All-in Echt is onbebouwd. Op basis van het vigerende bestemmingsplan is ter plaatse een bouwvlak aanwezig, met de bestemming 'Gemengd – Leisurepark'. Gewenst is om hier een horecavoorziening mogelijk te maken die ondergeschikt is aan de activiteiten binnen de bestemming 'Gemengd - Leisurepark'. Tevens staat deze ook ten dienste van andere activiteiten op het familiepark (zoals boogschieten, boerengolf, beachvolleybal, etc.) die ter plaatse worden uitgeoefend of ten behoeve van activiteiten die elders op het park plaatsvinden.

Daarnaast wordt dit terrein aangemerkt als 2e evenemententerrein op het Leisurepark, naast het bestaande evenemententerrein nabij All-In Echt. Het is gewenst om op dit terrein verschillende evenementen toe te staan, waaronder het circus.

De huidige situatie is, vanwege de beschikbare ruimte en de ligging op het Leisurepark geschikt om relatief grootschalige evenementen te houden. De (geluids)belasting als gevolg van het organiseren van evenementen kan van invloed op de leefbaarheid in de omgeving. Daarom is er behoefte aan duidelijke richtlijnen, zowel voor de omgeving als voor de mogelijke organisatoren van evenmenten. Door het opstellen van dit plan is het niet noodzakelijk, zoals nu wel het geval is/zal zijn, om per evenement een afwijking aan te vragen. Voorliggend plan is in de toekomst het toetsingskader voor wat betreft de ruimtelijke aanvaardbaarheid van evenementen op deze locatie.

# **Nieuwbouwmogelijkheid leisurefunctie in de zuidoostelijke hoek (wijzigingsbevoegdheid) (nr. 8)**

Ten zuiden van de brandweer zijn nog niet effectueerde bouwmogelijkheden aanwezig voor leisurefuncties. Echter is de verwachting dat deze gronden op termijn volgebouwd worden. Om daarna ruimte te bieden aan nieuwe leisurefuncties of uitbreidingsruimte te kunnen bieden aan gevestigde leisurefuncties wordt op het agrarisch perceel in de zuidoostelijke hoek een wijzigingsbevoegdheid opgenomen naar de bestemming 'Gemengd – Leisurepark'. Hier wordt een brutovloeroppervlakte van maximaal 5.000 m2 toegestaan. De bouwhoogte van de bebouwing mag maximaal 8 meter bedragen.

# **Nieuwbouwmogelijkheid sportfunctie achter nieuwbouw RTC (wijzigingsbevoegdheid) (nr. 9)**

Ten westen van de nieuwbouw van het RTC wordt de mogelijkheid opgenomen voor een sportfunctie. Met andere sportverenigingen zijn gesprekken gevoerd over de mogelijke invulling. Echter is de invulling van de locatie nog niet concreet. Daarom is de mogelijkheid voor de realisatie van bebouwing als wijzigingsbevoegdheid opgenomen. De bouwhoogte van de bebouwing mag maximaal 12 meter bedragen.

### **Uitbreidingsmogelijkheid Sportcity (wijzigingsbevoegdheid) (nr. 10)**

Ten oosten van het bestaande gebouw van Sportcity wordt de mogelijkheid opgenomen voor uitbreiding van het bestaande gebouw (aan de zijde van de Rijksweg N276). Sportcity verwacht dat de uitbreidingsruimte op termijn noodzakelijk zal zijn voor een compleet aanbod en bijbehorende service. Echter is de invulling van de locatie nog niet concreet. Daarom is de mogelijkheid voor de realisatie van bebouwing als wijzigingsbevoegdheid opgenomen. Met de wijzigingsbevoegdheid ontstaat de mogelijkheid het bouwvlak te vergroten. Daarbij wordt aangesloten op de uiterste rooilijn van de nog niet effectueerde bouwmogelijkheden ten noorden van Sportcity. De maximale bouwhoogte van de bebouwing zal aansluiten op de bestaande maximale bouwhoogte van 9 meter.

# **Huiskamer lichtdementerenden (nr. 11)**

In hetzwembadcomplex 'De Bandert' was voorheen een kinderopvang aanwezig. Deze functie vervalt. Met dit plan wordt een huiskamer voor lichtdementerenden mogelijk gemaakt in een ruimte binnen het zwembadcomplex. De functie betreft een dagbesteding (opvang, zorg en/of begeleiding) voor maximaal 12 deelnemers. De deelnemers betreffen lichtdementerenden die met hun partners/mantelzorgers komen recreëren. Per deelnemer is circa 1,2 begeleider/mantelzorger aanwezig. De ruimte(s) die hiervoor gebruikt worden beslaan een oppervlakte van circa 180 m2 .

#### **Beperkte toevoeging bouwmogelijkheden rondom sportvelden**

#### **Lichtmasten**

Binnen de bestemming 'Sport' in het vigerend bestemmingsplan zijn lichtmasten met een bouwhoogte van maximaal 12 meter toegestaan. In dit plan wordt de toegestane hoogte verhoogd naar 25 meter. Door deze hogere lichtmasten toe te staan, kan in combinatie met goedgerichte armaturen, een betere verlichting tot stand komen zonder dat daarbij sprake is extra lichtuitstraling naar de omgeving.

#### **Uitbreiding accommodatie EVV**

De wens bestaat om de accommodatie van EVV uit te breiden in westelijke richting, in de richting van het hoofdveld. De beoogde uitbreiding bestaat uit kleedruimtes, sanitaire ruimten en technische ruimte in het souterrain. Op de begane grond wordt de kantine vergroot waar aansluitend een overdekte tribune wordt gerealiseerd. De mogelijkheid voor de uitbreiding is opgenomen in dit bestemmingsplan.

#### **Staantribunes (overkappingen)**

Rondom alle sportvelden worden staantribunes in de vorm van overkappingen met een bouwhoogte van 5 meter toegestaan. De ontwikkeling komt voort uit de wens van de voetbalverenigingen. Overkappingen (gesloten dak en maximaal 1 wand) betreffen bouwwerken, geen gebouw zijnde. Aangezien het gewenst is om tribunes met maximaal 3 wanden mogelijk te maken, is voor 'tribunes' een begrip toegevoegd in de regels. Gebouwen (gesloten dak en méér dan 1 wand) buiten het bouwvlak zijn niet toegestaan. Voor overige overkappingen, niet zijnde tribunes, geldt dat maximaal 1 overkapping per bouwperceel is toegestaan, tot een maximale bouwhoogte van 3,5 meter en een maximaal oppervlak van 30 m2 .

#### **Aanleg outdoor sportvoorzieningen**

Binnen de bestemming 'Sport' in het vigerend bestemmingsplan zijn overige bouwwerken, geen gebouw zijnde toegestaan met een bouwhoogte van maximaal 2,5 meter. Om alle gewenste outdoor sportvoorzieningen te kunnen realiseren, worden in dit plan outdoor sporttoestellen (bouwwerken, geen gebouw zijnde) toegestaan met een bouwhoogte van maximaal 5 meter.

# <span id="page-15-0"></span>**3 Beleidskader**

# <span id="page-15-1"></span>**3.1 Rijksbeleid**

# **3.1.1 Structuurvisie Infrastructuur en Ruimte**

Op 13 maart 2012 is de Structuurvisie Infrastructuur en Ruimte (SVIR) vastgesteld. In de SVIR staan de plannen voor ruimte en mobiliteit. Zo beschrijft het kabinet in de Structuurvisie in welke infrastructuurprojecten zij de komende jaren wil investeren en op welke manier de bestaande infrastructuur beter kan worden benut. Provincies en gemeenten krijgen meer bewegingsvrijheid op het gebied van ruimtelijke ordening. Overheden, burgers en bedrijven krijgen de ruimte om oplossingen te creëren. Zij verdienen het vertrouwen dat ze dat op een goede manier doen. Het Rijk gaat zo min mogelijk op de stoel van provincies en gemeenten zitten en richt zich op het versterken van de internationale positie van Nederland en het behartigen van de belangen voor Nederland als geheel, zoals de hoofdnetwerken voor personen- en goederenvervoer, energie en natuur. Ook waterveiligheid en milieukwaliteit (lucht, geluid, bodem, water en externe veiligheid) horen daarbij, evenals de bescherming van het werelderfgoed (zoals de Waddenzee en de Nieuwe Hollandse Waterlinie). Afspraken over verstedelijking, groene ruimte en landschap laat het Rijk over aan de provincies en gemeenten.

In de SVIR zijn 13 onderwerpen van nationaal belang benoemd, die bijdragen aan het realiseren van de drie hoofddoelen. In de realisatieparagraaf van de SVIR zijn per nationaal belang de instrumenten uitgewerkt die hiervoor worden ingezet. Eén van de belangrijkste instrumenten is het Besluit algemene regels ruimtelijke ordening (Barro). Het Barro is de juridische vertaling van de kaderstellende uitspraken die in de SVIR zijn geformuleerd en bevat regels ter bescherming van de nationale belangen. De regels van het Barro moeten in acht worden genomen bij het opstellen van provinciale ruimtelijke verordeningen en bestemmingsplannen, zodat ze doorwerken tot het niveau van de lokale besluitvorming.

# **Relevantie voor het plangebied**

Voor het plangebied betekent het beleid uit de SVIR concreet dat initiatieven van bewoners, bedrijven en organisaties leidend zijn bij stedelijke ontwikkelingen. Vervolgens kan worden bekeken in hoeverre het bestaand stedelijk gebied en/of bestaande bebouwing geschikt is voor dergelijke initiatieven. In voorliggend geval dient er zorg te worden gedragen voor optimale inpassing. In het Barro zijn geen specifieke regels opgenomen die van toepassing zijn op voorliggende ontwikkeling.

# **3.1.2 Ladder voor Duurzame Verstedelijking**

Op 1 oktober 2012 is de Ladder voor duurzame verstedelijking (verder: de ladder) vastgesteld in artikel 3.1.6 lid 2 van het Besluit ruimtelijke ordening (Bro). De ladder vormt daarmee een bindend toetsingskader voor alle gemeentelijke bestemmingsplannen, provinciale inpassingsplannen en provinciale ruimtelijke verordeningen en is erop gericht het leeuwendeel van de nieuwe stedelijke ontwikkelingen plaats te laten vinden binnen het bestaand stedelijk gebied.

Tot 1 juli 2017 kende de In artikel 3.1.6 lid 2 Bro vastgelegde ladder drie treden, waarmee achtereenvolgens werd beschreven dat de voorgenomen stedelijke ontwikkeling voorzag in een actuele regionale behoefte, in hoeverre in die behoefte binnen het bestaand stedelijk gebied van de betreffende regio kon worden voorzien door benutting van beschikbare gronden door herstructurering, transformatie of anderszins, dan wel indien de stedelijke ontwikkeling niet binnen het bestaand stedelijk gebied van de betreffende regio kon plaatsvinden, in hoeverre werd voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.

Per 1 juli 2017 is artikel 3.1.6. lid 2 Bro gewijzigd en komen te luiden als volgt :

*De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.*

Uitgangspunt is dat een nieuwe stedelijke ontwikkeling in beginsel in bestaand stedelijk gebied wordt gerealiseerd en dat eerst als dat niet mogelijk is wordt gemotiveerd waarom die ontwikkeling niet in bestaand stedelijk gebied kan worden gerealiseerd. Dit betekent dat alleen bij een ontwikkeling buiten bestaand stedelijk gebied een nadrukkelijke motivering nodig is.

## **Relevantie voor het plangebied**

Wat onder 'stedelijke ontwikkeling' moet worden verstaan is gedefinieerd in artikel 1.1.1. lid 1 onder i Bro, namelijk: "ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen". De 'Handreiking Ladder voor Duurzame Verstedelijking' verstaat onder andere stedelijke voorzieningen accommodaties voor onderwijs, zorg, cultuur, bestuur en indoor sport en leisure.

De afweging of er sprake is van een nieuwe stedelijke ontwikkeling is tweeledig en dient in onderlinge samenhang te worden beoordeeld:

- 1. Welk planologische beslag op de ruimte maakt het plan mogelijk in vergelijking met het voorgaande plan?
- 2. In hoeverre voorziet het plan, in vergelijking met het voorgaande plan, in een functiewijziging?

Toepassing van de ladder is en blijft verplicht voor alle opgaven waarin een vorm van nieuwe stedelijke ontwikkeling mogelijk wordt gemaakt.

Hierna wordt per nieuwe stedelijke ontwikkeling ingegaan op de toetsing aan de Ladder.

**Nieuwbouw Regionaal trainingscentrum voor Judobond & Handboogschietvereniging (nr.1 en 2)** Hoewel het RTC conform de vigerende bestemming bedoeld is voor sportactiviteiten, is er door de

omvang van 1.000 m2 op een locatie die in de huidige situatie onbebouwd is sprake van een nieuwe stedelijke ontwikkeling die getoetst moet worden aan de ladder voor duurzame verstedelijking.

#### *Behoefte*

De ladder vraagt een beschrijving van de behoefte van de voorgenomen stedelijke ontwikkeling. Het bondsbestuur van de Nederlandse Judobond heeft vier Regionale Talent Centra (RTC) aangewezen verspreid over het land. Deze RTC's worden gesitueerd in Heerenveen, Rotterdam, Eindhoven en Amsterdam/Haarlem. Daarnaast heeft het bondsbestuur besloten per RTC een aantal sublocaties aan te wijzen om een belangrijke taak te vervullen voor leeftijdscategorieën -15 jaar en -18 jaar. Die taak zal bestaan uit onder andere het verzorgen van een dagprogramma in combinatie met een lootschool en/of avondtraining(en) in het betreffende verzorgingsgebied, onder regie van de centrale RTC-locatie. Volgens het bondsbestuur en haar partners vormt dit de optimale structuur om een hoogwaardige landelijke opleidingsstructuur op te richten die structureel voldoende in- en doorstroom van talenten naar het NTC kan waarborgen en een hoge kans op continuïteit biedt. Hiermee worden namelijk zowel de talentvolle sporters als hun ouders ontlast van lange reistijden, terwijl de kwaliteit van de training blijft gehandhaafd.

In de regio Zuidoost zijn vanwege de ligging en goede bereikbaarheid Goirle, Berlicum, Echt en Nijmegen aangewezen als locaties voor de ondersteunende regionale trainingscentra. De bestaande sporthallen in de gemeente Echt-Susteren beschikken niet over voldoende capaciteit. Met de bouw van het trainingscentrum in Echt wordt voorzien in een behoefte.

Daarnaast vindt nieuwbouw (circa 1.125 m2 ) plaats voor de handboogvereniging. De handboogschietvereniging is in de huidige situatie gevestigd in Pey (Echt). Het bestaande gebouw heeft een te beperkte omvang. De nieuwbouw voorziet in de praktische c.q. werkelijke behoefte van de handboogschietvereniging. Het bestaande gebouw in Pey wordt gesloopt, waardoor de ontwikkeling geen invloed heeft op leegstand.

#### **Uitbreiding outdoor kinderspeeltuin Valdeludo (nr. 3)**

Het oppervlakte van Valdeludo bedraagt in de huidige situatie 1,8 hectare. De uitbreiding bedraagt 1,8 hectare en bestaat uit outdoor speelterrein en bijbehorende parkeervoorzieningen. De uitbreiding voorziet niet in extra bebouwing. Vernieuwen en verbreden van het aanbod aan speelgelegenheden is noodzakelijk om vernieuwend te blijven om zodoende voldoende bezoekers te blijven trekken.

#### **Multifunctioneel centrum (nr. 4)**

Op het terrein wordt een nieuwe multifunctioneel centrum gerealiseerd met een oppervlakte van circa 900 m2 . Dit betreft een aanvulling op het reeds aanwezig aanbod. Verschillende verenigingen, doelgroepen en stichtingen (van binnen en buiten het plangebied) kunnen gebruik maken van dit centrum. Dit gebouw voorziet in de behoefte naar een multifunctioneel inzetbare bijeenkomstruimte en kan worden gebruikt als overnachtingsmogelijkheid voor groepen tijdens activiteiten.

#### **Semipermanente overnachtingsvoorzieningen (nr. 5)**

Deze voorzieningen voorzien in de behoefte om te overnachten ten behoeve van de meerdaagse activiteiten behorende bij functies die worden uitgeoefend in het plangebied. Deze behoefte komt dan ook vooral voort uit de overige functies in het plangebied, zoals de sportvoorzieningen en de leisurefuncties. De semipermanente overnachtingsvoorzieningen betreffen kampeermiddelen zoals tent en salonwagens, maar kunnen daarnaast ook bestaan uit gebouwde voorzieningen als trekkershutten en tenthuisjes. De overnachtingsvoorzieningen voor 40 personen, inclusief een sanitairgebouw van maximaal 100 m2 , betreffen beperkte bebouwingsmogelijkheden die eenvoudig afbreekbaar zijn. Hierdoor worden voorzieningen niet aangemerkt als nieuwe stedelijke ontwikkeling.

#### **Kinder Vakantiewerk (nr. 6)**

Het bestaande pand van KVW beslaat een oppervlakte van 320 m2 . Dit pand wordt gesloopt en herbouwd in maximaal dezelfde omvang. Naast KVW wordt in dit gebouw een sport-BSO mogelijk gemaakt. Door deze functie toe te voegen wordt het gebouw intensiever gebruikt en geen extra ruimtebeslag (bebouwing) benodigd is. Hierdoor kan worden gesteld dat voor deze voorziening geen sprake is van een nieuwe stedelijke ontwikkeling.

#### **Nieuwe horecafunctie ten behoeve van activiteiten en evenemententerrein (nr. 7)**

Gelet op het aantal buitensport activiteiten en evenementen die in het voorjaar, zomer en najaar plaatsvinden, is er behoefte aan een horecavoorziening die ondersteunend is aan die activiteiten en evenementen. De evenementen, waarvoor geen permanent beslag op de ruimte wordt gelegd, betreffen geen nieuwe stedelijke ontwikkeling, waardoor een laddertoets niet aan de orde is.

#### **Huiskamer lichtdementerenden (nr. 11)**

In zwembadcomplex 'De Bandert' was voorheen een kinderopvang aanwezig. Deze functie vervalt. Met dit plan wordt een huiskamer voor lichtdementerenden mogelijk gemaakt in een ruimte binnen het zwembadcomplex. Hiermee wordt vrijkomende ruimte hergebruikt. De ruimte(s) die hiervoor gebruikt worden beslaan een oppervlakte van circa 180 m2 . Van een nieuwe stedelijke ontwikkeling is geen sprake.

#### **Wijzigingsbevoegdheden (nr. 8, 9 en 10)**

De nieuwbouw van een sportfunctie achter het RTC, de nieuwbouw van een leisurefunctie in de zuidoostelijk hoek, de uitbreiding van Sportcity en het verbreden van toegestane functies ter plaatse van de handboogschutterij zijn niet bij recht toegestaan. Hiervoor zijn wijzigingsbevoegdheden opgenomen. Deze nieuwbouwmogelijkheden kunnen mogelijk worden gemaakt middels het door het opstellen van een wijzigingsplan. Op basis van artikel 3.1.6 sub 3 Bro wordt de Laddertoets doorgeschoven naar de fase van het wijzigingsplan.

In het kader van goede ruimtelijke ordening wordt ingegaan op de behoefte. Om in de toekomst de gewenste verdere clustering van voorzieningen te laten plaatsvinden wordt de mogelijkheid voor de sportfunctie meegenomen, om zodoende elkaar te kunnen versterken. De verwachting is dat binnen de planperiode van dit bestemmingsplan behoefte ontstaat voor verbeterde huisvesting van verschillende clubs en verenigingen en verplaatsing naar het plangebied zal plaatsvinden. Voor wat betreft de extra locatie voor leisurefuncties wordt tevens verwacht dat deze binnen de planperiode benodigd is. Schaalgrootte en efficiency zijn belangrijke factoren in deze markt.

Een locatie met voldoende uitbreidingsmogelijkheden is van belang voor de locatiekeuze. Daarnaast speelt het begrip full-service een rol. Dit heeft ook invloed op het schaalgrootte en de uitbreidingsmogelijkheden. Gelet op deze trends is de behoefte aan de wijzigingsbevoegdheid aanwezig. Voor wat betreft de uitbreidingsmogelijkheid van Sportcity geldt dat deze ruimte op termijn noodzakelijk is. Toenemende schaalvergroting en service voor vele unieke doelgroepen is van belang. Gelet op deze trends is de behoefte aan de wijzigingsbevoegdheid aanwezig. De behoefte voor de functieverbreding ter plaatse van de nieuwbouw van de handboogschutterij hangt samen met een mogelijke verplaatsing van verschillende verenigingen, doelgroepen en stichtingen (van binnen en buiten het plangebied).

#### **Beperkte aanpassingen bouwmogelijkheden rondom sportvelden**

De bestaande accommodatie van EVV wordt mogelijk uitgebreid met kleedruimtes, sanitaire ruimten, technische ruimtes, kantine en tribune. Deze uitbreiding is beperkt in omvang en voorziet uitsluitend in ruimte die direct benodigd zijn voor de vereniging. De behoefte komt rechtstreeks voort uit de behoefte van de voetbalclub.

Deze overige bouwmogelijkheden zijn beperkt van aard en omvang, waardoor kan worden gesteld dat voor deze voorzieningen geen sprake is van een nieuwe stedelijke ontwikkeling. Opgemerkt wordt dat de behoefte aan de tribunes (en speeltoestellen en lichtmasten) voort komt uit de bestaande en bestemde functies op het terrein.

#### *Stedelijk gebied*

De ladder vraagt na het aantonen van de behoefte vervolgens een beschrijving in hoeverre deze behoefte op te vangen is in het bestaand stedelijk gebied.

De definitie voor bestaand stedelijk gebied (artikel 1.1.1, lid 1, Bro) luidt als volgt: *bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur"*.

Sport- en Leisurepark De Bandert is een terrein gericht op de clustering van sport en recreatie activiteiten en vormt hiermee een stedenbouwkundig samenhangend en samengesteld stelsel, afgebakend door infrastructuur. Op het terrein is reeds bebouwing aanwezig voor indoor sport en leisure activiteiten. De plannen wordt ingepast op dit complex. In de Omgevingsverordening Limburg is dit terrein vanwege de aanwezigheid van al deze functies aangeduid als stedelijk gebied. Hieruit kan worden geconcludeerd dat de ontwikkeling plaatsvindt binnen het bestaand stedelijk gebied. Hiermee kan worden geconcludeerd dat er voor onderhavige plannen geen belemmeringen zijn vanuit het oogpunt van de ladder voor duurzame verstedelijking.

# <span id="page-19-0"></span>**3.2 Provinciaal beleid**

# **3.2.1 Provinciaal Omgevingsplan Limburg (POL)**

Op 12 december 2015 is het Provinciaal Omgevingsplan Limburg 2014 (POL 2014) vastgesteld. In het POL staan de fysieke elementen van het leef- en vestigingsklimaat centraal. Belangrijke uitdagingen zijn het faciliteren van innovatie, het aantrekkelijk houden van de regio voor jongeren en arbeidskrachten, de fundamenteel veranderde opgaven op het gebied van wonen en voorzieningen, de leefbaarheid van kernen en buurten en het inspelen op de klimaatverandering.

De uitdaging is om een omslag te maken van kwantiteit naar kwaliteit en meer schaarste te creëren. De sleutel daarvoor ligt in dynamisch voorraadbeheer. Per regio zijn visies gemaakt waarin gezamenlijke ambities, principes en werkwijzen worden uitgewerkt. Voor sommige thema's gaat het ook om gezamenlijke programmering. Als basis hiervoor bevat het POL uitgewerkte regiovisies voor Noord-, Midden-en Zuid-Limburg. De regionale visies richten zich onder andere op het verbeteren van de kwaliteit van de bestaande voorraad, de aanpak van overmatige leegstand en het schrappen van plannen die niet goed passen bij de beoogde kwaliteit.

Kwaliteit staat dus centraal in het POL2014. Het uitgangspunt is om de grote diversiteit in de aard en kenmerken van de omgeving te koesteren, onder het motto 'meer stad, meer land': een nadrukkelijke keuze voor hoogwaardige steden in een waardevol landschap. Het beleid is gericht op het bieden van ruimte voor de verweving van functies, op het bieden van inspiratie door kwaliteitsbewustzijn en op het gebruikmaken van de grensoverschrijdende context van de provincie. Kwaliteit betekent dat zorgvuldig moet worden omgegaan met de voorraden: de ruimte (steden en dorpen, natuur, landschap), de voorzieningen (gebouwde omgeving, infrastructuur, vervoerssystemen), de natuurlijke hulpbronnen, de milieuruimte en de ondergrond. Om recht te doen aan de grote variatie in omgevingskwaliteiten, zijn in het POL2014 zeven globaal afgebakende gebiedstypen onderscheiden: drie gebiedstypen in het bebouwd gebied en vier gebiedstypen in het landelijk gebied. Dit zijn zones met elk een eigen karakter, herkenbare eigen kernkwaliteiten, en met heel verschillende opgaven en ontwikkelingsmogelijkheden. Elke van deze gebieden kent zijn passende voorwaarden en richtlijnen voor ruimtelijke ontwikkelingen.

#### **Relevantie voor het plangebied**

Het behouden en versterken van een voortreffelijk vestigingsklimaat voor bewoners en bedrijven vormt een belangrijke uitdaging in Midden-Limburg. De focus in POL2014 is gericht op de fysiekruimtelijke opgaven en keuzen in zowel kwantitatief als kwalitatief opzicht. Het verder versterken van de economische structuur met focus op voor de regio krachtige sectoren. Daarbij wordt als kracht ingezet op de veelzijdigheid van het aanbod op korte afstand. Het verlengen van het seizoen, Midden-Limburg is een 'elk weer gebied', en het versterken van de economische kracht in verbinden van diverse initiatieven zijn eveneens belangrijke uitdagingen en opgaven. Het plangebied is aangeduid als zone in het bebouwd gebied. Specifiek betreft het de zone 'Overig bebouwd gebied'. Voor deze zones staan de volgende principes uit het POL centraal:

- Transformatie regionale woningvoorraad
- Bereikbaarheid
- Balans voorzieningen en detailhandel
- Stedelijk groen en water
- Kwaliteit leefomgeving

Voorliggend plan met diverse ontwikkelingen draagt bij aan de kwaliteit van het voorzieningenniveau en daarmee aan de kwaliteit van de leefomgeving. Voor het overige heeft dit plan geen negatieve invloed op een van de bovengenoemde beleidsspeerpunten. De geplande nieuwbouw gaat ook niet ten kosten van waardevolle (stedelijke) groenvoorzieningen, waarmee kan worden geconcludeerd dat onderhavig initiatief overeenkomstig is met het POL.

# **3.2.2 Omgevingsverordening Limburg**

In de Omgevingsverordening Limburg 2014 zijn regels opgenomen die een juridische doorvertaling zijn van het omgevingsbeleid zoals opgenomen in het POL2014. De Omgevingsverordening is een samenvoeging van de Provinciale milieuverordening, de Wegenverordening, de Waterverordening en de Ontgrondingenverordening en is uitgebreid met een nieuw hoofdstuk Ruimte. Het hoofdstuk Ruimte bevat regels die zijn gericht op de doorwerking van het ruimtelijke beleid van het POL2014 in gemeentelijke bestemmingsplannen.

#### **Relevantie voor het plangebied**

Het plangebied ligt volgens de kaart 'Duurzame verstedelijking en wonen' in het 'bebouwd gebied'. Het POL2014 zet sterk in op het zoveel mogelijk concentreren van (nieuwe) stedelijke voorzieningen binnen bestaand bebouwd gebied. Hierbij is de ladder van duurzame verstedelijking van toepassing. Het POL 2014 gaat bij de toepassing van de ladder ervan uit, dat ook wordt onderzocht in hoeverre nieuwe stedelijke ontwikkelingen kunnen worden ondergebracht in leegstaande monumentale en beeldbepalende gebouwen.

In paragraaf 3.1.2 is reeds de ladder voor duurzame verstedelijking behandeld. Redelijkerwijs kan ook worden vastgesteld dat leegstaande monumentale panden niet aan de eisen voldoen die worden gesteld aan de beoogde bebouwing. De ontwikkeling is daarmee in overeenkomst met de Omgevingsverordening Limburg.

# **3.2.3 Beleidskader Sport Provincie Limburg 2013 – 2016**

Limburg wil zich nog meer ontwikkelen als een aantrekkelijke regio om in te wonen, werken, studeren en recreëren. Een provincie waar jong en oud zich thuis voelt, waar alle burgers actief kunnen participeren en waar talent volop tot ontplooiing kan komen. Centraal staat het versterken van het leef- en vestigingsklimaat in Limburg, voor burgers, bedrijven en overige instellingen. Door demografische ontwikkelingen, een dalende bevolking, de veranderende samenstelling van de bevolking (vergrijzing en ontgroening) en een landelijk gezien relatief ongezonde bevolking zetten de leefbaarheid en economische vitaliteit onder druk. Onder deze omstandigheden is het van belang dat de Provincie een klimaat creëert, dat kansen biedt voor burgers en instellingen.

In Limburg zijn daarom de handen ineen geslagen. In samenwerking met de gemeenten, de sport, het bedrijfsleven, de zorg en het onderwijs hebben heeft de Provincie de krachten rondom sport gebundeld voor een beter Limburg, op weg naar een internationale topregio. Deze samenwerking is vormgegeven in de Limburgse Olympische Ambitie (LOA). De (top)sportambities van Limburg worden gebruikt om de provincie leefbaarder, aantrekkelijker, vitaler, veiliger en toekomstbestendiger te maken. Voor iedere Limburger die dat wil, zou een passend sport- en beweegaanbod in de buurt aanwezig moeten zijn. Binnen de LOA-samenwerking wordt sport als doel en middel ingezet om integrale doelen te realiseren, sport vormt zo een belangrijke bouwsteen voor het Limburg van de toekomst.

Sport vormt zo een belangrijke bouwsteen voor het Limburg van nu en van de toekomst. Een kansrijke(re) omgeving waar jonge mensen, bedrijven en hooggekwalificeerde werknemers zich (blijven) vestigen. Omdat Limburg hen optimale kansen geeft om het beste uit zichzelf te halen. Voorliggend plan sluit aan op de ambitie om de kansen voor zowel top- als breedtesport te verbeteren.

# <span id="page-20-0"></span>**3.3 Gemeentelijk beleid**

# **3.3.1 Structuurvisie Echt-Susteren**

De gemeenteraad heeft op 18 december 2012 de Structuurvisie Echt-Susteren 2025 vastgesteld. De visie geeft op hoofdlijnen de gewenste ruimtelijke ontwikkelingsrichting aan voor onze hele gemeente. De gemeenteraad moet zich aan deze visie houden en mag er slechts gemotiveerd van afwijken. Voor de inwoner geeft de visie inzicht in de ontwikkelingsmogelijkheden die er zijn in een bepaald gebied.

Voor het stedelijk gebied zijn in de structuurvisie de volgende ambities geformuleerd:

- realisatie van een woningvoorraad die kwantitatief en kwalitatief aansluit op de vraag;
- gericht ruimtegebruik voor en door alle typen bedrijven;
- concentratie van verstedelijking gericht op behoud van een onderscheidend detailhandelsaanbod;
- concentratie en combinatie van maatschappelijke voorzieningen;
- behoud van (be)leefbare kernen;
- optimale bereikbaarheid van stedelijke functies;
- het zijn van een veilige en duurzame gemeente.

#### **Relevantie voor het plangebied**

Sport heeft een belangrijke rol wat betreft de beleefbaarheid van de kernen binnen de gemeente. Echt-Susteren is een gemeente met een sterke sociale cultuur en een bloeiend verenigingsleven. Voor de vitaliteit van de gemeente is het belangrijk dat er ook in de toekomst een dekkend aanbod van gemeenschapshuizen en sportaccommodaties voorhanden is en blijft. Daarom worden er scherpe keuzes gemaakt. Uitgangspunt hierbij is dat bereikbaarheid van een voorziening belangrijker is dan nabijheid of aanwezigheid ervan. Ander uitgangspunt is dat kwaliteit van de voorziening belangrijker is dan de kwantiteit. Het doel is dat alle voorzieningen die we in onze gemeente hebben toekomstbestendig zijn en multifunctioneel bruikbaar. Verenigingen worden actief gestimuleerd tot samenwerking. Het streven is minimaal één multifunctionele accommodatie per kern, en in Echt twee of drie. Ten aanzien van sportvoorzieningen is het streven om binnen- en buitensport te koppelen en waar mogelijk te clusteren. Dit betekent dat we inzetten op minimaal een goed geoutilleerde en goed bereikbare binnen- en buitensportlocatie in Echt (De Bandert) en Susteren (Suestra).

Dit plan is in overeenstemming met de ontwikkeling van de sport- en recreatievoorzieningen van goede kwaliteit, op een locatie die is aangewezen als clusterlocatie van dergelijke (sport)voorzieningen. Hiermee kan worden geconcludeerd dat het initiatief overeenkomstig is met de gemeentelijke structuurvisie.

# **3.3.2 Strategische Visie De Bandert**

In mei 2011 is de strategische visie voor het sportpark De Bandert vastgesteld. Met de visie wordt bepaald op welke wijze invulling gegeven wordt aan De Bandert.

Uitgangspunt is om een gezamenlijk aanbod te ontwikkelen waarvan het totale park kan profiteren. Behalve het vernieuwende aanbod van de bestaande gebruikers kunnen aan het park nieuwe functies worden toegevoegd. Bestaande voorzieningen moeten een kwaliteitsinjectie krijgen of afgestoten worden en nieuwe voorzieningen moeten worden ingepast. De Bandert moet een parkuitstraling krijgen met centrale parkeerterreinen.

#### **Relevantie voor het plangebied**

Voorliggend plan maakt ontwikkelingen mogelijk die van toegevoegde waarde zijn op het aanbod van leisurepark De Bandert. Dit is volledig is overeenstemming met de strategische ontwikkelingsvisie van Leisurepark De Bandert.

# **3.3.3 Plan van aanpak Doorontwikkeling van de Strategische visie Leisurepark De Bandert**

De Bandert moet een multifunctioneel familiepark worden, dat als visitekaartje kan gaan dienen voor de gemeente Echt – Susteren en omgeving. Kwaliteit, variatie en innovatie zijn de belangrijkste uitgangspunten. Kwaliteit van bewegwijzering, parkeerplaatsen, groenstructuren tot en met alle activiteiten, maar ook voor de verkeersveiligheid op en rondom het park. Er moet een gevarieerd aanbod worden gecreëerd, waardoor De Bandert een familiepark wordt voor jong en oud. Innovatie krijgt op De Bandert aandacht door het realiseren van vernieuwende concepten en door innovatief ruimte- en energiegebruik.

In de gebruikersoverleggen is gesproken over de strategische visie geprojecteerd in deze tijd. Er zijn veranderingen gaande in de beleving van mensen in bewegen, veiligheid en vrijetijdbesteding. Dit komt vooral door de demografische ontwikkelingen en het besef van wat gezond leven inhoudt. Om te zorgen dat de bovengenoemde groeperingen van de samenleving veilig en naar behoefte kunnen recreëren is een nieuwe aanpak voor de transformatie van het leisurepark naar familiepark gewenst. De relatie tussen de commerciële locaties en het totale aanbod op het park kan versterkt worden, waardoor meerwaarde voor het gebied gerealiseerd wordt.

In het plan van aanpak worden de standpunten uit de strategische visie verder uitgewerkt en wordt tevens geanticipeerd op de momenteel levende vraagstukken. Er is bewust voor gekozen om geen nieuwe visie op te stellen, maar een pragmatisch plan van aanpak. De belangrijkste uitgangspunten van de nieuwe aanpak zijn:

- veiligheid,
- duurzaamheid,
- leefbaarheid,
- toegankelijkheid,
- toekomstbestendigheid.

De aanpak is in twee fasen gescheiden. Fase 1 betreffen concrete projecten die zijn/worden uitgevoerd. In fase 2 zijn de projecten opgenomen die ten tijde van het opstellen van het plan van aanpak nog niet concreet waren uitgewerkt.

#### **Relevantie voor het plangebied**

Voorliggend plan maakt ontwikkelingen mogelijk die van toegevoegde waarde zijn op het aanbod van leisurepark De Bandert. Dit is volledig is overeenstemming met het Plan van aanpak voor de doorontwikkeling van de Strategische ontwikkelingsvisie van Leisurepark De Bandert.

# **3.3.4 Sportvisie 2020**

De Sportvisie 2020 zet het ingezette beleid vanuit de Kadernota Sport 2005-2009 door en stelt het beleid op onderdelen bij. De resultaten uit een sport- en beweegonderzoek uit 2010 en de gebiedsvisies vormen hiervoor een belangrijk referentiekader. Het is de bedoeling om de sportvisie verder te vertalen op tactisch en operationeel niveau in ondermeer accommodatiebeleid, subsidiebeleid, projectplan combinatiefuncties etc.

Op basis van analyse hebben we een aantal doelstellingen geformuleerd voor de toekomst. Om deze doelstellingen te realiseren, zetten we in op de thema's:

- Sport en bewegen verbindt (bijdragen aan maatschappelijk doelen)
- Sport en bewegen scoort (ambitie op topsport en breedtesport)
- Ruimte voor sport en bewegen (invloed op ruimtebehoefte, haalbaarheid en betaalbaarheid)

De operationele instrumenten moeten ondersteunend zijn aan deze thema's.

Uitgangspunten Sport en bewegen verbindt

- Sportstimulering moet ertoe leiden dat zoveel mogelijk inwoners gaan of blijven sporten en bewegen. Vanwege de demografische ontwikkelingen en prognoses hebben wij extra aandacht voor de 55-plussers.
- Succesvolle sportstimuleringsprojecten zoals BIND (Bewegen in nieuwe dimensies; staat voor sportstimulerings en cultuureducatie-activiteiten welke door Stichting Menswel in opdracht van de gemeente worden uitgevoerd) en IKS (Iedereen kan sporten; betreft een gemeenschappelijk project van de gemeenten in de regio Midden-Limburg gericht op het bevorderen van sporten en bewegen voor en door mensen met een beperking) worden gecontinueerd en waar mogelijk verbreed.
- Onze gemeente spant zich optimaal in om de kansen van de regeling combinatiefuncties te benutten.
- Met onze sportstimulering sluiten wij in eerste instantie aan bij bestaande organisaties, structuren en aanbod.
- Verenigingen krijgen gerichte verenigingsondersteuning zodat zij enerzijds hun sporttechnisch aanbod kunnen verbeteren en anderzijds hun maatschappelijke positie kunnen versterken als professionele organisatie. Hierbij krijgen de verenigingen die willen/kunnen en willen/nog niet kunnen voorrang.
- Intersectorale en intergemeentelijke samenwerking blijft een belangrijk speerpunt waarbij ook de mogelijkheden in Euregionaal verband worden meegenomen.

Uitgangspunten Sport en bewegen scoort

- Onze gemeente erkent de relatie die er is tussen topsport en breedtesport en wil beide versterken en faciliteren. Het accent ligt hierbij voor ons op de breedtesport.
- Bij de keuze voor facilitering van topsport wordt nadrukkelijk gekeken naar de aanwezigheid van breedtesport.
- Side-events en evenementen moeten top- en breedtesport met elkaar in samenhang brengen en moeten onze gemeente duidelijk op de kaart zetten.
- (Top)sporters worden als rolmodel ingezet om mensen te stimuleren tot een sportieve en gezonde leefstijl.
- Bij de uitwerking van onze strategische visie 2020 bekijken wij voor alle zones de mogelijkheden voor sport en bewegen.
- De gemeente stimuleert actieve communicatie over (top)sportprestaties en evenementen
- De intergemeentelijke samenwerking BIND wordt voortgezet en uitgebreid op het gebied van cultuur. Daarnaast wordt ook binnen intergemeentelijke samenwerkingen zoals GOML en het Regioplan Sport (geïnitieerd door de provincie Limburg) een relatie gelegd naar de sportambities.
- Daar waar mogelijk zoekt onze gemeente ook samenwerking in Euregionaal verband.

Uitgangspunten Ruimte voor sport en bewegen

- Wij gaan voor minder maar betere sportvoorzieningen met accent op kwaliteit, multifunctionaliteit en duurzaamheid.
- We werken volgens een gebiedsgerichte aanpak.
- Clustering en concentratie in de deelgebieden staat centraal.
- Bovenformatieve voorzieningen worden op termijn gesaneerd.
- Opbrengsten uit vrijkomende ruimte, worden waar mogelijk geïnvesteerd in de sport.
- Sportvoorzieningen moeten bereikbaar en toegankelijk zijn.
- Bij beheer van voorzieningen wordt eigenaarbeheer, gebruikersbeheer, programmabeheer en verenigingsbeheer meer in samenhang gebracht.
- Er wordt een verhuurbeleid toegepast dat meer rekening houdt met de benodigde sportvloeroppervlakte en niet zozeer de wens van de gebruiker om op zo kort mogelijke afstand te kunnen sporten.
- We stappen gefaseerd over op kostengerelateerde tarifering met compensatie via subsidie
- Groot onderhoud en vervangingsinvesteringen worden verzorgd door de gemeente.
- Via verenigingsondersteuning nieuwe stijl worden verenigingen gestimuleerd om te transformeren naar omni-organisaties of gemeentebrede organisaties.
- We houden rekening met de groeiende behoefte aan recreatieve voorzieningen en zullen ons beleid mede hierop afstemmen.

# **Relevantie voor het plangebied**

Voorliggend plan maakt ontwikkelingen mogelijk die invloed hebben op de kwaliteit, multifunctionaliteit en daarmee betaalbaarheid, clustering van functies op leisurepark De Bandert. Daarbij wordt zowel in breedtesport als topsport geïnvesteerd. De ontwikkelingen zijn volledig in overeenstemming met de Sportvisie 2020.

# <span id="page-25-0"></span>**4 Milieuhygiënische en planologische verantwoording**

Als onderdeel van een ruimtelijke onderbouwing is het verplicht om inzicht te bieden in de relevante planologische en milieuhygiënische aspecten. In dit hoofdstuk is een verantwoording voor deze aspecten opgenomen.

# <span id="page-25-1"></span>**4.1 Bodem**

# **4.1.1 Algemeen**

Voor elke functiewijziging, al dan niet naar een gevoelige functie, dient een onderzoek te worden verricht naar de bodem- en grondwaterkwaliteit. De bodem moet geschikt zijn voor het voorgenomen gebruik. Een bodemonderzoek is ook onlosmakelijk verbonden aan de omgevingsvergunning.

# **4.2 Toetsing**

#### <span id="page-25-2"></span>**Regionaal trainingscentrum en nieuwbouw handboogschietvereniging**

Door Antea Group is een verkennend bodemonderzoek verricht voor het RTC en de mogelijke nieuwbouw van de handboogschietvereniging. De rapportage (d.d. 24 oktober 2017) van het onderzoek is als bijlage bij de toelichting opgenomen. Hierna volgt de conclusie.

De onderzoeksresultaten geven vanuit de Wet bodembescherming geen aanleiding tot het uitvoeren van vervolgonderzoek, omdat de gemeten gehalten kleiner zijn dan de betreffende interventiewaarde. De resultaten vormen geen milieuhygiënische belemmering voor het gebruik van de locatie als Regionaal Trainingscentrum.

#### **Multifunctioneel centrum**

Door Antea Group is een verkennend bodemonderzoek verricht voor de nieuwbouw van het multifunctioneel centrum. De rapportage (d.d. 10 januari 2018) van het onderzoek is als bijlage bij de toelichting opgenomen. Hierna volgt de conclusie.

De onderzoeksresultaten geven vanuit de Wet bodembescherming geen aanleiding tot het uitvoeren van vervolgonderzoek, omdat de gemeten gehalten kleiner zijn dan de betreffende interventiewaarde. De resultaten vormen geen milieuhygiënische belemmering voor de geplande nieuwbouw van het multifunctioneel centrum.

# <span id="page-25-3"></span>**4.3 Geluid**

# **4.3.1 Algemeen**

De Wet geluidhinder (Wgh) geeft bescherming tegen geluid voor een aantal specifieke situaties. Conform de Wet geluidhinder dient een akoestisch onderzoek te worden verricht indien er sprake is van het projecteren van nieuwe geluidsgevoelige bebouwing binnen een geluidzone wegverkeerslawaai en/of spoorweglawaai. Uitzondering hierop vormen wegen in een 30 km-zone en wegen die deel uitmaken van een woonerf.

In deze wet wordt bij de bescherming tegen geluid uitgegaan van het beschermen van gebouwen (woningen en andere geluidgevoelige gebouwen) en geluidsgevoelige terreinen.

# **4.3.2 Toetsing**

De toegestane bebouwing betreft geen geluidgevoelig gebouw zoals bedoeld in de Wet geluidhinder. Met betrekking tot het aspect geluid zijn er derhalve geen beperkingen in relatie tot de geplande ontwikkeling.

# <span id="page-26-0"></span>**4.4 Luchtkwaliteit**

# **4.4.1 Algemeen**

Hoofdstuk 5 van de Wet milieubeheer (titel 5.2 Luchtkwaliteitseisen, ook wel bekend als de 'Wet luchtkwaliteit') bevat de regelgeving op het gebied van luchtkwaliteit. In de Wet milieubeheer zijn luchtkwaliteitseisen opgenomen voor diverse verontreinigende stoffen, waaronder stikstofdioxide (NO2) en fijn stof (PM10). In artikel 5.16 van de Wet milieubeheer is vastgelegd dat bestuursorganen bevoegdheden (zoals het vaststellen van een bestemmingsplan) mogen uitoefenen wanneer sprake is van één of meer van de volgende gevallen:

- a er is geen sprake van een (dreigende) overschrijding van de grenswaarden;
- b de concentratie van de desbetreffende stoffen in de buitenlucht verbetert of blijft tenminste gelijk;
- c het plan draagt 'niet in betekenende mate' bij aan de concentratie van de desbetreffende stoffen in de buitenlucht;
- d de ontwikkeling is opgenomen in een vastgesteld programma, zoals het Nationaal Samenwerkingsprogramma Luchtkwaliteit (NSL).

## **Niet in betekenende mate**

Een nadere uitwerking van de regelgeving met betrekking tot het begrip 'niet in betekende mate' is vastgelegd in het 'Besluit niet in betekende mate' en de 'Regeling niet in betekenende mate'. Als regel geldt dat projecten die minder dan 3% van de grenswaarde voor NO2 en PM10 bijdragen (3% van 40 µg/m3 danwel 1,2 µg/m3 ) als 'niet in betekenende mate' kunnen worden aangemerkt. Voor deze projecten kan een toetsing aan de grenswaarden dus achterwege blijven. In de Regeling zijn categorieën van gevallen benoemd die in ieder geval als 'niet in betekenende mate' worden aangemerkt. Met de NIBM-tool van het Rijk kan op basis van de bijdrage van het extra verkeer worden getoetst of een ontwikkeling daadwerkelijk te bestempelen is als 'niet in betekenende mate'.

# **4.4.2 Toetsing**

In dit geval is de NIBM-tool gebruikt voor het bepalen of het plan NIBM is. Uitsluitend het aantal extra voertuigbewegingen en het aandeel vrachtverkeer dient te worden ingevoerd. De berekeningen met de NIBM-tool berusten op een worst case situatie. De invoer van het aantal verkeersbewegingen komt voort uit de 'Memo Verkeersgeneratie functie uitbreiding', zoals nader is uitgewerkt in paragraaf 4.10. Het aandeel vrachtverkeer is gesteld op 1%.

| Jaar van planrealisatie                                        | 2018 |  |  |  |
|----------------------------------------------------------------|------|--|--|--|
| Extra verkeer als gevolg van het plan                          |      |  |  |  |
| Extra voertuigbewegingen (weekdaggemiddelde)                   | 1050 |  |  |  |
| Aandeel vrachtverkeer                                          | 1.0% |  |  |  |
| NO2 in µg/m31<br>Maximale bijdrage extra verkeer               | 0.87 |  |  |  |
| PM10 in µg/m³                                                  | 0.18 |  |  |  |
| Grens voor "Niet In Betekenende Mate" in µg/m³                 | 1,2  |  |  |  |
| Conclusie                                                      |      |  |  |  |
| De bijdrage van het extra verkeer is niet in betekenende mate; |      |  |  |  |
| geen nader onderzoek nodig                                     |      |  |  |  |

Uit de NIBM-tool blijkt dat de bijdrage van het extra verkeer niet in betekenende mate is en dat er nader onderzoek luchtkwaliteit niet nodig is. Met betrekking tot het aspect luchtkwaliteit zijn er derhalve geen beperkingen in relatie tot de geplande ontwikkeling.

# <span id="page-27-0"></span>**4.5 Externe veiligheid**

# **4.5.1 Wet- en regelgeving**

De wet- en regelgeving rondom externe veiligheid is gericht op de beperking en beheersing van de risico's voor de omgeving vanwege handelingen met gevaarlijke stoffen. De handelingen kunnen zowel betrekking hebben op het gebruik, de opslag en productie van gevaarlijke stoffen als op het transport ervan. Het uitgangspunt is dat burgers voor de veiligheid van hun omgeving mogen rekenen op een minimum beschermingsniveau (plaatsgebonden risico). Daarnaast moet de kans op een groot ongeluk met meerdere slachtoffers (groepsrisico) worden afgewogen en verantwoord bij ruimtelijke ontwikkelingen binnen het invloedsgebied van een risicobron.

# **Plaatsgebonden risico**

Het plaatsgebonden risico beschrijft de kans per jaar dat een onbeschermd individu komt te overlijden door een ongeval met gevaarlijke stoffen. Het plaatsgebonden risico wordt uitgedrukt in risicocontouren rondom de risicobron, waarbij de 10-6 /jaar contour (kans van 1 op 1 miljoen op overlijden) de maatgevende grenswaarde is.

# **Groepsrisico**

Het groepsrisico beschrijft de kans dat een groep van 10 of meer personen gelijktijdig komt te overlijden ten gevolge van een ongeval met gevaarlijke stoffen. Het groepsrisico geeft een indicatie van de maatschappelijke ontwrichting in geval van een ramp. Het groepsrisico wordt uitgedrukt in een grafiek, het overlijden van een bepaalde groep (bijvoorbeeld 10, 100 of 1000 personen) wordt afgezet tegen de kans daarop. Voor het groepsrisico geldt geen harde norm, maar een oriëntatiewaarde (verder: OW) die bij de verantwoording moet worden betrokken.

Het beoordelingskader voor risicovolle inrichtingen wordt gevormd door het Besluit externe veiligheid inrichtingen (Bevi). Aanvullend zijn in het Vuurwerkbesluit en het Activiteitenbesluit milieubeheer veiligheidsafstanden genoemd die rond minder risicovolle inrichtingen moeten worden aangehouden.

Voor het vervoer van gevaarlijke stoffen geldt het Besluit externe veiligheid transportroutes (Bevt) en voor buisleidingen het Besluit externe veiligheid buisleidingen (Bevb).

# **4.5.2 Toetsing**

Voor vaststelling van het vigerend bestemmingsplan 'Leisurepark De Bandert' is een onderzoek uitgevoerd naar diverse risicobronnen in en rond het plangebied. In het kader van deze herziening van het bestemmingplan 'Leisurepark De Bandert' is onderzocht voor gevolgen de ontwikkelingen hebben met betrekking tot het aspect externe veiligheid. Hierbij is geconstateerd dat er geen risicobronnen zijn toegevoegd in de omgeving. De relevante omgevingselementen met betrekking tot het aspect externe veiligheid betreffen derhalve:

- de ondergrondse hogedruk aardgasleiding Z-540-27 (invloedsgebied = 70 meter);
- de spoorlijn Sittard-Roermond (invloedsgebied = 995 meter);
- de Rijksweg noord/ N276 (invloedsgebied = 355 meter).

Bron: Stroomlijnkaart Externe Veiligheid

Door de aanwezigheid van deze risicobronnen is het uitgangspunt voor nieuwe ontwikkelingen op Leisurepark De Bandert dat het wijzigen en het toevoegen van (beperkt) kwetsbare objecten moet worden onderzocht. Zover het gaat om het verplaatsen van bestaande activiteiten binnen de bestaande functie is er weinig impact op het groepsrisico. Het groepsrisico kan echter wel wijzigen/toenemen bij:

- nieuwe activiteiten, waarbij het aantal aanwezigen toeneemt binnen bestaande bestemmingen;
- het wijzigen van bestemmingen waardoor het aantal aanwezigen toeneemt.

In dit geval is sprake van toevoeging van activiteiten en een bijbehorende wijziging van het aantal aanwezigen. Daarom heeft Antea Group een onderzoek Externe Veiligheid (d.d. 26 februari 2018) uitgevoerd. De planologische wijzigingen waarbij de personendichtheid ten opzichte van het vigerende bestemmingsplan niet wijzigen, zijn niet meengenomen in de berekeningen.

## **Risicovolle inrichtingen**

In het plangebied bevinden zich geen risicovolle inrichtingen. De dichtstbijzijnde risicovolle inrichting in de omgeving is het gasdrukregel- en meetstation van de Gasunie (bekend als GOS, Z069) gelegen aan de Wilgstraat op circa 400 meter van het plangebied. Voor deze installatie geldt een plaatsgebonden risicocontour van 15 meter. Op basis van het Activiteitenbesluit dient voor dit station (type C) een afstand variërend van 15 tot 25 meter te worden aangehouden tot kwetsbare objecten. De onderlinge afstand van het station tot een bestemming waarbinnen (beperkt) kwetsbare objecten mogelijk zijn bedraagt circa 60 meter.

#### **Ammoniak koelinstallatie**

In het bestemmingsplan is het mogelijk gemaakt om een kunstijsbaan te vestigen. In de VNG brochure 'Bedrijven en milieuzonering' wordt een afstand van 50 meter geadviseerd tot kwetsbare bestemmingen. Om te voorkomen dat de ammoniakkoelinstallatie beperkingen opwerpt voor de omgeving, is in het bestemmingsplan alleen een ammoniakkoelinstallatie toegestaan die een plaatsgebonden risicocontour heeft van 0 meter en waarbij het invloedsgebied van het groepsrisico niet relevant is. In de regels van het vigerend bestemmingsplan zijn eisen opgenomen waaraan de ammoniakkoelinstallatie op grond van het vorenstaande dient te voldoen.

#### **Transport van gevaarlijke stoffen**

Het plangebied is gelegen binnen het invloedsgebied van de spoorlijn Sittard-Roermond en de Rijksweg Noord/N276. Door Antea Group is onderzoek Externe veiligheid uitgevoerd. De rapportage van dit onderzoek is in de bijlage opgenomen.

Vervoer van gevaarlijke stoffen over de A2

- Een beperkte verantwoording van het groepsrisico is conform artikel 7 van het Besluit externe veiligheid transportroutes van toepassing omdat de risicobron op meer dan 200 meter van het plangebied is gelegen.
Vervoer van gevaarlijke stoffen over de N276

- De weg heeft geen 10-6 plaatsgebonden risicocontour. Het plaatsgebonden risico levert daarmee geen belemmeringen op;
- De hoogte van het groepsrisico van de weg bevindt zich in zowel de huidige als de toekomstige situatie onder 10% van de oriëntatiewaarde;
- Beperkte verantwoording van het groepsrisico is conform artikel 7 van het Besluit externe veiligheid transportroutes van toepassing.

Vervoer van gevaarlijke stoffen over de spoorlijn Sittard - Roermond

- De 10-6 plaatsgebonden risicocontour reikt niet tot het plangebied. Het plaatsgebonden risico levert daarmee geen belemmeringen op;
- De hoogte van het groepsrisico van de weg bedraagt meer dan 10% van de oriëntatiewaarde en neemt met meer dan 10% toe ten opzichte van de huidige situatie;
- Een uitgebreide verantwoording van het groepsrisico is conform artikel 8 van het Besluit externe veiligheid Transportroutes van toepassing.

#### **Advies Veiligheidsregio**

De Veiligheidsregio heeft de verantwoording van het groepsrisico uitgewerkt in een Omgevingsadvies. Dit advies is opgenomen als bijlage bij deze toelichting. Dit advies wordt ter besluitvorming aan de gemeente voorgelegd. De te nemen maatregelen zoals genoemd in de adviezen hoeven niet in een bestemmingsplan te worden gewaarborgd. Met uitzondering van de verkeerfunctie van de Paalweg. De verkeersbestemming van de Paalweg is aangesloten op het verkeersbestemming ter plaatse van het spoortraject. Daarnaast is in de bestemming 'Groen' toegevoegd dat wegen ten behoeve van hulpdienstverlening zijn toegestaan. Hierdoor kan de toegankelijkheid van hulpverleningsdiensten worden verbeterd.

#### **Omgevingsdienst MER**

De Omgevingsdienst MER heeft advies uitgebracht naar aanleiding van onderzoek Externe Veiligheid met inachtneming van het Advies van de Veiligheidsregio. Dit advies is opgenomen als bijlage bij deze toelichting. Voorgesteld wordt om het groepsrisico te accepteren. De te nemen maatregelen zoals genoemd in de aanbeveling hoeven niet in een bestemmingsplan te worden gewaarborgd. Met uitzondering van de verkeerfunctie van de Paalweg. De verkeersbestemming van de Paalweg is aangesloten op het verkeersbestemming ter plaatse van het spoortraject. Daarnaast is in de bestemming 'Groen' toegevoegd dat wegen ten behoeve van hulpdienstverlening zijn toegestaan. Hierdoor kan de toegankelijkheid van hulpverleningsdiensten worden verbeterd. Het college van B&W heeft het groepsrisico geaccepteerd bij besluit van 15 mei 2018.

Tenslotte wordt opgemerkt dat enkele ontwikkelingen zijn toegevoegd nadat het ontwerpbestemmingsplan ter inzage heeft gelegen. Hierdoor zijn deze niet opgenomen in onderzoek van Antea Group en de adviezen van de Veiligheidsregio en de Omgevingsdienst MER. Dit betreft de toevoeging van een 2e evenemententerrein en toevoeging van enkele wijzigingsbevoegdheden. Voor wat betreft de wijzigingsbevoegdheden is in de wijzigingsvoorwaarden opgenomen dat vanuit de ontwikkelingen vanuit externe veiligheid verantwoord moeten worden. Voor wat betreft het evenemententerrein wordt dit gebruik beschouwd als incidenteel. Geadviseerd wordt om bij de organisatie van evenementen rekening te houden met de rampenscenario's van de genoemde risicobronnen en vluchtroutes.

#### **Buisleidingen**

Aan de westzijde van Leisurepark De Bandert ligt een hoge druk aardgasleiding. Deze leiding heeft geen Pr contour. Het invloedsgebied voor het groepsrisico van de gasleiding beslaat 70 meter aan beide zijden van de leiding. Voor het vigerende bestemmingsplan is al een berekening gemaakt voor het PR en het GR. Hieruit blijkt dat de leiding geen PR contour heeft en dat er nauwelijks sprake is van een groepsrisico. De wijzigingen vinden plaats buiten het invloedsgebied. Dit betekent dat de wijzigingen niet of nauwelijks impact hebben op het groepsrisico. Een nieuwe berekening uitvoeren voor de buisleiding is niet nodig, conform Advies van de Omgevingsdienst, d.d. 9 januari 2017.

# <span id="page-30-0"></span>**4.6 Bedrijven- en milieuzonering**

# **4.6.1 Algemeen**

Er dient een noodzakelijke ruimtelijke scheiding te worden aangebracht tussen milieubelastende en milieugevoelige functies ter bescherming en/of vergroting van de leefkwaliteit. De milieuhinder van functies en voorzieningen dient te worden geanalyseerd op hun invloed op de ontwikkeling. Indien milieubelastende functies in het plangebied mogelijk worden gemaakt, dient ook de invloed op de omgeving inzichtelijk te worden gemaakt. De milieuhinder die bedrijven en andere functies veroorzaken kan globaal worden beoordeeld met behulp van de methodiek van de VNG-handreiking 'Bedrijven en milieuzonering' (editie 2009). In de handreiking is een bedrijvenlijst opgenomen, die informatie geeft over de milieukenmerken van verschillende typen bedrijven. In de lijst is op basis van vier factoren (geluid, geur, stof en gevaar) een indicatie gegeven van de afstand tussen bedrijven en hindergevoelige functies (zoals woningen) waarmee gemeenten bij ruimtelijke ontwikkelingen rekening kunnen houden.

# **4.6.2 Toetsing**

Om de gewenste scheiding van milieubelastende en milieugevoelige functies te waarborgen, wordt in de VNG-brochure een lijst met richtafstanden per milieucategorie aangehouden. Dit betreft de noodzakelijke afstand tussen de grens van de bestemming van de milieubelastende functie en de uiterste situering van de gevel van een milieugevoelige functie zoals woningen. Hierbij wordt onderscheid gemaakt in 'rustige woonwijk' en een 'gemengd gebied'.

Ter plaatse van de milieugevoelige functies (voornamelijk woningen) in het plangebied en in de omgeving is sprake van 'gemengd gebied', vanwege door de bestaande spoorlijn, de N276 en de bestaande functies van het leisurepark.

| Milieucategorie | Richtafstand |  |
|-----------------|--------------|--|
| 1               | 0 m          |  |
| 2               | 10 m         |  |
| 3.1             | 30 m         |  |
| 3.2             | 50 m         |  |
| 4.1             | 100 m        |  |
| 4.2             | 200 m        |  |
| 5.1             | 300 m        |  |
| 5.2             | 500 m        |  |
| 5.3             | 700 m        |  |
| 6               | 1.000 m      |  |

In navolgende tabel worden de ontwikkelingen aangeduid conform de VNG-brochure, een richtafstand weergegeven en de afstand tot de dichtstbijzijnde gevoelige functie weergegeven.

| Functies en VNG-omschrijvingen  | Categorie | Richtafstand | Daadwerkelijke afstand |
|---------------------------------|-----------|--------------|------------------------|
|                                 |           |              | tot gevoelige functies |
| Regionaal trainingscentrum      | 3.1       | 30 m         | >140 m                 |
| Sporthal                        |           |              |                        |
| Nieuwbouw Handboogschutterij +  | 3.1       | 30 m         | >130 m                 |
| wijzigingsbevoegdheid voor maat |           |              |                        |
| schappelijke functies           |           |              |                        |
| Binnen handboogbaan             |           |              |                        |
| Buurt- en clubhuizen            |           |              |                        |
| Dagverblijf                     |           |              |                        |
| Outdoor speelterrein            | 3.1       | 30 m         | >130 m                 |
| Veldsportcomplex                |           |              |                        |
| Multifunctioneel Centrum incl.  | 3.1       | 30 m         | >100m                  |
| overnachtingsvoorzieningen      |           |              |                        |
| Veldsportcomplex                |           |              |                        |
| Sporthal                        |           |              |                        |
| Buurt- en clubhuizen            |           |              |                        |
| Kampeerterrein                  |           |              |                        |
| Kindervakantiewerk1             | 4.1       | 100 m        | >160m                  |
| Zwembad onoverdekt              |           |              |                        |
| Ondergeschikte horeca2          | 2         | 10 m         | 370 m                  |
| Horeca                          |           |              |                        |
|                                 |           |              |                        |
|                                 |           |              |                        |
|                                 |           |              |                        |
|                                 |           |              |                        |

*<sup>1</sup> Gelet op de aanwezigheid van groepen spelende kinderen is aangesloten bij 'zwembad onoverdekt'.*

| Leisurefunctie (wijzigingsbevoegd   |     |      | 30 m  |
|-------------------------------------|-----|------|-------|
| heid)                               |     |      |       |
| - cat. 1 t/m 3.1 toegestaan         | 3.1 | 30 m |       |
| - cat. 3.2 toegestaan, indien wordt | 3.2 | 50 m |       |
| aangetoond dat het gebruik vanuit   |     |      |       |
| een oogpunt van een goed woon       |     |      |       |
| milieu aanvaardbaar is.             |     |      |       |
| Sportfunctie (wijzigingsbevoegd     | 3.1 | 30 m | >160m |
| heid)                               |     |      |       |
| Sporthal                            |     |      |       |
| Uitbreiding Sportcity (wijzigings   | 2   | 10 m | >260m |
| bevoegdheid)                        |     |      |       |
| Fitnesscentra                       |     |      |       |
| Huiskamer                           | 1   | 0 m  | >230m |
| Dagverblijf                         |     |      |       |

Hierboven is aangetoond dat aan de richtafstanden wordt voldaan, met uitzondering van de leisurefunctie cat. 3.2. De leisurefunctie wordt via een wijzigingsbevoegdheid mogelijk kan worden gemaakt. Leisurefuncties is cat. 1 t/m 3.1 zijn gelet op de afstand voor wat betreft milieuzonering zonder meer mogelijk. Voor het toestaan van leisurefuncties in cat. 3.2 zal in het kader van het wijzigingsplan moeten worden aangetoond dat het gebruik vanuit het oogpunt van een goed woonmilieu aanvaardbaar is. Dit is gewaarborgd in een voorwaarde van de wijzigingsbevoegdheid. Vanuit het oogpunt van uitvoerbaarheid wordt opgemerkt dat het overgrote deel van het betreffende wijzigingsgebied is gelegen op meer dan 50 meter afstand van de dichtstbijzijnde woningen, waardoor cat. 3.2 op het overgrote deel van het betreffende wijzigingsgebied op basis van de richtafstand (50 m) mogelijk is vanuit milieuzonering.

### *Evenementen*

Met dit plan wordt, naast het bestaande evenemententerrein (nabij All-in Echt), een tweede evenemententerrein toegestaan ter plaatse van de onbebouwde gronden ten zuiden van de brandweer. Antea Group heeft een akoestisch onderzoek 'Tweede evenemententerrein op de Bandert te Echt' verricht, die als bijlage bij deze toelichting is opgenomen. Het doel van dit onderzoek is om enerzijds is beoordeeld of (muziek)evenementen met bijbehorend muziekgeluidniveau ter plaatse mogelijk zijn. Anderzijds wordt inzichtelijk gemaakt wat de geluidbelasting bedraagt bij de dichtstbijzijnde woningen in de omgeving. Dit ter bescherming van de omwonenden tegen eventuele geluidhinder vanwege de evenementen.

Uit de rekenresultaten blijkt dat de verschillende soorten evenementen op het tweede evenemententerrein mogelijk zijn, waarbij de geluidsbelasting ruim aan de richtwaarde voldoet. Vanuit het oogpunt van woon- en leefklimaat is dit acceptabel te noemen is. Ten gunste van het woon- en leefklimaat van omwonenden wordt de geluidsbelasting en de frequentie van de gewenste evenementen op het tweede evenemententerrein beperkt (tot ruim onder de normen).

Omdat een tweede evenemententerrein mogelijk wordt gemaakt op de Bandert is tevens de totale akoestische impact van beide evenemententerreinen samen beoordeeld. Ook de cumulatieve geluidsbelasting van de twee evenemententerreinen tezamen blijft ruim beneden de norm. Hiermee kan worden gesteld dat voor wat betreft de evenemententerreinen sprake is van een aanvaardbaar woon- en leefklimaat voor de omwonenden.

In de regels (art. 5.5.3) is de regeling ten aanzien van het 2e (nieuwe) evenemententerrein opgenomen ten aanzien van het aantal dagen per jaar, de geluidsbelasting, begin- en eindtijden voor muziekgeluid en maximaal aantal bezoekers. In art. 5.5.2 zijn de regels van bestaande evenemententerrein opgenomen. Op de verbeelding zijn de evenemententerreinen met een aanduiding aangemerkt.

# **4.7 Kabels en leidingen**

<span id="page-33-0"></span>Op de planlocatie en in de directe omgeving van het plangebied zijn planologisch relevante kabels en leidingen aanwezig die een belemmering vormen voor de voorgenomen ontwikkeling, anders dan al zijn behandeld in paragraaf 4.4.

# <span id="page-33-1"></span>**4.8 Water**

# **4.8.1 Algemeen**

Bij elke ruimtelijke ontwikkeling is het opstellen van een waterparagraaf verplicht gesteld, mede in relatie tot de watertoets. In deze paragraaf dient te verwoord hoe er in het plan met de aspecten water en ruimte rekening wordt gehouden, in relatie tot enerzijds het waterbeleid en anderzijds de waterhuishouding. Derhalve is door Antea Group een watertoets uitgevoerd (d.d. 9 juni 2017). De volledige rapportage is als bijlage opgenomen bij deze toelichting.

# **4.8.2 Beleidskader**

# **Rijksoverheid**

#### **Waterwet**

Op 22 december 2009 is de Waterwet in werking getreden, waarmee een achttal wetten is samengevoegd tot één wet. De Waterwet regelt het beheer van oppervlaktewater en grondwater, en verbetert ook de samenhang tussen waterbeleid en ruimtelijke ordening. De Waterwet richt zich op de zorg voor waterkeringen, waterkwantiteit, waterkwaliteit en waterfuncties (zoals de drinkwatervoorziening). De wet biedt de basis voor het stellen van normen ten aanzien van deze onderwerpen. Verder bevat de wet regelingen voor het beheer van water. Een belangrijk gevolg van de Waterwet is dat de huidige vergunningstelsels uit de afzonderlijke waterbeheerwetten zijn gebundeld. Dit resulteert in één vergunning, de Watervergunning.

Minstens zo belangrijk is dat zoveel mogelijk activiteiten onder algemene regels vallen. In de regel komt dit neer op een meldingsplicht in plaats van een vergunningenprocedure. Niet alles is in algemene regels vast te leggen en voor deze activiteiten in, op, onder of over watersystemen is er de watervergunning.

De Wet gemeentelijke watertaken is onderdeel van de Waterwet. In deze Wet heeft de gemeente de zorgplicht gekregen voor:

- Het doelmatig inzamelen en verwerken van overtollig afvloeiend hemelwater;
- Het nemen van maatregelen om structureel nadelige gevolgen van de grondwaterstand voor de aan de grond gegeven bestemming zoveel mogelijk te voorkomen of te beperken.

In de Wet milieubeheer is de derde zorgplicht voor de gemeente opgenomen. De gemeente dient zorg te dragen voor het inzamelen transporteren van stedelijk afvalwater.

#### **Wet ruimtelijke ordening en de watertoets**

De watertoets is per 1 november 2003 wettelijk verplicht (en vastgelegd in het Besluit ruimtelijke ordening). De watertoets betekent dat ruimtelijke plannen (waaronder bestemmingsplannen) die vanaf deze datum ter inzage worden gelegd, voorzien moeten zijn van een waterparagraaf. Ruimtelijke plannen van de initiatiefnemer (bijv. gemeente of projectontwikkelaar) worden overlegd met de waterbeheerder.

In de waterparagraaf geeft de initiatiefnemer aan welke afwegingen in het plan ten aanzien van water zijn gemaakt. Het is een toelichting op het doorlopen proces en maakt de besluitvorming ten aanzien van water transparant. In geval van locatiekeuzes en bij herinrichting van bestaand bebouwd gebied geeft de initiatiefnemer expliciet aan welke rol de kosten en risico's van verdroging, verzilting, overstroming en overlast hebben gespeeld bij de besluitvorming. De waterparagraaf grijpt zichtbaar terug op de afsprakennotitie en het wateradvies.

#### **Nationaal waterplan 2016-2021**

In 2015 is het Nationaal Waterplan vastgesteld. Het plan geeft op hoofdlijnen aan welk beleid het Rijk in de periode 2016-2021 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, voldoende en schoon water en diverse vormen van gebruik van water. Belangrijke punten uit het nationaal waterplan zijn:

- Eerst vasthouden, dan bergen en dan pas afvoeren;
- Hemelwater zo veel mogelijk afkoppelen, mits schoon (anders eerst zuiveren);
- Uitbreiding van verhard oppervlak zo veel mogelijk compenseren met hectares oppervlaktewater.

Met deze punten zal rekening gehouden worden bij de uitvoering van de plannen**.**

#### **Nationaal Bestuursakkoord Water**

Met het NBW-Actueel (2008) onderstrepen het Rijk, het Interprovinciaal Overleg, de Unie van Waterschappen en de Vereniging van Nederlandse Gemeenten de gezamenlijke opgave om het watersysteem op zo kort mogelijke termijn en tegen de laagste maatschappelijke kosten op orde te brengen en te houden. Samenwerken is de rode draad van het geactualiseerde Nationaal Bestuursakkoord. Een actualisatie van het Nationaal Bestuursakkoord Water (NBW) uit 2003 komt voort uit de invoering van de Europese Kaderrichtlijn Water (KRW), de noodzaak tot het aanscherping van een aantal begrippen en het beschikbaar komen van nieuwe klimaatscenario's. Ook is een nieuwe fase aangebroken in het samenwerkingsproces, waarbij het zwaartepunt verschuift van planvorming naar uitvoering. Het NBW is een uitwerking van de uitvoering van waterbeleid 21e eeuw (WB21) en de KRW. De belangrijkste doelen en taken zijn:

- het teveel (overlast) of tekort (onderlast) aan water aanpakken;
- verbetering van de waterkwaliteit.

#### **Kaderrichtlijn Water (KRW)**

Door de Europese Kaderrichtlijn Water (KRW) heeft Nederland een resultaatsverplichting voor het bereiken van de gewenste waterkwaliteit en ecologie van grond- en oppervlaktewatersystemen. Voor grote wateren of watersystemen, de zogenaamde KRWwaterlichamen, zijn hiertoe doelen opgesteld. De (bindende) maatregelen om de doelen te bereiken zijn vastgelegd in de stroomgebiedsplannen. Voor de overige wateren geldt minimaal het stand-still principe. Waterbeheerders mogen hiervoor zelf aanvullende doelen opstellen.

#### **Waterschap Limburg**

#### *Water in beweging - Visie Limburgse waterbeheer 2020*

Sinds 2017 zijn de verschillende waterschappen in Limburg gefuseerd in 'Waterschap Limburg'. Het plangebied valt van origine onder het beheer van het waterschap Roer en Overmaas. De besturen van de Limburgse waterschappen Roer en Overmaas en Peel en Maasvallei hebben in een gezamenlijke vergadering een visie op waterbeheer in 2020 vastgesteld. Zij schetsen in het document welke (water)opgaven Limburg wachten en wat dit vraagt van het waterbeheer. Het waterschapswerk in 2020 draait nog steeds om de kerntaken van het integraal waterbeheer, namelijk veilige dijken, droge voeten, schoon water en voldoende water, zowel in de grond als in de beken en rivieren. De belangrijkste doelstellingen zijn:

- Hoogwaterbescherming Maas op orde: door primaire waterkeringen te versterken;
- Bescherming tegen wateroverlast vanuit het regionale systeem, grote wateroverlastproblemen oplossen en risico's beheersen;
- Voldoende grond- en oppervlaktewater door een robuuster watersysteem te realiseren;
- Natuurlijk watersysteem: door maatregelen aan emissies, riooloverstorten en rwzi's en beekherstel goede ecologische toestand realiseren;
- Duurzaam stedelijk waterbeheer: door stedelijk gebied gefaseerd waterrobuust in te richten, groen in te zetten tegen hittestress en het scheiden van waterstromen;
- Optimalisatie van de waterketen: door energieverbruik van rwzi's te reduceren tot energieneutraal en het effluent te verminderen.

#### *Waterbeheerplan Limburgse Waterschappen*

In het waterbeheerplan van Waterschap Limburg staat beschreven hoe ze zorgt voor veilige dijken, droge voeten en voldoende en schoon water. Het plan heeft een doorlooptijd van 2016 tot en met 2021.

#### *Nota Stedelijk Water*

In de Nota Stedelijk Waterbeleid staat hoe het waterschap samen met gemeenten de wateroverlast in dorpen en steden kan voorkomen en hoe ze de negatieve invloeden van stedelijk gebied op het natuurlijke watersysteem willen beperken. De nota sluit aan bij het Bestuursakkoord Water 2011, dat Rijk, provincie, gemeenten, waterschappen en drinkwaterbedrijven samen hebben vastgelegd.

#### *Notitie taakopvatting watersysteembeheer Waterschap Roer en Overmaas*

Het dagelijks bestuur van het Waterschap Limburg heeft voor het gebied van het voormalige Waterschap Roer en Overmaas de notitie bestuurlijk overgenomen, waarin staat onderbouwd hoe het waterschap haar taakinvulling voor het watersysteem ziet. Deze notitie is ingegaan in 4 januari 2017. Hierbij heeft het waterschap nieuwe normen voor de compensatie voor de toename van het verharde oppervlak benoemd. De compensatie voor de toename van het verharde oppervlak heeft als doel dat nieuwe ontwikkelingen geen (water)problemen veroorzaken in andere tijden of op andere plaatsen. Het hemelwater wordt opgevangen in buffers waar het hemelwater wordt geïnfiltreerd in de bodem of vertraagd wordt afgevoerd naar oppervlaktewater.

#### *Keur en legger*

Een deel van het waterschapsbeleid is vastgelegd in de Keur. Dit is regelgeving die aangeeft wat mensen wel en niet mogen doen in en nabij water, dijken en stuwen. Op de legger staan alle oppervlaktewateren en dijken aangegeven die in beheer zijn bij het waterschap en waarop de Keur van toepassing is.

#### *Waterketenplan Limburgse Peelen 2017-2021*

Voor het water heeft de gemeente binnen de bebouwde omgeving de zorgplicht voor overtollig hemelwater, afvalwater en grondwater. Daarnaast is zij verantwoordelijk voor het beheer van de overige, niet primaire watergangen welke tot haar eigendom behoren.

In het Waterketenplan Limburgse Peelen 2017-2021 hebben de gemeentes Maasgouw, Nederweert, Leudal, Echt-Susteren, Weert, Roermond, Roerdalen, Peel en Maas, Waterschap Roer en Oevermaas, Waterschap Peel en Maasvallei, Waterleidingmaatschappij Limburg en Waterschapsbedrijf Limburg hun ambities voor de waterketen verwoord. Hiermee wordt beoogd dat de waterketen als geheel en organisatie overschrijdend georganiseerd wordt. Naast dit plan heeft iedere gemeente ook een eigen gemeentelijk rioleringsplan (GRP). De primaire doelen van het Waterketenplan zijn:

- Het beschermen van de volksgezondheid; Het bijdragen aan voldoende en schoon water (van "helder" naar "schoon" water);
- Het zorgen voor droge voeten;
- Het bijdragen aan een goed en duurzaam leefmilieu;

#### *Waterplan Echt-Susteren*

De gemeente Echt-Susteren wil, in samenwerking met Waterschap Roer en Overmaas en het Waterschapsbedrijf Limburg, het watersysteem en de waterketen op orde hebben en houden. Hiervoor heeft de gemeente een aantal plannen (waterplan, Gemeentelijk Rioleringsplan en Basisrioleringsplan) op het gebied van water en riolering in samenhang uitgevoerd/geactualiseerd.

Het doel van het waterplan is het vastleggen van de gemeenschappelijke lange termijn visie van de gemeente Echt-Susteren, Waterschap Roer en Overmaas en de overige waterpartners. Deze visie omvat alle wateraspecten binnen de gemeente en dient te worden uitgewerkt naar een concreet en pragmatisch uitvoeringsprogramma en beslaat de periode 2010-2027.

# **4.8.3 Watertoets**

De gevolgen die deze ontwikkeling heeft voor de waterhuishouding worden achtereenvolgens besproken.

#### **Waterkwaliteit**

Het hemelwater dat terechtkomt op de bebouwing wordt beschouwd als schoon wanneer geen uitlogende bouwmaterialen (zoals lood, koper, zink en zacht PVC) gebruikt worden. Dit water kan worden afgevoerd naar voorzieningen in het plangebied waar het water wordt geïnfiltreerd of geborgen.

#### **Hemelwaterafvoer**

Per ontwikkeling zoals beschreven in Hoofdstuk 2 zal zeer waarschijnlijk sprake zijn van een toename van de hoeveelheid verharding. Voor de toename van de hoeveelheid verharding is compensatie nodig om versnelde afvoer van hemelwater tegen te gaan. Het voorheen aanwezige gemengde rioolsysteem is reeds vervangen door een gescheiden systeem. Hierbij wordt vuilwater apart afgevoerd van hemelwater. De hemelwaterafvoer kan op verschillende manieren opgevangen worden en worden geïnfiltreerd in de bodem. Er kunnen per ontwikkelingslocatie afvoer bevorderende maatregelen getroffen, of voor het Leisurepark De Bandert als geheel. *Hergebruik*

Water kan worden opgevangen en hergebruikt als water voor beregening van de sportvelden.

#### *Berging*

Langs de provinciale weg (N276) zijn reeds wadi's aangelegd.

Voor het aanleggen van wadi's nabij de ontwikkelingen isgenoeg ruimte aanwezig binnen het gebied. Een wadi wordt tijdelijk gevuld met water waarna dit vertraagd infiltreert in de bodem. Voor de aanleg dient rekening gehouden te worden met voldoende gronddekking boven eventuele constructies, waarnaast infiltratieriolering boven de GHG moeten worden aangelegd. De aanleg van wadi's is conform de voorkeurstabel afkoppelen en de voorkeursvolgorde voor de waterkwantiteit van het Waterschap.

#### *Dimensionering infiltratievoorzieningen*

Voor de dimensionering van de infiltratievoorziening moet rekening worden gehouden met de intensiteit van een T=20 bui, waarin 35 mm neerslag valt in een tijdspanne van 45 min. Daarnaast wordt een doorkijk gemaakt naar een T=100 bui met 45 mm neerslag in 30 min.

# **4.8.4 Conclusie**

Het ontwikkelingsplan is met inachtneming van de beschreven waterhuishoudkundige maatregelen uitvoerbaar.

# <span id="page-37-0"></span>**4.9 Archeologie en cultuurhistorie**

# **4.9.1 Algemeen**

In de Wet op de Archeologische Monumentenzorg is de verantwoordelijkheid voor archeologie(beleid) grotendeels bij de gemeentelijke overheid neergelegd. Gemeenten dienen archeologie te borgen in hun ruimtelijk beleid, bijvoorbeeld door dubbelbestemmingen voor archeologie op te nemen in bestemmingsplannen. Om dat te kunnen doen hebben veel gemeenten een archeologische beleidskaart gemaakt. Op basis van deze kaart kan rekening gehouden worden met archeologie in bestemmingsplannen en bij ruimtelijke ontwikkelingen.

# **4.9.2 Archeologie**

De gemeente Echt-Susteren heeft een archeologische verwachtings- en beleidsadvieskaart (op 24 februari 2011 vastgesteld door de gemeenteraad, met een update van de kaart in 2015). Op deze kaart is voor het plangebied een hoge verwachtingswaarde vastgesteld. In het vigerend bestemmingsplan is derhalve de dubbelbestemming 'Waarde - Archeologie 3' opgenomen. Dit houdt in dat, indien de bodemverstoring als gevolg van het bouwen dieper is dan 0,40 meter onder maaiveld en de omvang van de bodemingreep groter is dan 500 m2 , voor het bouwen door de aanvrager een rapport dient te worden overlegd waarin de archeologische waarden van de gronden die blijkens de aanvraag kunnen of zullen worden verstoord naar oordeel van het bevoegd gezag in voldoende mate zijn vastgesteld.

# **4.9.3 Toetsing**

#### **Projectlocatie RTC en handboogschietvereniging**

Voor de projectlocatie van het RTC en de handboogschietvereniging is door Antea Group archeologisch onderzoek uitgevoerd (d.d. 13 december 2017). Dit onderzoek is als bijlage toegevoegd aan voorliggend bestemmingsplan.

Op basis van het archeologisch bureauonderzoek geldt voor de planlocatie een brede archeologische verwachting. De aanwezigheid van archeologische resten is echter sterk afhankelijk van het feit of de bodem wel of niet is verstoord. Milieukundige onderzoeken (bodem) tonen aan dat de bodemopbouw niet sterk is verstoord.

Op basis van advies van de MER-omgevingsdienst is nader booronderzoek noodzakelijk.

Voor het deel van het plangebied, waar de dubbelbestemming 'Waarde – Archeologie 3' is opgenomen, is nu gekozen om het (nader) archeologisch onderzoek uit te voeren ten tijde van de omgevingsvergunningentraject, zodat de onderzoekslocaties kunnen worden afgestemd op de exacte bouwplannen. Voor de bescherming van de archeologische waarden is de dubbelbestemming 'Waarde – Archeologie 3' conform het vigerend bestemmingsplan opgenomen.

# **4.9.4 Cultuurhistorie**

Op grond van het Besluit ruimtelijke ordening moet in de toelichting van een ruimtelijke ontwikkeling worden beschreven hoe wordt omgegaan met de cultuurhistorische waarden in het plangebied of in de directe omgeving. Ter bescherming van de cultuurhistorische waarden binnen Echt-Susteren is door de gemeente het bestemmingsplan 'Cultuurhistorie', vastgesteld d.d. 22-09-2016. Door middel van dit paraplubestemmingsplan ontstaat er een overkoepelend bestemmingsplan voor de hele gemeente Echt-Susteren waarin het cultuurhistorisch beleid is opgenomen. Ingeval van actualisatie van vigerende bestemmingsplannen dient de regeling uit dit bestemmingsplan overgenomen te worden. In deze regeling zijn voor gronden bestemd als 'Waarde – Cultuurhistorie' en 'Waarde - Aardkundige waarde' beperkingen en voorwaarden vastgesteld voor o.a. bouwwerkzaamheden.

Binnen het plangebied zijn geen waardevolle historische cultuurlandschappen, elementen in het landschap en bouwkunst en stedenbouwkundige objecten gesitueerd. De gronden zijn derhalve niet bestemd als 'Waarde – Cultuurhistorie' of 'Waarde - Aardkundige waarde'. Vanuit het oogpunt van cultuurhistorische waarden worden geen belemmeringen verwacht met betrekking tot voorliggend initiatief.

# **4.10 Flora en Fauna**

<span id="page-38-0"></span>Ruimtelijke ontwikkelingen kunnen worden uitgevoerd indien de werkzaamheden niet in strijd zijn met de Wet natuurbescherming en het beleid van het Natuurnetwerk Nederland (NNN). Daarom is inzicht gewenst in de aanwezigheid van beschermde soorten en beschermde gebieden in de invloedsfeer van het plangebied en de effecten hierop. In dit kader is door CroonenBuro5 een quickscan naar flora en fauna uitgevoerd. De rapportage (d.d. 5 mei 2017) die is opgesteld voor het gehele Leisurepark De Bandert is als bijlage bij deze toelichting opgenomen. Hierna volgen de relevante conclusies en aanbevelingen voor onderhavige initiatieven.

Nadat het ontwerpbestemmingsplannen ter inzage is gelegd is een aantal ontwikkelingen toegevoegd aan het plan. Deze ontwikkelingen waren nog niet opgenomen in de Quickscan van 5 mei 2017. Daarom heeft een tweede Quickscan (Faunaconsult, d.d. 12 april 2018) plaatsgevonden. Beide quickscans wordt hierna separaat van elkaar behandeld.

# **4.10.1 Toetsing**

#### **Conclusies beschermde gebieden (conclusie geldt voor beide Quickscans)**

In het plangebied is geen NNN-gebied of Natura 2000-gebied aanwezig. Er komen ook geen beschermde gebieden (NNN of Natura2000-gebieden) voor in de invloedsfeer van het plangebied (de invloedsfeer is van beperkte omvang door de aard van de ontwikkeling). Er is zowel van indirecte als directe aantasting van de NNN en de Natura 2000-gebieden dan ook geen sprake. (Significant) negatieve effecten zijn uitgesloten. Er is daarom geen noodzaak voor vervolgstappen of een uitgebreidere toetsing.

#### **Conclusies beschermde soorten, Quickscan CroonenBuro5, d.d. 5 mei 2017**

Uit het terreinbezoek in combinatie met de bureaustudie is gebleken dat het plangebied en/of de directe omgeving van het plangebied een potentieel geschikt biotoop biedt voor (algemeen voorkomende) vogels. Daarnaast is het pand van Kinder Vakantiewerk een mogelijke vaste rust- en verblijfplaats voor vleermuizen. Om deze reden is op deze soort(groep)en een potentieel effect aan de orde. De effectbeoordeling richt zich alleen op deze soort(groep). Overige beschermde soorten zijn uitgesloten en ondervinden geen effect van het voornemen.

#### *Vogels*

Alle in gebruik zijnde nesten van vogelsoorten in Nederland zijn beschermd onder de Wet natuurbescherming. Het is dan ook te allen tijde verboden om nesten, rustplaatsen en eieren van vogels opzettelijk te vernielen en te beschadigen (artikel 3.1 lid 2). Daarnaast is het verboden om vogels opzettelijk te verstoren (lid 4).

Met de meeste broedvogels kan in het algemeen relatief eenvoudig rekening worden gehouden door de kap- (en sloop-)werkzaamheden niet uit te voeren in de broedtijd (de piek loopt van circa maart tot en met juli3 ) en indien concrete broedgevallen aanwezig zijn. In het geval van het kappen van de bomen en het verwijderen van vegetatie, is het van belang dat dit buiten de broedperiode van vogels uitgevoerd wordt. In gebruik zijnde nesten mogen immers niet aangetast of verwijderd worden en deze worden wel verwacht in het gebied.

*<sup>3</sup> Voor het broedseizoen wordt in het kader van de wet geen standaardperiode gehanteerd. Het broedseizoen is afhankelijk van klimatologische omstandigheden; dit houdt in dat het seizoen eerder dan wel later van start kan gaan en eerder dan wel later kan eindigen. Van belang is of er broedgevallen aanwezig zijn.*

Mocht het plangebied niet buiten het broedseizoen ongeschikt of biotoopvrij gemaakt kunnen worden, dan dient vooraf aan de werkzaamheden het plangebied gecontroleerd te worden op de aanwezigheid van broedvogels door een erkend ecoloog. Nestplaatsen van vogels in het plangebied vormen geen belemmering voor de uitvoerbaarheid van het bestemmingsplan, aangezien soortspecifieke maatregelen genomen kunnen worden (zoals hierboven beschreven) waardoor effecten niet aan de orde zijn.

#### *Vleermuizen*

Indien vaste rust- en verblijfplaatsen van vleermuizen in het plangebied aanwezig blijken te zijn, hoeft dit vooralsnog geen belemmering te zijn voor de uitvoerbaarheid van het bestemmingsplan, aangezien soortspecifieke maatregelen te combineren zijn met de nieuwe bestemming in, of in de directe omgeving van, het plangebied. Het betekent wel dat voorafgaand aan de werkzaamheden ten behoeve van de ontwikkelingen in het plangebied voorwaarden worden gesteld (en zijn uitgevoerd) aan de wijze en periode van de werkzaamheden en het opnemen/integreren van voorzieningen zoals vleermuiskasten.

Als gevolg van de werkzaamheden zal er geen effect zijn op de gunstige staat van instandhouding aangezien er mitigerende maatregelen te nemen zijn (zoals het aanbieden van alternatieve verblijfplaatsen) waardoor er geen dip in de populatie hoeft plaats te vinden. Daarnaast betreft het zeer waarschijnlijk geen (massa)kraam- of winterverblijfplaats waardoor het niet veel vleermuizen zal betreffen. Indien maatregelen worden uitgevoerd, zijn deze voorzieningen gelijk effectief en functioneel voor de vleermuizen; de soorten kunnen hier direct gebruik van maken. Bovendien zijn er naar verwachting tijdens en na de werkzaamheden voldoende alternatieve verblijfplaatsen in de omgeving aanwezig (zoals in de nabijgelegen woonwijken). Voor het plan is geen andere locatie (en werkwijze) mogelijk die de soorten minder schaden aangezien het hier een herontwikkeling van het gebiedje betreft. Daarom is het niet mogelijk om het gebied te her ontwikkelen zonder dat daarbij de bebouwing en de potentiele verblijfplaats(en) van de soorten nadelig beïnvloed worden (ook bij renovatie is dit het geval). In de nieuwe situatie kan leefgebied van de soorten terug komen.

Door CroonenBuro5 is een Nader onderzoek vleermuizen verricht. De rapportage (d.d. 27 november 2017) is opgenomen in de bijlage bij deze toelichting. In het plangebied van het Kindervakantiewerk binnen het sport- en leisurepark 'In de Bandert' te Echt is in de periode van juni tot en met oktober 2017 onderzoek gedaan naar het voorkomen en het gebruik van het plangebied door vleermuizen.

Tijdens het onderzoek zijn twee vleermuissoorten waargenomen (gewone dwergvleermuis en de laatvlieger). Er zijn echter geen beschermde rust- of voortplantingsplaatsen van de vleermuizen in het plangebied vastgesteld. Ook wordt het plangebied niet gekenmerkt als essentieel foerageergebied en er is geen vliegroute vastgesteld die door het voornemen zou worden aangetast. De waarde van het plangebied voor de vleermuizen is daarom beperkt. Om deze reden worden er als gevolg van het voornemen in het plangebied geen verbodsbepalingen, die gesteld zijn in de Wet natuurbescherming, overtreden.

Er hoeft geen ontheffing in het kader van de Wet natuurbescherming – onderdeel soorten, aangevraagd te worden. Voor het bestemmingsplan vormt het onderdeel ecologie geen belemmering.

#### **Conclusies beschermde soorten, Quickscan CroonenBuro5, d.d. 5 mei 2017**

#### *Algemeen voorkomende grondgebonden zoogdieren en amfibieën*

In het plangebied komen mogelijk zoogdieren en amfibieën voor, die onder de Wnb zijn beschermd. Het gaat om algemeen voorkomende soorten (zogenaamde A-soorten), waarvoor in Limburg een vrijstelling geldt in geval van ruimtelijke ontwikkeling en beheer en onderhoud. Dit houdt in dat deze soorten verstoord mogen worden, zonder dat daar vooraf een ontheffing voor is verkregen. Wel geldt altijd de Zorgplicht (artikel 1.11 Wnb); deze houdt in dat nadelige gevolgen voor dieren en planten altijd zoveel mogelijk moeten worden voorkomen. Om aan de algemene zorgplicht te voldoen, moeten tijdens het werk worden aangetroffen dieren zo snel mogelijk naar een aangrenzende locatie buiten het plangebied worden verplaatst.

#### *Vogels*

Vernietiging van vogelnesten is te vermijden, door de werkzaamheden buiten de periode 15 maart – 15 juli (het broedseizoen van de meeste vogels) uit te voeren.

#### *Vleermuizen*

Indien de houtsingels in en de houtsingel ten oosten van het plangebied blijven behouden, zijn er geen aantastingen van een eventuele vaste vliegroute en foerageergebied voor vleermuizen te verwachten. Wanneer binnen het plangebied wel enkele bomen worden gekapt, zal dit geen noemenswaardige aantasting aan een vaste vliegroute of foerageergebied opleveren vanwege de aanwezigheid van vele houtsingels in de directe omgeving. Om verstoring van vleermuizen te voorkomen, mag er tot op een afstand van 10 meter van deze bomen alleen vleermuisvriendelijke buitenverlichting worden geplaatst: van de bomen af omlaag gerichte straatverlichting of amberkleurige UV-vrije led armaturen.

#### **Conclusie**

Vanuit het oogpunt van flora en fauna worden geen belemmeringen verwacht met betrekking tot voorliggend initiatief, mits rekening wordt gehouden met bovenstaande.

# <span id="page-40-0"></span>**4.11 Verkeer & Parkeren**

# **4.11.1 Verkeer**

#### **Verkeersbewegingen**

Voor het bepalen van het effect van de functieverbreding en het vergroten van de bebouwingmogelijkheden is gekeken naar de verkeersgeneratie die de nieuwe ontwikkelingen tot gevolg hebben. Deze aanvullende verkeersgeneratie wordt verrekend met de intensiteiten in de bestaande situatie (referentie). Door Antea Group is d.d. 23 april 2018 een Memo verkeersgeneratie verricht. Hierbij wordt uitgegaan van de situatie in 2030. Voor het effect van de functie uitbreiding is gekeken naar de intensiteiten op wegvakniveau van de Bandertlaan en Wilhelminalaan. Tevens is onderzocht of de capaciteit van het kruispunt Bandertlaan – Wilhelminalaan nog voldoet in de toekomstige situatie.

De verkeersgeneratie voor de functie uitbreidingen bedraagt circa 1.052 mvt/etmaal voor een gemiddelde weekdag en 1.158 mvt/etmaal voor een gemiddelde werkdag.

Voor Valdeludo is op basis van de kencijfers uitsluitend te rekenen met forse marges. Daarom is voor het bepalen van de verkeersgeneratie uitgegaan van het aantal parkeerplaatsen dat per dag een aantal keren worden gebruikt.

In het gebied van het sport- en leisurepark is het verblijfskarakter dominant (30 km/uur). Kenmerkend bij deze wegen is een lage intensiteit: kleiner dan 4.000 – 6.000 motorvoertuigen (mvt)/etmaal. Ten opzichte van de huidige situatie verdubbeld de intensiteit. De intensiteit op de Bandertlaan blijft met circa 3.000 mvt/etmaal echter ruim onder de grenswaarden. Tevens is aangetoond dat na de uitvoering van dit plan ruim wordt voldaan aan de grenswaarden voor verkeersafwikkeling en doorstroming.

Teneinde de bereikbaarheid en de verkeersafwikkeling op het park te verbeteren is er met de provincie overleg over de aanleg van een rotonde op de Rijksweg naar het leisurepark.

#### **Indirecte hinder**

Door de toevoeging/verbreding van functies op het leisurepark ontstaat een toename van het aantal verkeersbewegingen en mogelijk een toename van de geluidbelasting ten gevolge van wegverkeer op de bestaande woningen in de omgeving. De gemiddelde toename van de verkeersgeneratie bedraagt circa 1.050 mvt/etmaal voor een gemiddelde weekdag. In het kader van een goede ruimtelijke ordening is onderzocht hoeveel de toename van de geluidsbelasting bedraagt op de omliggende wegen. Door CroonenBuro5 is hiervoor een onderzoek uitgevoerd, zoals bijgevoegd in de bijlage van deze toelichting.

Het onderzoek is gericht op de geluidsbelasting ter plaatse van geluidgevoelige objecten waar voertuigen van het Leisurepark, naar verwachting, akoestisch herkenbaar zijn.

Uit de resultaten van de berekening blijkt dat de maximale cumulatieve toename 1,4 dB bedraagt ter plaatse van de woning Wilhelminalaan 159. De maximale cumulatieve toename op de andere woningen bedraagt maximaal 0,9 dB.

Uit onderzoek van Rijkswaterstaat4 blijkt dat een toename van 3 dB net hoorbaar is, de toename van 1,4 dB blijft ruim onder de 3 dB en is dus met het menselijk oor niet hoorbaar.

Indien wordt aangesloten bij de criterium zoals ook bij de reconstructie in de zin van de Wet geluidhinder wordt toegepast, waarvan in dit geval overigens geen sprake is, blijft de reikwijdte beperkt tot de akoestische herkenbaarheid van 2 dB. In onderhavig geval blijft de toename ruim onder de 2 dB.

Vanuit een goede ruimtelijke ordening gezien bestaat er, ondanks de al hoge geluidbelasting van de wegen op de woningen, geen belemmering/bezwaren tegen de nieuwe invulling van het leisurepark en de daarmee gepaard gaande extra verkeersbewegingen. Geconcludeerd kan worden is dat er geen significante/merkbare verslechtering plaatsvindt van het woon- en leefklimaat ter plaatse van de bestaande woningen.

# **4.11.2 Parkeren**

Na realisatie van onderhavig plan moet in het gebied voldoende parkeergelegenheid beschikbaar zijn om aan de parkeervraag te voldoen. Door Antea Group is d.d. 23 april 2018 een parkeeronderzoek verricht. Het parkeeronderzoek geeft inzicht in de parkeerbalans van de huidig en toekomstige situatie door de parkeervraag, het -aanbod en de toekomstige parkeerbehoefte met elkaar te vergelijken. De rapportage is als bijlage toegevoegd aan deze toelichting, hieronder worden de relevante conclusies besproken.

| Openbare parkeervoorzieningen | Functies           |
|-------------------------------|--------------------|
| 1. Parkeerterrein Sportpad    | A. Sportcentrum    |
| 2. P1 In de Bandert           | B. Sport City Echt |
| 3. P2 In de Bandert           | C. All-in Echt     |
|                               | D. Avonturenpark   |
|                               | E. Speelparadijs D |
|                               | F. TC Echt         |
|                               | G. Kynologen clul  |
|                               | H. Kindervakantie  |
|                               | I. EVV             |
|                               | J. FC Rios '31     |
|                               |                    |
|                               |                    |

| Secties parkeeronderzoek     |
|------------------------------|
| 1. Parkeerterrein Sportpad   |
| 2. P1 In de Bandert          |
| 3. P2 In de Bandert          |
| 4. Sport City Echt           |
| 5. All-in Echt               |
| 6. Avonturenpark Valdeludo   |
| 7. Speelparadijs De Ballon   |
| 8. TC Echt                   |
| 9. Kynologen club            |
| 10. Kindervakantiewerk (KVW) |
| 11. EVV                      |
| 12. FC Rios '31              |

*<sup>4</sup> Rijkswaterstaat (Ministerie van Verkeer en Waterstaat), 'Geluid luistert nauw, informatie over bestrijding van wegverkeerslawaai', d.d. april 2010.*

Ligging parkeervoorzieningen en duiding huidige functies

In de onderstaande tabel is voor het gehele sport- en leisurepark De Bandert aangegeven wat het aanbod aan parkeerplaatsen (capaciteit) in de huidige situatie is.

| Secties                                 | Omschrijving            | Openbaar | Privé | MiVa® | Overig ** | Totaal |  |
|-----------------------------------------|-------------------------|----------|-------|-------|-----------|--------|--|
| Openbare parkeervoorzieningen           |                         |          |       |       |           |        |  |
| ग                                       | Parkeerterrein Sportpad | 26       |       | ਹੋ    |           | 27     |  |
| 2                                       | P1 In de Bandert        | તેરૂ     |       | 2     |           | 97     |  |
| 3                                       | P2 In de Bandert        | 278      |       | র্যা  | 2         | 284    |  |
| Totaal openbaar                         |                         | 399      |       | 7     | 2         | 408    |  |
| Parkeervoorziening commerciële functies |                         |          |       |       |           |        |  |
| 4                                       | Sport City Echt         |          | 37    |       |           | 37     |  |
| 5 + 6                                   | All-in Echt / Valdeludo |          | 133   |       |           | 133    |  |
| 7                                       | Speelparadijs De Ballon |          | 17    |       |           | 17     |  |
| Totaal niet-openbaar                    |                         |          | 187   |       |           | 187    |  |

Huidig aantal parkeerplaatsen.

Voor het berekenen van de parkeerbehoefte en aanwezigheidspercentages wordt daarom uitgegaan van de CROW 'Kencijfers parkeren en verkeersgeneratie'. Voor het specifieke kencijfer wordt een 'gemiddelde' waarde aangehouden. Bij het bepalen van de parkeerbehoefte is het woonmilieutype van het onderzoeksgebied gedefinieerd als 'matig stedelijk' met een ligging gedefinieerd als 'rest bebouwde kom. Op basis van de parkeerbehoefte, de aanwezigheidspercentages van functies en het aanbod aan parkeervoorzieningen, is de parkeerbalans berekend.

De parkeerbehoefte van de ontwikkelingen die een extra parkeerbehoefte met zich mee brengen zijn:

- RTC Judo Limburg: 42 parkeerplaatsen
- Handboogvereniging: 20 parkeerplaatsen
- Multifunctioneel centrum: 11 parkeerplaatsen
- Semipermanente overnachtingen: 10 parkeerplaatsen
- Sportvoorziening: 63 parkeerplaatsen

- 
- 
- 
- 
- 
- 
- 
- 
- 

Ligging en duiding nieuwe functies

De uitbreiding van Valdeludo wordt op eigen terrein voorzien waardoor deze parkeerdruk niet is meegenomen in de berekening van de extra parkeerbehoefte. Dit geldt ook voor mogelijke leisurefunctie. Voor de leisurefunctie is in de voorwaarden van de wijzigingsbevoegdheid gewaarborgd dat parkeren op eigen terrein zal plaatsvinden, waardoor door deze functie geen extra parkeerdruk op de bestaande capaciteit wordt voorzien.

In totaal is er een aanvullende parkeerbehoefte van circa 146 parkeerplaatsen. Op basis van de parkeerdrukmeting is in de huidige situatie op de openbare parkeervoorzieningen een overcapaciteit van circa 150 – 170 parkeerplaatsen. Door de aanvullende parkeerbehoefte neemt de theoretische parkeerdruk op de openbare parkeervoorzieningen toe tot circa 93% - 98%.

Hiermee wordt in de toekomstige situatie na realisatie van de nieuwe ontwikkelingen naar verwachting de volledige parkeercapaciteit benut. Theoretisch zijn in het plangebied dus voldoende parkeerplaatsen.

Wanneer wordt uitgegaan van een gezonde parkeerbalans met een bezetting van maximaal 85% van de openbare parkeervoorzieningen, dan zijn aanvullende parkeerplaatsen nodig. Door de aanvulling van verschillende functies binnen het door de raad van de Gemeente Echt-Susteren vastgestelde concept, blijkt dat de parkeerdruk is toegenomen. Door uitbreiding en gebruik van locaties is het noodzakelijk om de parkeercapaciteit uit te breiden. De Gemeente Echt-Susteren is voornemens om de parkeercapaciteit tegenover All-in Echt uit te breiden met ongeveer 80 parkeerplaatsen. Door deze uitbreiding blijft de parkeerdruk na realisatie van de nieuwe ontwikkeling onder de 85% (naar verwachting circa 75% - 80%). Deze uitbreiding zal naar verwachting in 2018 gerealiseerd worden. Daarbij wordt opgemerkt dat het intensiveren van functies op het terrein meer mogelijkheden biedt voor het dubbelgebruik van parkeerplaatsen, dat ten gunste .

In de regels van het bestemmingsplan is in de Algemene bouwregels gewaarborgd dat voldoende parkeerplaatsen aanwezig moeten zijn. Voor particuliere ondernemers geldt altijd dat het parkeren op eigen erf moet worden geregeld.

Tijdens evenementen of incidentele situaties kan het voor komen dat tijdelijk een extra vraag naar parkeercapaciteit ontstaat. Voor het leisurepark De Bandert wordt een evenementen-kalender gehanteerd. Dit geeft de mogelijkheid om evenementen gespreid (niet tegelijk) te laten plaatsvinden. Tijdens evenementen of incidentele situaties kan indien noodzakelijk tevens in extra parkeermogelijkheden worden voorzien door gebruik te maken van de onbebouwde locaties langs de Rijksweg en de omliggende agrarische percelen.

# <span id="page-44-0"></span>**4.12 Besluit milieueffectrapportage**

# **4.12.1 Algemeen**

Bepaalde activiteiten kunnen belangrijke nadelige gevolgen hebben voor het milieu, waardoor het opstellen van een milieueffectrapportage (m.e.r.) of het verrichten van een m.e.r.-beoordeling noodzakelijk is. In het Besluit milieueffectrapportage is vastgelegd welke activiteiten m.e.r-plichtig zijn en voor welke activiteiten een m.e.r-beoordeling moet worden verricht. In onderdeel C van de bijlage bij het Besluit milieueffectrapportage zijn de activiteiten, plannen en besluiten opgenomen ten aanzien waarvan het maken van een milieueffectrapportage (m.e.r.) verplicht is. In onderdeel D van de bijlage zijn de activiteiten, plannen en besluiten opgenomen waarvoor een m.e.r.-beoordeling moet worden uitgevoerd. Als een activiteit op grond van onderdeel D m.e.r.-beoordelingsplichtig is, geldt voor een kaderstellend (bestemmings)plan dat die activiteit mogelijk maakt, een plan-m.e.r-plicht.

Voor alle activiteiten zijn drempelwaarden opgenomen. Als een activiteit voorkomt in kolom 1 van de C- of D-lijst en de drempelwaarden uit kolom 2 worden overschreden, is een m.e.r. (onderdeel C) of een m.e.r.-beoordeling (onderdeel D) verplicht. Voor activiteiten die genoemd worden in onderdeel D, maar waarbij de drempelwaarde niet wordt overschreden, geldt de verplichting om na te gaan of tóch een m.e.r.-beoordeling (of een m.e.r.) moet worden uitgevoerd. Het bevoegd gezag moet in zo'n geval nagaan of er sprake is van omstandigheden die - ondanks dat de drempelwaarden niet worden overschreden - aanleiding geven voor het verrichten van een m.e.r.(beoordeling). De motivering moet zijn gebaseerd op een toets die qua inhoud aansluit bij de verplichte m.e.r. beoordeling. Voor de toets gelden echter geen vormvereisten, daarom wordt de term 'vormvrije m.e.r.-beoordeling' gehanteerd.

# **4.12.2 Activiteit en drempelwaarden**

In artikel D van de bijlage bij het Besluit milieueffectrapportage is een categorie 'stedelijk ontwikkelingsproject' (D11.2) opgenomen. In de nota van toelichting op het Besluit milieueffectrapportage wordt het begrip 'stedelijk ontwikkelingsproject' ook geduid. Hier wordt het volgende aangegeven: *"Bij een stedelijk ontwikkelingsproject kan het gaan om bouwprojecten als woningen, parkeerterreinen, bioscopen, theaters, sportcentra, kantoorgebouwen en dergelijke of een combinatie daarvan".*

Op grond van het Besluit milieueffectrapportage dient voor de 'aanleg, wijziging of uitbreiding van een stedelijk ontwikkelingsproject, met inbegrip van de bouw van winkelcentra of parkeerterreinen' een m.e.r.-beoordeling te worden uitgevoerd in gevallen waarin de activiteit betrekking heeft op:

- 1° een oppervlakte van 100 hectare of meer,
- 2° een aaneengesloten gebied en 2.000 of meer woningen omvat, of

3° een bedrijfsvloeroppervlakte van 200.000 m2 of meer.

De activiteiten die met dit plan mogelijk worden gemaakt zijn nader toegelicht in Hoofdstuk 2 van deze toelichting. Indien de activiteiten (incl. wijzigingsbevoegdheden) worden gecumuleerd blijft het plan ruimschoots onder de genoemde drempels van bedrijfsvloeroppervlakte van 200.000 m2 en/of 100 hectare zoals opgenomen in het Besluit milieueffectrapportage. De activiteit is dus niet m.e.r.-beoordelingsplichting. Omdat de activiteit voorkomt in kolom 1 van de D-lijst, dient wel een vormvrije m.e.r.-beoordeling te worden verricht.

# **4.12.3 Vormvrije m.e.r.-beoordeling**

In een vormvrije m.e.r.-beoordeling wordt getoetst of een activiteit belangrijke nadelige gevolgen voor het milieu kan hebben. Een vormvrije m.e.r.-beoordeling kan leiden tot twee conclusies:

- belangrijke nadelige gevolgen voor het milieu zijn uitgesloten: er is geen m.e.r. of m.e.r. beoordeling noodzakelijk;
- belangrijke nadelige gevolgen voor het milieu zijn niet uitgesloten: er moet een m.e.r. beoordeling plaatsvinden of er kan direct worden gekozen voor een m.e.r..

De criteria waaraan moet worden getoetst zijn opgenomen in bijlage III van de Europese richtlijn 'betreffende de milieubeoordeling van bepaalde openbare en particuliere projecten'. De criteria vallen uiteen in criteria betreffende de:

- kenmerken van het project: omvang van het project, cumulatie met andere projecten, gebruik van natuurlijke hulpbronnen, productie van afvalstoffen, verontreiniging en hinder en risico op ongevallen;
- plaats van het project: bestaand gebruik van de locatie, natuurlijke hulpbronnen en opnamevermogen/gevoeligheid van het milieu;
- kenmerken van het potentiële effect: bereik, grensoverschrijdend karakter, orde van grootte en complexiteit, waarschijnlijkheid en duur, frequentie en omkeerbaarheid van het effect.

# **4.12.4 Toetsing**

#### **Kenmerken van het project**

De activiteiten die met dit plan mogelijk worden gemaakt zijn nader toegelicht in Hoofdstuk 2 van deze toelichting. De activiteiten worden beoordeeld inclusief wijzigingsbevoegdheden. Er is geen sprake van cumulatie met andere projecten (buiten het plangebied) en de ontwikkeling heeft geen gevolgen voor natuurlijke hulpbronnen. Er wordt bijvoorbeeld geen grondwater onttrokken of grondstoffen in de omgeving gedolven. Er is geen sprake van de productie van afvalstoffen, anders dan regulier afval.

#### **Plaats van het project**

Het project wordt uitgevoerd op een locatie die in de huidige situatie deels bebouwd en ingericht is ten behoeve van sport- en leisurefuncties. Daarnaast vinden ontwikkelingen plaats op gronden met een agrarische bestemming. Binnen het plangebied is geen sprake van bijzondere landschappelijke, natuurlijke, cultuurhistorische of archeologische waarden die de ontwikkeling van de activiteiten in de weg staan.

In de omgeving zijn twee Natura 2000-gebieden gelegen: Op 3 kilometer ten zuidoosten is het Natura 2000-gebied 'Abdij Lilbosch & voormalig Klooster Mariahoop' gelegen. Ten westen van het plangebied is het Natura 2000-gebied 'Grensmaas' en de 'Uiterwaarden langs de Limburgse Maas met Vijverbroek' (België) gelegen. Dit betreffen gevoelige gebieden zoals bedoeld in het Besluit milieueffectrapportage. Uit onderzoek5 is gebleken dat een effect als gevolg van stikstofdepositie (verzuring en vermesting vanuit de lucht) niet aannemelijk wordt geacht. Tevens liggen de Natura 2000-gebieden buiten het invloedsgebied van het plan wat betreft de storingsfactoren versnippering, verdroging, geluid-, optische en lichtverstoring.

#### **Kenmerken van het potentiële effect**

Het plan bestaand uit meerdere projecten van beperkte omvang. De effecten van de projecten blijven, zoals ook blijkt uit de voorgaande paragrafen, beperkt tot het plangebied en de directe omgeving daarvan.

Het gebruik binnen het plangebied zelf zal ten gevolge van de ontwikkelingen geïntensiveerd worden. De effecten buiten de plangrenzen worden veroorzaakt door een (beperkte) toename van verkeer op de wegen rond het plangebied. De effecten zijn beperkt en de ontwikkeling van de in dit plan opgenomen mogelijkheden stuit niet op bezwaren (zie de voorgaande paragrafen). Er is zeker geen sprake van 'belangrijke nadelige' milieueffecten.

# **4.12.5 Conclusie**

In het kader van het bestemmingsplan is in voldoende mate inzicht gekregen in de milieugevolgen van de ontwikkelingen. Gelet op de kenmerken van het project, de locatie van het project en de kenmerken van de effecten van het project, moet worden geconcludeerd dat het project niet leidt tot milieueffecten van dusdanige omvang dat sprake kan zijn van 'belangrijke nadelige milieugevolgen'. Er is daarom geen aanleiding of noodzaak voor het doorlopen van een formele m.e.r. beoordelingsprocedure of m.e.r.-procedure.

<sup>5</sup> *CroonenBuro5, d.d. 9 mei 2017, Quickscan flora en fauna & Faunaconsult, d.d. 12 april 2018, Quickscan natuurwetgeving*

# <span id="page-47-0"></span>**5 Juridische planopzet**

Het onderhavige bestemmingsplan heeft tot doel een juridisch-planologische regeling te scheppen voor het bouwen en het gebruik van gronden en gebouwen binnen het plangebied. In dit hoofdstuk is een toelichting op de systematiek en de inhoud van de verschillende toegekende bestemmingen van het bestemmingsplan gegeven.

# **5.1 Juridische planopzet**

<span id="page-47-1"></span>De bij dit plan behorende regels zijn opgenomen in 4 hoofdstukken:

- hoofdstuk 1 Inleidende regels;
- hoofdstuk 2 Bestemmingsregels;
- hoofdstuk 3 Algemene regels;
- hoofdstuk 4 Overgangs- en slotregels.

Deze hoofdstukindeling is conform de richtlijnen uit de Standaard Vergelijkbare Bestemmingsplannen (SVBP 2012). In hoofdstuk 1 worden ter voorkoming van interpretatieproblemen in de regels gebruikte begrippen nader verklaard. Ook wordt aangegeven op welke wijze in de regels gebruikte afmetingen moeten worden gemeten. In hoofdstuk 2 worden de op de verbeelding aangegeven bestemmingen omschreven en voor welke doeleinden de in die bestemmingen opgenomen gronden en gebouwen mogen worden gebruikt. Daarnaast zijn per bestemming de bebouwingsmogelijkheden vermeld. In hoofdstuk 3 (Algemene regels) zijn de bepalingen opgenomen die betrekking hebben op meerdere bestemmingen. Hoofdstuk 4 bevat het overgangsrecht en de aanhalingstitel van het bestemmingsplan.

# **5.2 Bestemmingen**

<span id="page-47-2"></span>In dit bestemmingsplan komen de volgende enkel- en dubbelbestemmingen voor:

# **Bedrijf – Brandweerkazerne**

De gronden met de bestemming 'Bedrijf – Brandweerkazerne' zijn bestemd voor een brandweerkazerne met oefenterrein. Met de regels voor deze bestemming wordt in zijn geheel aangesloten op het vigerende bestemmingsplan.

### **Cultuur en ontspanning**

De gronden met de bestemming 'Cultuur en ontspanning' zijn bestemd voor een creatief centrum. Met de regels voor deze bestemming wordt in zijn geheel aangesloten op het vigerende bestemmingsplan.

#### **Gemengd – Leisurepark**

De gronden met de bestemming 'Gemengd – Leisurepark' zijn onder meer bestemd voor:

- leisure in de categorieën 1 tot en met 3.2, zoals vermeld in de Lijst van leisurefuncties;
- wellness;
- tevens voor evenementen en leisure in de categorieën 1 tot en met 4.2, zoals vermeld in de Lijst van leisurefuncties, uitsluitend ter plaatse van de aanduiding 'specifieke vorm van gemengd – evenementen 1';
- tevens voor evenementen uitsluitend ter plaatse van de aanduiding 'specifieke vorm van gemengd – evenementen 2';
- uitsluitend een paintballterrein, uitsluitend ter plaats van de aanduiding 'specifieke vorm van recreatie - paintballterrein';
- horeca ondergeschikt aan leisure, wellness, sportactiviteiten, maatschappelijke en culturele voorzieningen en de overnachtingsmogelijkheid voor groepen ten dienste van meerdaagse activiteiten, uitsluitend ter plaatse van de aanduiding 'horeca';
- horeca ondergeschikt aan en ten behoeve van leisure, wellness en evenementen;
- detailhandel ondergeschikt aan en ten behoeve van leisure, wellness en evenementen;
- kinderopvang ondergeschikt aan en ten behoeve van leisure, wellness en evenementen;

Met de regels voor deze bestemming is voor het overgrote deel aangesloten op het vigerende bestemmingsplan. Nieuwe elementen betreffen:

- het toestaan van ondergeschikte horeca ten behoeve van andere functies naast wellness en leisure;
- het toestaan van evenementen ter plaatse van de aanduiding 'specifieke vorm van gemengd - evenementen 2';
- ter plaatse van de gebiedsaanduiding 'wetgevingzone wijzigingsgebied 4' geldt een wijzigingsbevoegdheid voor het vergroten een bouwvlak.

#### **Groen**

De gronden met de bestemming 'Groen' zijn onder meer bestemd voor groenvoorzieningen, bermen en beplanting, paden, uitritten ten behoeve van aangrenzende functies, speelvoorzieningen, hondenuitlaatplaatsen en waterhuishoudkundige voorzieningen. Met de regels voor deze bestemming wordt in zijn geheel aangesloten op het vigerende bestemmingsplan.

#### **Maatschappelijk**

De bestemming 'Maatschappelijk' is opgenomen ter plaatse van het politiebureau. De gronden met de bestemming 'Maatschappelijk' zijn bestemd voor educatieve, (para)medische, sociaal-culturele, levensbeschouwelijke, onderwijs, kinderopvang, religieuze voorzieningen, algemene nutsvoorzieningen en voorzieningen ten behoeve van de openbare dienstverlening met daaraan ondergeschikt ten dienste van voornoemde voorzieningen detailhandel en horeca. Met de regels voor deze bestemming wordt in zijn geheel aangesloten op het vigerende bestemmingsplan.

#### **Sport**

De gronden met de bestemming 'Sport' zijn onder meer bestemd voor:

- het uitoefenen van sportactiviteiten,
- horeca categorie 2, uitsluitend ter plaatse van de aanduiding 'horeca categorie 2';
- ter plaatse van de aanduiding 'specifieke vorm van sport 1' maatschappelijke en culturele voorzieningen, overnachtingsmogelijkheid voor groepen ten dienste van meerdaagse activiteiten behorende bij functies in het plangebied;
- ter plaatse van de aanduiding 'specifieke vorm van sport 2' een sportgerelateerde buitenschoolse opvang;
- ter plaatse van de aanduiding 'specifieke vorm van sport 3' semipermanente overnachtingsvoorzieningen met dien verstande dat:
	- o bijbehorende sanitaire voorzieningen zijn toegestaan;
	- o het overnachten plaatsvindt ten behoeve van meerdaagse activiteiten behorende bij de functies in het plangebied;
	- o maximum 40 personen tegelijkertijd overnachten;
- ter plaatse van de aanduiding 'specifieke vorm van sport 4' dagbesteding met dien verstande dat maximum 12 personen (deelnemers) tegelijkertijd deelnemen;
- ondergeschikte horecavoorzieningen;
- ondergeschikte maatschappelijke activiteiten;

Met de regels voor deze bestemming is voor het overgrote deel aangesloten op het vigerende bestemmingsplan. Nieuwe elementen betreffen:

- het toestaan van de specifieke functies ter plaatse van de aanduiding 'specifieke vorm van sport -1 / 2 / 3 / 4';
- De bouwhoogte van speelvoorzieningen binnen de gehele bestemming bedraagt maximaal 5 meter.
- De bouwhoogte van lichtmasten binnen de gehele bestemming bedraagt maximaal 25 meter.
- Overkappingen in de vorm van tribunes zijn toegestaan binnen de gehele bestemming waarbij een maximum bouwhoogte geldt van 5 meter.
- Ter plaatse van de gebiedsaanduiding 'wetgevingzone wijzigingsgebied 1' geldt een wijzigingsbevoegdheid voor het toevoegen van een bouwvlak.
- Ter plaatse van de gebiedsaanduiding 'wetgevingzone wijzigingsgebied 2' geldt een wijzigingsbevoegdheid voor het wijzigen van de bestemming naar 'Gemengd – Leisurepark'.
- Ter plaatse van de gebiedsaanduiding 'wetgevingzone wijzigingsgebied 3' geldt een wijzigingsbevoegdheid voor het toestaan van maatschappelijke en culturele voorzieningen, en een sportgerelateerde buitenschoolse opvang.

### **Verkeer**

De gronden met de bestemming 'Verkeer' zijn onder meer bestemd voor wegen, straten en paden met hoofdzakelijk een verkeers- en verblijfsfunctie, voet- en rijwielpaden, parkeervoorzieningen en spoorwegvoorzieningen ter plaatse van de aanduiding 'railverkeer'. Met de regels voor deze bestemming wordt in zijn geheel aangesloten op het vigerende bestemmingsplan.

#### **Wonen**

De bestemming 'Wonen' is opgenomen voor de bestaande woningen in de zuidoostelijke hoek van het plangebied. De gronden zijn bedoeld voor wonen, bestaande, legaal aanwezige aan-huis-verbonden-beroepen of bedrijven, met de daarbij behorende tuinen, erven, verhardingen, bijbehorende voorzieningen, waterhuishoudkundige voorzieningen, waterlopen en waterpartijen, alsmede (ondergrondse) waterbergings- en infiltratievoorzieningen.

Met de regels voor deze bestemming wordt in zijn geheel aangesloten op het vigerende bestemmingsplan. Nieuwe woningen, met uitzondering van vervangende nieuwbouw, zijn niet toegestaan. De woningen worden uitsluitend binnen het bouwvlak gebouwd. De maximum goot- en bouwhoogtes zijn op de verbeelding met een aanduiding weergegeven. De maximale oppervlakte van bijbehorende bouwwerken buiten het bouwvlak is afhankelijk van de perceelgrootte. De maximum goot- en bouwhoogtes van bijbehorende bouwwerken bedragen respectievelijk 3,3 en 6 meter.

#### **Dubbelbestemming 'Leiding – Gas'**

De bestemming 'Leiding – Gas' is bedoeld voor de aanleg, instandhouding en/of bescherming van een ondergrondse hoge druk aardgasleiding. In afwijking van hetgeen elders in de regels is bepaald ten aanzien van het bouwen krachtens de overige bestemmingen van deze gronden, mogen op of in deze bestemming begrepen grond uitsluitend bouwwerken ten dienste van de bedoelde leiding(en) worden opgericht. Onder voorwaarden kan hiervan worden afgeweken. Tevens geldt een omgevingsvergunningstelsel voor werken en werkzaamheden.

#### **Dubbelbestemming 'Waarde – Archeologie 3'**

De bestemming 'Waarde – Archeologie 3' voorziet in de instandhouding en bescherming van de archeologische waarden en –verwachtingswaarden in het plangebied. De gronden zijn mede bestemd voor het behoud en de bescherming van de archeologische waarden van de gronden gelegen in droge en natte landschappen met hoge en/of middelhoge archeologische verwachtingswaarde danwel een provinciaal aandachtsgebied met hoge en/of middelhoge archeologische verwachtingswaarde. Voor bodemverstoringen dieper dan 0,4 meter én groter dan 500 m2 geldt een onderzoeksplicht.

# <span id="page-51-0"></span>**6 Uitvoerbaarheid**

In dit hoofdstuk wordt de haalbaarheid van dit bestemmingsplan aangetoond. Een bestemmingsplan moet zowel in financieel als in maatschappelijk opzicht haalbaar zijn. Er wordt daarom een korte financiële toelichting gegeven en daarnaast worden de doorlopen procedures weergegeven.

# **6.1 Financieel**

<span id="page-51-1"></span>Conform de Wet ruimtelijke ordening dient de gemeente te waarborgen dat alle aan het plan gerelateerde gemeentelijke kosten verzekerd zijn. De gemeente heeft in haar jaarbegroting krediet gereserveerd voor leisurepark De Bandert. De ontwikkeling is financieel uitvoerbaar. Het vaststellen van een exploitatieplan kan achterwege blijven.

# **6.2 Maatschappelijk**

<span id="page-51-2"></span>Het bestemmingsplan wordt conform artikel 3.1.1.van het Besluit ruimtelijke ordening in vooroverleg gezonden naar diverse betrokken instanties.

Voorafgaand aan de bestemmingsplanprocedure is een informatiebijeenkomst georganiseerd. Daarom is geen voorontwerp-bestemmingsplan voor inspraak te visie gelegd. Het ontwerpbestemmingsplan heeft gedurende zes weken ter inzage gelegen, waarbij de mogelijkheid is geboden om zienswijzen in te dienen. Er zijn geen zienswijzen ontvangen.