# Bestemmingsplan

Toelichting

Bestemmingsplan Achterweg tussen 55 en 57

Gemeente Lingewaal

# BESTEMMINGSPLAN

Bestemmingsplan Achterweg tussen 55 en 57 te Herwijnen

Gemeente Lingewaal

| Inhoud              | : Toelichting                         |
|---------------------|---------------------------------------|
| IDN-nummer          | : NL.IMRO.0733.BPHWNAchterweg55A.VA01 |
| Projectnummer       | : 095-047                             |
| Profitmanagernummer | : P168945                             |
| Opdrachtgever       | : Gemeente Lingewaal                  |
| Opsteller           | : Pouderoyen Compagnons               |
| Status              | : Vastgesteld                         |
| Datum               | : 11<br>oktober<br>2018               |

| BLZ |
|-----|
|     |

| 1.<br>INLEIDING                                   | 1        |
|---------------------------------------------------|----------|
| 1.1.<br>Aanleiding                                | 1        |
| 1.2.<br>Ligging plangebied                        | 1        |
| 1.3.<br>Geldend bestemmingsplan                   | 2        |
| 2.<br>BESTAANDE SITUATIE                          | 5        |
| 2.1.<br>Ontstaansgeschiedenis                     | 5        |
| 2.2.<br>Ruimtelijke en functionele structuur      | 6        |
| 3.<br>BELEIDSKADER                                | 10       |
| 3.1.<br>Rijksbeleid                               | 10       |
| 3.2.<br>Provinciaal beleid                        | 12       |
| Omgevingsvisie Gelderland                         | 12       |
| 3.3.<br>Regionaal beleid                          | 17       |
| 3.3.1 Structuurvisie Rivierenland 2004 - 2015     | 17       |
| 3.4.<br>Gemeentelijk beleid                       | 18       |
| Welstandsnota                                     | 19       |
| 4.<br>PLANBESCHRIJVING                            | 21       |
|                                                   |          |
| 5.<br>ONDERZOEK / VERANTWOORDING                  | 22       |
| 5.1.<br>Algemeen                                  | 22       |
| 5.2.<br>Geluid                                    | 22       |
| 5.2.1.<br>Spoorweglawaai                          | 22       |
| 5.2.2.<br>Wegverkeerslawaai                       | 22       |
| 5.2.3.<br>Industrielawaai                         | 23       |
| 5.3.<br>Luchtkwaliteit                            | 25       |
| 5.4.<br>Geurhinder                                | 25       |
| 5.5.<br>Bedrijven en milieuzonering               | 26       |
| 5.6.<br>Bodem                                     | 28       |
| 5.7.<br>Verkeer en parkeren                       | 28       |
| 5.7.1.<br>Verkeer                                 | 28       |
| 5.7.2.<br>Parkeren                                | 29       |
| 5.8.<br>Archeologie en cultuurhistorische waarden | 29       |
| 5.8.1.<br>Archeologie                             | 29       |
| 5.8.2.<br>Cultuurhistorie                         | 31       |
| 5.9.<br>Waterparagraaf                            | 31       |
| 5.9.1.<br>Algemeen<br>5.9.2.<br>Beleid Waterschap | 31<br>32 |
| 5.9.3.<br>Huidige situatie waterhuishouding       | 33       |

| 5.9.5.<br>Gevolgen voor de waterhuishouding   | 34 |  |
|-----------------------------------------------|----|--|
| 5.9.6.<br>Watertoets                          | 35 |  |
| 5.9.7.<br>Conclusie                           | 35 |  |
| 5.10.<br>Flora en fauna                       | 35 |  |
| 5.10.1.<br>Beschermde gebieden                | 35 |  |
| 5.10.2.<br>Beschermde soorten                 | 36 |  |
| 5.11.<br>Externe veiligheid                   | 36 |  |
| 5.11.1.<br>Externe veiligheid inrichtingen    | 37 |  |
| 5.11.2.<br>Externe veiligheid transportroutes | 37 |  |
| 5.11.3.<br>Buisleidingen                      | 38 |  |
| 5.11.4.<br>Conclusie                          | 39 |  |
| 5.12.<br>Kabels en leidingen                  | 39 |  |
|                                               |    |  |
| 6.<br>JURIDISCHE REGELING                     | 40 |  |
| 6.1.<br>Plansystematiek                       | 40 |  |
| 6.1.1.<br>Algemeen                            | 40 |  |
| 6.1.2.<br>Specifiek:                          | 40 |  |
| 6.2.<br>Bestemmingen                          |    |  |
| Wonen – 1                                     |    |  |
|                                               |    |  |
| 7.<br>ECONOMISCHE UITVOERBAARHEID             | 42 |  |
| 8.<br>MAATSCHAPPELIJKE UITVOERBAARHEID        | 43 |  |
|                                               |    |  |
| 8.1.<br>Vooroverleg en inspraak               | 43 |  |
| 8.1.1.<br>Overleg                             | 43 |  |
| 8.2.<br>Zienswijzen                           | 43 |  |
| 8.2.1.<br>Zienswijzen                         | 43 |  |
| 8.2.2.<br>Vaststelling                        | 43 |  |
|                                               |    |  |
|                                               |    |  |

#### **BIJLAGE(N) bij toelichting**

| Bijlage 1 | Landschappelijke inrichtingsschets     |
|-----------|----------------------------------------|
| Bijlage 2 | Verkennend bodemonderzoek              |
| Bijlage 3 | Akoestisch onderzoek wegverkeerslawaai |
| Bijlage 4 | Akoestisch onderzoek industrielawaai   |
| Bijlage 5 | Quickscan flora en fauna               |
| Bijlage 6 | Digitale watertoets                    |

- Bijlage 7 Nota van inspraak en overleg
*Uitsnede luchtfoto met indicatie situering planlocatie*

# **1. INLEIDING**

# **1.1. Aanleiding**

Voorliggend bestemmingsplan is opgesteld ten behoeve van de herbestemming van een locatie in het buitengebied van Herwijnen tussen Achterweg 55 en 57 naar Wonen ten behoeve van de realisatie van een vrijstaande woning.

Als gevolg van een overeenkomst met de gemeente, wordt de initiatiefnemer in ruil voor de verkoop van zijn agrarische gronden, ter plaatse oprichting van een vrijstaande woning toegestaan.

De gemeente Lingewaal ziet aanknopingspunten in het ruimtelijk beleid om de voorgenomen realisering van de burgerwoning mogelijk te maken en wenst hiertoe medewerking te verlenen.

Voorliggend document voorziet in de vereiste toelichting, die hoort bij deze planologische functiewijziging.

# **1.2. Ligging plangebied**

Het plangebied bevindt zich in het buitengebied van de gemeente Lingewaal, ten oosten van de kern Herwijnen. De betreffende gronden maken onderdeel uit van het perceel, kadastraal bekend als Herwijnen, sectie G, nummer 69. Het plangebied heeft een totale omvang van 1.500 m2 .

*Uitsnede luchtfoto met globale begrenzing plangebied (rood gemarkeerd)* 

## **1.3. Geldend bestemmingsplan**

De geldende juridisch-planologische situatie van het plangebied is vastgelegd in het bestemmingsplan "Buitengebied 2012", dat gedeeltelijk is herzien in het bestemmingsplan 'Reparatieplan bestemmingsplan buitengebied 2014' alsmede in het bestemmingsplan 'Parapluplan Nieuwe Hollandse Waterlinie'.

#### Bestemmingsplan Buitengebied 2012

Het bestemmingsplan is op 9 oktober 2012 vastgesteld door de raad van de gemeente Lingewaal en op 18 december 2013 gedeeltelijk onherroepelijk geworden.

In dit bestemmingsplan zijn de gronden van de planlocatie bestemd als 'Agrarisch'. Betreffende gronden zijn bestemd voor de uitoefening van een agrarisch bedrijf met een in hoofdzaak grondgebonden agrarische bedrijfsvoering. Gebouwen mogen uitsluitend worden opgericht binnen een bouwvlak. Ter plaatse is geen bouwvlak toegekend. Daarnaast is de locatie voorzien van de nadere gebiedsaanduiding 'kernrandzone', waarbinnen uitoefening van een bedrijf aan huis toegestaan kan worden. De gronden van de planlocatie zijn tevens voorzien van de archeologische dubbelbestemming 'Waarde – Archeologische verwachting 1 respectievelijk 3'. De betreffende gronden zijn hier mede bestemd voor de bescherming van (te verwachten) hoge en middelhoge archeologische waarden. Voor bodemingrepen dieper dan 30 cm onder het maaiveld en meer dan 100 m2 respectievelijk 500 m2 geldt een onderzoeksplicht.

*Uitsnede geldend bestemmingsplan Buitengebied 2012 met planlocatie rood gemarkeerd*

#### Reparatieplan bestemmingsplan buitengebied 2014

Het bestemmingsplan Buitengebied 2012 is naar aanleiding van de uitspraak van de Afdeling bestuursrechtspraak van de Raad van State dd. 18 december 2013 gedeeltelijk herzien in het bestemmingsplan 'Reparatieplan bestemmingsplan Buitengebied 2014', dat op 21 mei 2014 is vastgesteld door de gemeenteraad van Lingewaal. De hierin opgenomen wijzigingen hebben evenwel geen directe betrekking op de juridische regeling van onderhavig plangebied.

#### Parapluplan Nieuwe Hollandse Waterlinie

Op 10 december 2015 heeft de gemeenteraad van Lingewaal het bestemmingsplan 'Parapluplan Nieuwe Hollandse Waterlinie' vastgesteldDit parapluplan is vastgesteld als vervolg op het zogeheten 'Pact van Loevestein'. Dit betreft een bestuursovereenkomst over de 'Nieuwe Hollandse Waterlinie', die op 13 februari 2014 door de betrokken gemeenten en de provincie Gelderland is ondertekend. Het doel van deze bestuursovereenkomst is te komen tot vaststelling van uniforme bestemmingsplanregels die het behoud en de ontwikkeling van de kernkwaliteiten van de NHW waarborgen. In het bestemmingsplan zijn per deelgebied de kernkwaliteiten en waarden van de waterlinie beschreven, waar bij een nieuwe ruimtelijke ontwikkeling rekening mee gehouden dient te worden.

In dit parapluplan, waarbij de begrenzing van het plangebied hoofdzakelijk is bepaald door de begrenzing van Nationaal Landschap Nieuwe Hollandse Waterlinie, zijn de gronden van de planlocatie voorzien van de dubbelbestemming 'Waarde – Nieuw Hollandse Waterlinie'. Deze gronden zijn behalve voor de agrarische gebiedsbestemming, mede bestemd voor de instandhouding, het herstel en de ontwikkeling van het erfgoed van uitzonderlijke universele waarde van de Nieuwe Hollandse Waterlinie. Daarnaast zijn de gronden van het plangebied voorzien van de nadere gebiedsaanduiding "overige zone – accessen'.

*Uitsnede bestemmingsplan Parapluplan Nieuwe Hollandse Waterlinie met de nadere gebiedsaanduiding 'overige zone – accessen' rood gemarkeerd.* 

Deze zone van de Nieuw Hollandse Waterlinie bestaat uit hogere gronden of (infrastructurele) doorbraken die de kernzone en de inundatievelden doorsnijden en niet zijn te inunderen. De forten en batterijen liggen juist op die locaties waar de accessen de hoofdverdedigingslijn raken. Accessen ontstaan ook door infrastructurele werken, zoals spoorwegen en snelwegen. Indien deze al geruime tijd aanwezig zijn, zijn ze voorzien van forten en werken. Gaat het om relatief nieuwe snel- of spoorwegen, dan ontbreken deze verdedigingswerken.

# **2. BESTAANDE SITUATIE**

#### **2.1. Ontstaansgeschiedenis**

De kernen in de gemeente Lingewaal bevinden zich in het gebied tussen de Linge in het noorden en de Waal in het zuiden. Voor de historische ontwikkeling van Herwijnen is met name de wijze waarop de Waal in dit gebied gronden heeft afgezet, bepalend geweest. Door de afzetting van deeltjes vanuit de rivier ontstonden op korte afstand van de rivier zandige oevergronden en verder van de rivier kleiachtige komgronden. De oeverwallen in de nabijheid van de rivier waren geschikt voor vestiging aangezien deze door hun hogere ligging gevrijwaard bleven van overstromingen. De achtergelegen komgebieden waren, gezien hun lagere ligging, minder geschikt voor bebouwing.

De eerste bewoning in het plangebied vond al plaats vóór de bedijking van het gebied in de 10e eeuw. Na de aanleg van de Waaldijk is het gebied blijvend bewoond geweest. De bebouwing in het gebied concentreerde zich lange tijd op de stroomrug van de Waal en langs de hoger gelegen Waaldijk. De komgronden ten noorden van de rivierdijk zijn lange tijd onbewoond gebleven als gevolg van de hoge grondwaterstand en de slechte bodemgrondslag.

De lintbebouwing, die zich concentreerde langs de Waaldijk, is in de loop der jaren verdicht.In een aantal gevallen leidde dit tot het ontstaan van een buurtschap of dijkdorp. De buurtschappen Benedeneind, Kerkeneind en Boveneind zijn hier voorbeelden van. De bebouwing concentreerde zich in eerste instantie op en direct aan de dijk. Binnendijks was veelal sprake van tweedelijns bebouwing onderaan de voet van de dijk, die van de dijkbebouwing werd gescheiden door een extra ontsluitingsweg. De bebouwing in de buurtschappen is afwisselend en bestaat van oudsher uit grotere, monumentale boerderijen afgewisseld met kleinere panden.

In de loop van de 20e eeuw werd de beheersing van de grondwaterstand in het binnendijkse gebied geleidelijk beter. Daarmee namen ook de bebouwingsmogelijkheden toe. De noodzaak om de rivierdijken te versterken heeft ertoe geleid dat Herwijnen zich op enige afstand van de Waal heeft ontwikkeld. Rond 1900 is in het gebied waar de kern Herwijnen zich bevindt nog nauwelijks bebouwing aanwezig. De Achterweg, Nieuwe Steeg, de Graaf Reinaldweg en de Schoutensteeg (destijds Houtsteeg) zijn op de topografische kaart van 1905 duidelijk zichtbaar. In de eerste helft van de 20e eeuw is het dorp Herwijnen tot ontwikkeling gekomen. In eerste instantie werd bebouwing gerealiseerd langs de Achterweg. Na 1950 is het beeld van de dorpskern Herwijnen sterk veranderd. De sterke bevolkingsgroei en de dijkverzwaringsplannen gaven de eerste aanzet tot het ontstaan van nieuwe dorpen en planmatige dorpsuitbreidingen op de komgronden.

De ruimtelijke structuur van de gemeente Herwijnen, die zich tot dan toe had ontwikkeld als een typische dijkgemeente, transformeerde hierdoor tot de huidige situatie: één grotere dorpskern in het komgebied achter de dijk, en lintbebouwing langs de dijk die is verdicht tot drie buurtschappen.

# **2.2. Ruimtelijke en functionele structuur**

De planlocatie bevindt zich ten zuidoosten van de kern Herwijnen, aan de Achterweg, die de Waaldijkbuurtschappen met de kern Herwijnen verbindt.

*Uitsnede situering plangebied*

Het plangebied zelf betreft een gedeelte van een bestaande (laagstam-)appelboomgaard gelegen aan de Achterweg te Herwijnen tussen nummer 55 en 57. De locatie is afgelopen decennia in gebruik geweest als boomgaard voor het telen van appels en peren.

Het plangebied wordt aan de oost- en zuidkant begrenst door een afwateringssloot. Aan de oost- en zuidkant van het plangebied is een beukenhaag aangeplant, deze is aan de oostkant ongeveer twee meter hoog.

Het plangebied wordt aan de westkant begrenst door een bestaande burgerwoning. Daarachter is de uitbreidingswijk Herwijnen Oost geprojecteerd, waarin een zorgcomplex en diverse woningen zijn voorzien.

Ten noorden van het perceel waarop het plangebied is gesitueerd plangebied bevindt zich een watergang, daarachter bevindt zich een belendende fruitboomgaard. Verder weg bevindt zich de provinciale weg N-830, die Geldermalsen met Gorinchem verbindt. Daarachter is sprake van open, onbebouwde agrarische gronden.

Ten oosten van de planlocatie bevindt zich een bestaand niet-agrarische bedrijf, zijnde een agrarisch technisch hulpbedrijf, met groente- fruittransport alsmede een

bloemenwinkel. Wat verder weg bevinden zich ten noorden van de Achterweg nog enkele burgerwoningen en niet-agrarische bedrijven.

De planlocatie wordt aan de zuidzijde begrensd door de Achterweg. Aan de overzijde van de weg is een bestaande burgerwoning alsmede een niet-agrarisch bedrijf gelegen, zijnde een grondverzet- en aannemingsbedrijf ten behoeve van de agrarische, bouw en infrastructurele sector. Wat verder weg is de Waaldijk met de Waaluiterwaarden gelegen.

*Uitsnede luchtfoto plangebied*

# **3. BELEIDSKADER**

# **3.1. Rijksbeleid**

#### *Structuurvisie Infrastructuur en Ruimte*

De Structuurvisie Infrastructuur en Ruimte (SVIR) is op 13 maart 2012 vastgesteld en in werking getreden. In deze visie schetst het Rijk de ambities tot 2040 en de doelen, belangen en opgaven tot 2028. Het Rijk kiest voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid.

Een van de nationale belangen betreft ruimte voor behoud en versterking van (inter)nationale unieke cultuurhistorische en natuurlijke kwaliteiten, zoals de Stelling van Amsterdam, de Beemster, de Nieuwe Hollandse Waterlinie en de Limes. Deze gebieden worden door het Rijk ruimtelijk beschermd, waarbij ontwikkelingen in deze gebieden uitsluitend mogelijk zijn, mits deze de aan de uitzonderlijke universele waarden verbonden kernkwaliteiten behouden of versterken.

Afspraken over verstedelijking, groene ruimte en landschap (waaronder het beleid voor Nationale Landschappen) laat het Rijk over aan de provincies en gemeenten. Gemeenten krijgen ruimte voor kleinschalige natuurlijke groei en voor het bouwen van huizen die aansluiten bij de woonwensen van mensen. Bij het beheren en ontwikkelen van natuur krijgen boeren en particulieren in het landelijk gebied een grotere rol.

#### *Besluit algemene regels ruimtelijke ordening*

In het Besluit algemene regels ruimtelijke ordening (Barro), ook wel bekend als de AMvB Ruimte, zijn 13 nationale belangen opgenomen die juridische borging vereisen met het oog op een goede ruimtelijke ordening.

Het Barro is op 30 december 2011 deels in werking getreden en met enkele onderwerpen aangevuld per 1 oktober 2012. Het besluit is gericht op doorwerking van de nationale belangen in gemeentelijke bestemmingsplannen. Dit betreft onder meer de Ecologische Hoofdstructuur en Erfgoederen van uitzonderlijke universele waarde, waaronder de Nieuw Hollandse Waterlinie.

In het Barro zijn voor ieder erfgoed van uitzonderlijke universele waarde de kernkwaliteiten in hoofdlijnen beschreven. Voor het Nieuwe Hollandse Waterlinie zijn dat de volgende:

1. Het unieke, in samenhang met het landschap ontworpen negentiende en twintigste-eeuwse hydrologische en militair verdedigingssysteem, bestaande uit:

- a. inundatiegebieden;
- b. zone met verdedigingswerken als forten, batterijen, lunetten, betonnen mitrailleurkazematten en groepsschuilplaatsen in hun samenhang met de omgeving;
- c. voormalige schootsvelden (visueel open) en verboden kringen (merendeels onbebouwd gebied) rondom de forten;
- d. waterwerken als waterlichamen, sluizen, inlaten, duikers, en dijken functionerend in samenhang met verdedigingswerken en inundatiegebieden;
- e. overige elementen als beschutte wegen, (resten van) loopgraven en tankgrachten;
- f. de landschappelijke inpassing en camouflage van de voormalige militaire objecten;
- g. de historische vestingstructuur van de vestingsteden Muiden, Weesp, Naarden, Nieuwersluis, Gorinchem en Woudrichem;
- 2. Grote openheid;
- 3. Groen en overwegend rustig karakter.

*Uitsnede Kaart erfgoederen van uitzonderlijke universele waarde, bijlage 7 Barro*

Vervolgens stelt het Barro dat de provinciale verordeningen regels moeten bevatten voor bestemmingsplannen waarmee de kernkwaliteiten van de NHW worden behouden of versterkt. Het is aan de desbetreffende provincies in hun verordening de begrenzing van de NHW nauwkeurig vast te stellen, waarbij de indicatieve begrenzing uit de AMvB leidend is. Een nadere begrenzing moet bewerkstelligen dat op gemeentelijk niveau, alle onderdelen van het gebied van cultuurhistorisch belang, onder het erfgoed vallen. Daarnaast is het aan de provincies om de kernkwaliteiten uit te werken en te concretiseren op regionale en lokale schaal.

#### Bro; Ladder voor duurzame verstedelijking

Het Besluit ruimtelijke ordening (Bro) is per 1 oktober 2012 ook op onderdelen gewijzigd. In artikel 3.1.6 van het Bro is de 'ladder voor duurzame verstedelijking' opgenomen.

Deze ladder stelt eisen aan de onderbouwing in bestemmingsplannen die nieuwe stedelijke ontwikkelingen mogelijk maken.

De toelichting dient te voldoen aan de volgende voorwaarden:

1. er wordt beschreven dat een voorgenomen stedelijke ontwikkeling voorziet in een actuele regionale behoefte (trede 1);

2. er wordt beschreven in hoeverre de behoefte zoals beschreven in trede 1 binnen bestaand stedelijk gebied kan worden opgevangen (trede 2);

3. indien de stedelijke ontwikkeling niet binnen bestaand stedelijk gebied kan worden opgevangen wordt aanvullend beschreven in hoeverre locaties buiten bestaand stedelijk gebied passend ontsloten zijn of zodanig worden ontwikkeld, gebruik makend van verschillende middelen van vervoer.

De voorgenomen ruimtelijke ontwikkeling heeft betrekking op een planologische functieverandering, waarbij 1 extra burgerwoning wordt mogelijk gemaakt.

#### *Conclusies*

Met onderhavige ontwikkeling wordt een nieuwe woning gerealiseerd in de Nieuw Hollandse Waterlinie.

De Nieuw Hollandse Waterlinie wordt beschouwd als een Erfgoed van universele waarden. Deze gebieden worden door het Rijk ruimtelijk beschermd, waarbij ontwikkelingen in deze gebieden niet mogelijk zijn, tenzij deze de aan de uitzonderlijke universele waarden verbonden kernkwaliteiten behouden of versterken. De bescherming hiervan vindt plaats in de provinciale Omgevingsverordening. Met de voorgenomen ontwikkeling vindt, mede gelet op aard, omvang en situering van de planlocatie geen aantasting van de kernkwaliteiten van het Nationaal landschap van de Nieuw Hollandse Waterlinie plaats, zie verder paragraaf 3.2.

Onderhavige ontwikkeling is niet gelegen in of nabij een gebied waarin het rijk een ander nationaal belang heeft aangewezen, derhalve hebben de SVIR en Barro geen consequenties voor voorliggend plan.

Op grond van vaste rechtspraak geldt dat de toevoeging van 1 woning niet als een stedelijke ontwikkeling behoeft te worden beschouwd. Nadere toetsing aan de ladder is derhalve niet noodzakelijk.

#### **3.2. Provinciaal beleid**

#### *Omgevingsvisie Gelderland*

Op 9 juli 2014 is de Omgevingsvisie Gelderland vastgesteld, dat op 18 oktober 2014 in werking is getreden, maar middels diverse vastgestelde actualisatieplannen (dd. 8 juli 2015, 11 november 2015 en 1 maart 2017) is aangepast.

De omgevingsvisie is een structuurplan van de provincie Gelderland. De provincie kiest er in deze Omgevingsvisie voor om vanuit twee hoofddoelen bij te dragen aan gemeenschappelijke maatschappelijke opgaven. Deze zijn:

- 1. een duurzame economische structuur;
- 2. het borgen van de kwaliteit en veiligheid van onze leefomgeving.

Ruimte in kernen en vrijgekomen bebouwing kan worden benut voor wonen en nieuwe economische dragers en als versterking van de vitaliteit van het (landelijk) gebied. Bij de nadere invulling van de uitgangspunten wordt ruimte gelaten voor lokale of regionale initiatieven door gemeenten of regionale samenwerkingsverbanden.

#### Gelderse ladder voor duurzaam ruimtegebruik

De provincie zet zich in voor vitale steden en dorpen en voor een duurzame verstedelijking, waarbij wel sprake dient te zijn van zorgvuldige locatie-afwegingen die voortbouwen op de kwaliteit en de kracht van het bestaande en anticiperen op veranderingen in de toekomst. De provincie verwacht van gemeenten dat zij bij grotere initiatieven nagaan of er sprake is van een stedelijke ontwikkeling die afgewogen moet worden. Als de nieuwe situatie qua omvang (aantallen woningen of oppervlaktes) of qua effecten (milieuhinder, verkeersaantrekkende werking e.d.) dusdanig is dat de aard van het betreffende buitengebied qua karakter verandert, is er sprake van een grootschalige ontwikkeling. In die gevallen is een afweging op grond van de Gelderse Ladder voor duurzaam ruimtegebruik aan de orde en zal de behoefte aangetoond dienen te worden.

#### Nationaal landschap / Nieuw Hollandse Waterlinie

De planlocatie maakt geen onderdeel uit van het Gelders Natuurnetwerk, de Groene Ontwikkelingszone of een aangewezen 'waardevol open gebied', maar maakt wel onderdeel uit van het Nationaal Landschap 'de Nieuwe Hollandse Waterlinie'.

Nationale landschappen zijn gebieden met internationaal zeldzame of unieke en nationaal kenmerkende landschapskwaliteiten en, in samenhang daarmee, bijzondere natuurlijke en recreatieve kwaliteiten. Het doel van de Nationale Landschappen is om landschappelijke, cultuurhistorische en natuurlijke kwaliteiten te behouden, duurzaam te beheren en waar mogelijk te versterken.

De provincie streeft er naar de Nieuwe Hollandse Waterlinie als erfgoed te behouden en ontwikkelen. Ontwikkeling is gericht op passende nieuwe functies, het vergroten van het economisch potentieel en de verankering in de maatschappij. Het beschermen gebeurt met ruimtelijke regelgeving waarmee ontwikkelingen zorgvuldig worden afgewogen tegen de kernkwaliteiten. Deze kernkwaliteiten mogen bij ontwikkelingen niet aangetast worden. Hiertoe is een beschermingsregime opgenomen in de Omgevingsverordening.

#### *Omgevingsverordening Gelderland*

De Omgevingsverordening Gelderland is door Provinciale Staten op 24 september 2014 vastgesteld ter vervanging van de Ruimtelijke Verordening Gelderland, maar via diverse actualisatieplannen (dd. 8 juli 2015, 11 november 2015, 25 januari 2017 en 1 maart 2017) aangepast. Voorliggende ontwikkeling zal moeten voldoen aan de regels in de Omgevingsverordening.

De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen.

De Omgevingsverordening richt zich net zo breed als de Omgevingsvisie op de fysieke leefomgeving in de Provincie Gelderland. Dit betekent dat vrijwel alle regels die betrekking hebben op de fysieke leefomgeving opgenomen zijn in de Omgevingsverordening. Het gaat hierbij om regels op het gebied van ruimtelijke ordening, milieu, water, verkeer en bodem.

#### Wonen

Nieuwe woonlocaties kunnen uitsluitend worden toegestaan wanneer dit past in het vigerende door Gedeputeerde Staten vastgestelde Kwalitatief Woonprogramma danwel de door Gedeputeerde Staten vastgestelde kwantitatieve opgave wonen voor de betreffende regio.

#### Gelders Natuurnetwerk / Groene Ontwikkelingszone

Het plangebied maakt geen onderdeel uit van het Gelders Natuurnetwerk / Groene ontwikkelingszone.

#### Nationaal landschap Nieuwe Hollandse Waterlinie

De planlocatie is niet gelegen in een waardevol open gebied, maar maakt wel onderdeel uit van het Nationaal landschap 'Nieuw Hollandse Waterlinie'. Binnen dit gebied geldt voor nieuwe ontwikkelingen een 'nee-tenzij' benadering. Activiteiten zijn hier alleen toegestaan, voor zover deze de kernkwaliteiten van het gebied niet aantasten.

De kernkwaliteiten van de Nieuwe Hollandse Waterlinie zijn benoemd conform de kernkwaliteiten zoals beschreven in de Barro, zie paragraaf 3.1. In februari 2014 zijn in opdracht van het Pact van Loevenstein de kernkwaliteiten verder uitgewerkt. Dit heeft geleid tot een handboek voor bescherming en ontwikkeling van de Nieuwe Hollandse Waterlinie ten zuiden van de Lek. Het eerste deel behandeld het gehele Nationaal Landschap ten zuiden van de Lek.

De gehele linie is onder te verdelen in 4 zones, als afgeleide van de te onderscheiden functies van de verschillende zones in de linie:

- De inundatiekommen;
- De accessen;
- De kernzone;
- De verdichtingsvelden.

De planlocatie is gelegen binnen de zone 'accessen', zie navolgende afbeelding. Accessen waren de potentiële routes voor de vijand door de watervlakten. De accessen doorsnijden de inundatievelden en kruisen de kernzone van de verdediging met de forten, waterwerken en restanten van de veldstellingen. Er zijn verschillende typen accessen. Enerzijds de 'landschappelijke' accessen van de bevaarbare rivieren, de

droge oeverwallen en begaanbare dijken. Anderzijds de infrastructurele accessen in de vorm van wegen, kaden en spoordijken.

*Uitsnede te onderscheiden zones in de NHW met indicatie plangebied (stermarkering)*

Functieveranderingen op de accessen zullen beoordeeld worden op de samenhang met de kernkwaliteiten van het onderliggend landschap. Dat is per acces anders; een oeverwal heeft immers andere waarden dan een spoordijk of een uiterwaard. Het verhogen van de ruimtelijke kwaliteit van de accessen betekent ook het versterken van het gebiedseigen karakter van het onderliggend landschap, zoals het versterken van de landschapsopbouw van een oeverwal waarbij de Waaloevers een andere identiteit hebben dan de oevers van de Linge of de Lek. De droge routes door de inundatievelden bieden het perspectief op de inundatievelden.

Naast een onderverdeling per functies is de Nieuw Hollandse Waterlinie ook onder te verdelen in deelgebieden: Culemborgerwaard, Tielerwaard, Bommelerwaard, Land van Altena en het Fort Pannerden. De planlocatie maakt onderdeel uit van de Tielerwaard.

Het Nationaal Landschap Nieuwe Hollandse Waterlinie bevat het laaggelegen landschap van de westelijke Tielerwaard. Het gebied is gevormd door de grote rivieren. In het noorden stroomt de Linge, een idyllische rivier met slingerende dijken waarlangs pittoreske dijkhuizen en de kernen Asperen, Heukelum en Spijk liggen. De Waal, in het zuiden, is veel grootschaliger. Het is een echte werkrivier door de bedrijvigheid en beroepsvaart. Hier liggen de dorpen Vuren en Herwijnen. Kenmerkend voor de Betuwe zijn de hooggelegen stroomruggen en oeverwallen die de lage komgronden omsluiten. Op de hogere gronden, de oeverwallen, hebben de bewoners van het rivierengebied zich van oudsher gevestigd.

Door de ruilverkaveling is de historische gebiedsindeling vervaagd

Rust, openheid en landelijkheid zijn belangrijke kernkwaliteiten van de Tielerwaard. Ze zijn sterk verbonden met de opbouw van het rivierengebied. Zo gaat het kleinschalige, historische karakter van de oeverwallen met de dijklinten gepaard met een gezellige drukte. In de grootschalige open agrarische komgebieden staan rust en openheid voorop.

Binnen de grenzen van het Nationaal Landschap Nieuwe Hollandse Waterlinie kent de Tielerwaard een aantal karakteristieke deelgebieden met ieder een eigen ruimtelijke opbouw en ontwikkelingsperspectief en daarmee ook eigen, lokale kernkwaliteiten en ontwerprichtlijnen.

De planlocatie maakt onderdeel uit van het deelgebied de 'Uiterwaarden en oeverwal Waal'. Kernkwaliteit van het onderliggende landschap van het Waalacces is de karakteristieke opbouw van het rivierenlandschap: de rivier de Waal, de uiterwaarden en de Waaldijk. Overige kernkwaliteiten van het deelgebied betreffen:

- karakter van de Waal als 'werkrivier' met relicten van industrieel verleden;

- zichtbaarheid van de Vestingdriehoek Vuren, Gorinchem, Woudrichem en Loevestein;

- openheid en het groene karakter, met name binnen de Verboden Kringen van de Vesting Gorinchem en het Fort bij Vuren.

Bij ruimtelijke ontwikkelingen langs de Waal is het behoud en de ontwikkeling van de karakteristieke ruimtelijke opbouw van het rivierenlandschap in rivier-uiterwaard-dijkoeverwal een belangrijke ontwerprichtlijn. De grootse openheid met vergezichten over de rivier en op de vestingwerken is een waardevolle kwaliteit en kan plaatselijk versterkt worden. Bij eventuele dorpsuitbreidingen wordt aandacht gevraagd voor de kwaliteit van de bebouwing en de landschappelijke inpassing van de dorpsranden.

#### Water en milieu

Het plangebied maakt geen onderdeel uit van een grondwaterbeschermingsgebied, intrekgebied ten behoeve van een nabij gelegen drinkwaterwinning danwel een KWOvrije zone.

#### *Conclusie*

De voorgenomen ruimtelijke ontwikkeling heeft betrekking op realisering van een vrijstaande woning.

Dit betreft een kleinschalige ontwikkeling, waarvoor een expliciete toetsing aan de Gelderse ladder voor duurzaam ruimtegebruik niet noodzakelijk wordt geacht.

De toevoeging van 1 woning past binnen het regionale woningprogramma.

De planlocatie maakt geen onderdeel uit van het Gelders Natuurnetwerk, de Groene ontwikkelingszone, een aangeduid waardevol open gebied, weidevogelgebied, beschermingsgebied natte landnatuur of grondwaterbeschermingsgebied.

De planlocatie is wel gelegen in het Nationaal Landschap 'Nieuwe Hollandse Waterlinie'. De locatie is evenwel gelegen op de rand van een kleinschalige, besloten oeverwal, in de kernrandzone van de kern Herwijnen. De toevoeging van een woning ter plaatse in een bestaand bebouwingslint wordt ruimtelijk aanvaardbaar geacht. In de directe omgeving van de planlocatie bevinden zich reeds diverse functies en bebouwing, variërend in aard en schaalniveau. De voorgenomen ruimtelijke ontwikkeling heeft betrekking op realisering van 1 burgerwoning ter plaatse van een bestaande boomgaard. De oprichting van de woning wordt voorzien van een landschappelijke inpassing, waarbij een doorzicht naar het achterliggend gebied aanwezig blijft en waarbij het bestaande verkavelingspatroon intact blijft.

De voorgenomen ontwikkeling leidt, mede gelet op aard, omvang en situering van de planlocatie niet tot aantasting van de kernkwaliteiten van het Nationaal landschap van de Nieuw Hollandse Waterlinie.

Gelet op bovenstaande leidt het ruimtelijk voornemen op onderhavige planlocatie niet tot strijdigheid met de Omgevingsvisie en Omgevingsverordening.

### **3.3. Regionaal beleid**

#### *3.3.1 Structuurvisie Rivierenland 2004 - 2015*

De gemeente Lingewaal maakt deel uit van de regio Rivierenland. De structuurvisie Rivierenland 2004-2015 formuleert als hoofdopgave het behouden en versterken van het karakter van de regio rond de ruimtelijke structuurdragers die het speciale karakter van het landschap bepalen. De ruimtelijke structuurdragers zijn de uiterwaarden, dijken, oeverwallen en kommen en het cultuurhistorische landschap (bijvoorbeeld de Nieuwe Hollandse Waterlinie). De ruimtelijke 8 structuurdragers geven de richting aan waarin verstedelijking, de functies van het landelijk gebied, verkeer en vervoer, recreatie en toerisme zich in het Rivierenland mogen ontwikkelen, zodat het unieke landschap met haar contrasten behouden blijft dan wel wordt versterkt. De hoofdinfrastructuur wordt door de regio mede als leidend gezien voor toekomstige ruimtelijke ontwikkelingen.

De planlocatie maakt onderdeel uit van het onderkende cultuurhistorische landschap (Nieuwe Hollandse Waterlinie).

De toevoeging van een woning ter plaatse in een bestaand bebouwingslint wordt ruimtelijk aanvaardbaar geacht. In de directe omgeving van de planlocatie bevinden zich reeds diverse functies en bebouwing, variërend in aard en schaalniveau. Daarnaast wordt de oprichting van de woning voorzien van een landschappelijke inpassing, waarbij een doorzicht naar het achterliggend gebied aanwezig blijft en waarbij het bestaande verkavelingspatroon intact blijft.

De voorgenomen ontwikkeling leidt, mede gelet op aard, omvang en situering van de planlocatie niet tot aantasting van de kernkwaliteiten van het Nationaal landschap van de Nieuw Hollandse Waterlinie.

# **3.4. Gemeentelijk beleid**

#### *Structuurvisie Plus 2030 (Manifest van Lingewaal)*

Het afwegingskader voor het toekomstige beleid ten aanzien van de kernen en het buitengebied in Lingewaal is vastgelegd in 'Het Manifest van Lingewaal: Structuurvisie Plus 2030', dat op 28 januari 2010 is vastgesteld. De Structuurvisie is meer dan een visie op ruimtelijke en economische ontwikkelingen. Het is een visie op de leefbaarheid van de kernen en gemeente als geheel, waarbij gestreefd wordt naar een samenhang tussen ruimte, economie en gemeenschap. Het hart van de Structuurvisie wordt gevormd door het Manifest van Lingewaal.

Hierin staan de basiskeuzen, de hoofdlijnen die de koers voor de gemeente Lingewaal naar 2030 uitzetten:

De hoofdlijnen van het Manifest zijn nader uitgewerkt en vertaald naar de belangrijkste beleidsvelden binnen de gemeente. De gemeentelijke inzet in Herwijnen is met name gericht op:

- ruimte bieden voor doelgroepen van beleid (zoals jongeren en ouderen);
- clustering van zorg- en onderwijsvoorzieningen in combinatie met
- ontmoetingsfunctie;
- het verbeteren van de ruimtelijke kwaliteit;
- het mobiliseren en faciliteren van bewonersparticipatie.

*Uitsnede verbeelding Structuurvisie Plus 2030*

Om Herwijnen leefbaar te houden is er zowel ruimte nodig voor jong als oud. Dit naast de twee- en eenoudergezinnen waarop het huidige woningaanbod is toegesneden. Juist de binnen Lingewaal meer geïsoleerde positie van Herwijnen, op enige afstand van grotere steden, maakt dat er voldoende (woon)ruimte aanwezig moet zijn voor deze 2 doelgroepen. De planlocatie voorziet in dergelijke woonruimte.

#### *Welstandsnota*

De gemeente Lingewaal heeft sinds 2004 een welstandsnota zoals aangegeven in de wet. Met de herziening van 2015 in de vorm van een Nota ruimtelijke kwaliteit (d.d. 5 maart 2015) wil de gemeente het ruimtelijke kwaliteitsbeleid actualiseren, waar mogelijk vereenvoudigen en meer afstemmen op de beleving van de burger. Het kwaliteitsbeleid geeft de gemeente de mogelijkheid om cultuurhistorische, stedenbouwkundige en architectonische waarden een rol te geven bij de ontwikkeling en beoordeling van bouwplannen.

Lingewaal zoekt naar een evenwicht tussen de bouwmogelijkheden voor burgers en bedrijven enerzijds en het aanzien van de gemeente anderzijds. Langs beeldbepalende linten en in de historische kernen is een hoge beeldkwaliteit uitgangspunt en moet toetsing van bouwplannen bijdragen aan de ruimtelijke kwaliteit. Voor de meeste woongebieden en bedrijventerreinen wil de gemeente zich wat betreft de ruimtelijke kwaliteit terughoudend opstellen en waar mogelijk ruimte laten voor particulier initiatief. Voor het vergunningvrij bouwen wordt aangesloten op de mogelijkheden die het Rijk biedt.

De nota maakt onderscheid in gebieden en objecten. Met de nieuwe nota is het aantal gebieden en objecten sterk gereduceerd. De gebieden vormen de kern van het beleid. De gemeente is verdeeld in gebieden met een eigen identiteit zoals linten, woonwijken en bedrijventerreinen. Van deze gebieden is het ruimtelijk en architectonisch beeld beschreven gevolgd door een waardering en een verwachting over eventuele veranderingen. Deze bepalen de uitgangspunten voor de kwaliteitstoets.

De gebiedscriteria zijn te zien als een uitwerking van de algemene criteria, die de voor een bouwplan gewenste eigenschappen beschrijven. Net als te onderscheiden gebieden zijn er bescheiden objecten, die zich lenen voor vereenvoudigde toetsing. Voorbeelden daarvan zijn bijgebouwen bij en dakkapellen op een woning. Voor dit soort plannen zijn zo eenduidig en meetbaar mogelijke criteria opgenomen, die de planindiener vooraf een grote mate van duidelijkheid geven over de uitkomst van de toetsing.

Onderhavig plangebied maakt onderdeel uit van het gebied 'Waaldijk', met ter plaatse een bijzondere welstandstoets. Bij de advisering zal hier onder meer aandacht worden geschonken aan de mate van afwisseling en individualiteit in de massa in combinatie met een terughoudende vormgeving en traditioneel gebruik van materialen en kleuren.

*Uitsnede verbeelding welstandsnota met indicatie plangebied*

# **4. PLANBESCHRIJVING**

Als gevolg van de overeenkomst van de gemeente mag de initiatiefnemer in ruil voor de verkoop van zijn gronden op zijn locatie Achterweg tussen 55 en 57 te Herwijnen gronden herbestemmen naar een woonbestemming. De aanwezige fruitbomen op het gehele kadastrale perceel zullen worden verwijderd en plaatsmaken voor 1 woning met bijgebouw en tuin.

De woning wordt gesitueerd in de bestaande voorgevelrooilijn van de Achterweg. Voor de maatvoering wordt aangesloten bij omliggende gebouwen en woningen en geldt een maximale goothoogte van 4,5 meter en een maximale nokhoogte van 8,5 meter.

De woning wordt voorzien van een landschappelijke inpassing, conform een hiertoe opgestelde inrichtingsschets, die als bijlage bij deze toelichting is opgenomen.

*Uitsnede inrichtingsschets*

De landschappelijke inpassing betreft aanplant van geschoren hagen rondom het perceel met een hoogte van ca. 1,20 meter hoogte aan de straatzijde en aan de achterzijde ten behoeve van doorzichten naar het achterliggend landschap. Aan de westzijde wordt tevens aanplant van een groensingel voorgesteld, ter afscherming met de naastgelegen woning. Tenslotte wordt voorgesteld op het perceel enkele midden- of hoogstam fruitbomen aangeplant, om het zicht op de gevel en het bijgebouw te verzachten en daarnaast de aanplant van een solitaire (baken)boom als markering van het perceel.

# **5. ONDERZOEK / VERANTWOORDING**

#### **5.1. Algemeen**

In dit hoofdstuk worden alle relevante milieu- en omgevingsaspecten voor het plangebied behandeld. Indien er beperkingen uit het plan voortvloeien naar aanleiding van één van de aspecten, dan is hier in dit plan als randvoorwaarde rekening mee gehouden. Een en ander betekent dat het bestemmingsplan in overeenstemming is met het criterium van 'een goede ruimtelijke ordening'.

### **5.2. Geluid**

Bij het opstellen van een bestemmingsplan moet inzichtelijk worden gemaakt welke geluidsbronnen in of de nabije omgeving van het plangebied aanwezig zijn en wat de geluidbelasting is voor woningen en andere geluidgevoelige gebouwen. Op basis van de Wet geluidhinder zijn er drie geluidsbronnen waarmee bij het opstellen van bestemmingsplannen rekening mee moet worden gehouden:

- wegverkeerslawaai;
- spoorweglawaai en
- industrielawaai.

#### *5.2.1. Spoorweglawaai*

Onderhavige planlocatie bevindt zich niet in de onderzoekszone van een spoorlijn. Het aspect spoorweglawaai hoeft derhalve voor onderhavig plangebied niet nader onderzocht te worden en vormt geen belemmering voor het bestemmingsplan.

### *5.2.2. Wegverkeerslawaai*

In opdracht van Pouderoyen is door Aelmans Ruimte, Omgeving & Milieu BV een akoestisch onderzoek uitgevoerd naar het wegverkeerslawaai in het kader van de voorgenomen ontwikkeling. Dit onderzoek is als bijlage bij deze toelichting gevoegd.

In het kader van de bestemmingsplanprocedure is conform het gestelde in de Wet geluidhinder (Wgh) een onderzoek uitgevoerd naar de geluidbelasting ten gevolge van zoneringsplichtige geluidbronnen waarvan de zone het plangebied overlapt.

De planlocatie is gelegen binnen de wettelijk vastgestelde geluidzone van de Achterweg. Eveneens zijn in het kader van een goede ruimtelijke ordening de relevante 30 km/uurwegen die in de directe nabijheid van het plangebied zijn gelegen onderzocht.

In het onderzoek is de gevelbelasting bepaald ten gevolge van het omliggende weggennet voor het ijkjaar 2017 + 10 jaar na realisatie en getoetst aan de normstelling van de Wet geluidhinder. Tevens is voor de nieuwe situatie bepaald wat de cumulatieve geluidsbelasting ter hoogte van de nieuwbouwlocatie is, zodat bezien kan worden of extra geluidwerende maatregelen noodzakelijk zijn. De berekeningen van de gevelbelasting zijn uitgevoerd met behulp van Standaard Rekenmethode 2 volgens het

Reken- en Meetvoorschrift geluidhinder 2012 op basis van de weg- en verkeersgegevens zoals aangeleverd door de omgevingsdienst Rivierenland.

Op basis van de resultaten van het akoestisch onderzoek kan worden geconcludeerd dat op geen enkele positie binnen het nieuw bouwplan de voorkeursgrenswaarde van 48 dB overschrijdt. Derhalve is ook geen aanvullende berekening ter bepaling van de geluidwering van de gevels noodzakelijk.

Geconcludeerd kan worden dat het aspect geluid geen belemmering vormt voor de oprichting van de nieuwe woning.

#### *5.2.3. Industrielawaai*

De planlocatie is niet gelegen binnen een zone voor industrielawaai. Wel bevinden zich ten zuidoosten en westen van de nieuwbouwlocatie een tweetal akoestisch relevante inrichtingen:

- Achterweg 56: grondverzet- en aannemingsbedrijf, en;
- Achterweg 57: Agrarisch hulp- en nevenbedrijf, groente- en fruittransport en bloemenwinkel.

In opdracht van Pouderoyen is door Aelmans Ruimte, Omgeving & Milieu BV een akoestisch onderzoek uitgevoerd, dat de binnen het perceel optredende geluidsniveaus ten gevolge van de naburige inrichtingen in kaart brengt en toetst aan de geldende geluidnormen in het kader van een goede ruimtelijke ordening. Dit onderzoek is als bijlage bij deze toelichting gevoegd en maakt integraal onderdeel uit van deze toelichting.

In onderstaande wordt op hoofdlijnen ingegaan op de opzet en resultaten van betreffend onderzoek, alsmede hieruit voortvloeiende vereiste maatregelen die in dit bestemmingsplan zijn geborgd. Voor een gedetailleerde beschrijving wordt verwezen naar zowel het betreffende onderzoek als de nota van zienswijzen dat onderdeel uitmaakt van het vaststellingsbesluit.

Aangezien de maximale invulling van de representatieve bedrijfssituatie van de beide bedrijven niet bekend is, is uitgegaan van één oppervlakte-bron per bedrijf. Deze zijn zodanig ingevuld dat deze passen bij de respectievelijke milieucategorieën. Bovendien is de invulling zodanig dat de geluidbelasting als gevolg van de bedrijven ter plaatse van elkaars bedrijfswoning op het maximaal toegestane langtijdgemiddelde geluidniveau uit het Activiteitenbesluit van 50 dB(A) ligt.

Uit de resultaten van de berekeningen, die in het kader van het akoestisch onderzoek met betrekking tot de twee inrichtingen, gelegen rond onderhavig te ontwikkelen perceel aan Achterweg tussen 55 en 57 te Herwijnen zijn uitgevoerd, kunnen de in onderstaande vermelde conclusies worden getrokken.

| Langtijdgemiddeld<br>beoordelingsniveau<br>(LAr,LT) | Het langtijdgemiddeld beoordelingsniveau voldoet ter plaatse van het<br>bouwvlak aan de geluidgrenswaarde van stap 2 uit de VNG-publicatie,<br>zijnde 50 dB(A) etmaalwaarde door de toepassing van de<br>voorwaardelijke verplichting (afscherming door de nok van een                                                                                                                                                                                             |
|-----------------------------------------------------|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
|                                                     | bijgebouw).<br>Buitenplanse inpassing is mogelijk.                                                                                                                                                                                                                                                                                                                                                                                                                 |
| Maximaal<br>geluidniveau<br>(LAmax)                 | Het maximale geluidniveau voldoet ter plaatse het plan in de dag- en<br>avondperiode aan de geluidgrenswaarde van stap 2 uit de VNG-<br>publicatie, zijnde 70 dB(A) etmaalwaarde. In de nachtperiode kan niet<br>worden voldaan aan stap 2. Het gaat om een eventueel voor 7.00u<br>vertrekkende/arriverende vrachtwagen. Daar pieken als gevolg hiervan<br>in stap 3 zijn uitgezonderd, kan wel aan stap 3 worden voldaan.<br>Buitenplanse inpassing is mogelijk. |
| Indirecte hinder                                    | Indirecte hinder als gevolg van af- en aanvoerend verkeer van en naar<br>de inrichting voldoet ter plaatse van het plan aan de geluidgrenswaarde<br>van stap 2 uit de VNG-publicatie, zijnde 50 dB(A) etmaalwaarde.<br>Buitenplanse inpassing is mogelijk.                                                                                                                                                                                                         |

Van de nieuw te bouwen woning mag een geluidwering van de gevel worden verwacht van 20 tot 25 dB(A). Dit betekent dat in geval van pieken in de geluidbelasting tot 65 dB(A) het maximale binnenniveau in de nachtperiode van 45 dB(A) niet wordt overschreden. Gezien het vorenstaande kan geconcludeerd worden dat de toekomstige situatie ten aanzien de in dit onderzoek aangegeven randvoorwaarden akoestisch inpasbaar geacht kan worden.

Ter borging van de betrokken belangen (specifiek de bedrijfsvoering van Achterweg 57 evenals een aanvaardbaar woon- en leefklimaat ter plaats van het bouwvlak voor de met dit bestemmingsplan beoogde woning) zijn in dit bestemmingsplan:

- 1. de aanleg en instandhouding van de geluidwerende voorziening zijn verplicht gesteld. De positie, lengte en hoogte zijn hierbij in het bestemmingsplan vastgelegd. Daartoe is op de verbeelding opgenomen een 'specifieke bouwaanduiding - geluidwerende voorziening', waarmee de positie en lengte van de voorziening vastligt (digitaal op basis van x, y coördinaten en gebaseerd op het akoestisch model) en met hierop aansluitende planregels die verbaal een hoogte van een geluidwerende voorziening voorschrijven van 5 meter. De positie en lengte van de voorziening zijn digitaal meetbaar. De geluidwerende voorziening hoeft hierbij niet als een solitaire muur in het veld te worden gerealiseerd, maar mag uitgevoerd worden in de vorm van een bijgebouw waarin de nok de juiste bouwhoogte, positie en lengte heeft conform de regels die gelden ter plaatse van de aanduiding 'specifieke bouwaanduiding geluidwerende voorziening'.
- 2. ter plaatse van de resterende geluidcontour binnen het bestemmingsvlak 'Wonen - 1' de aanduiding 'milieuzone – geluidgevoelige functie uitgesloten' opgenomen.

Gelet op bovenstaande vormt het aspect geluid geen belemmering voor de beoogde planontwikkeling.

# **5.3. Luchtkwaliteit**

Op 15 november 2007 is de Wet van 11 oktober 2007 tot wijziging van de Wet milieubeheer (luchtkwaliteitseisen) in werking getreden. Hierbij zijn tevens op 15 november 2007 het Besluit niet in betekenende mate bijdragen (luchtkwaliteitseisen) (hierna: het Besluit) en de Regeling niet in betekenende mate bijdragen (luchtkwaliteitseisen) (hierna: de Regeling) in werking getreden. Uit artikel 2, eerste lid van het Besluit volgt dat een project na de vaststelling van het Nationaal Samenwerkingsprogramma Luchtkwaliteit (NSL) niet in betekenende mate bijdraagt aan de toename van de concentratie fijn stof of stikstofdioxide, indien deze maximaal 3% van de grenswaarde voor de jaargemiddelde concentratie van zwevende deeltjes of stikstofdioxide bedraagt. Als aangetoond wordt dat een project niet meer bedraagt dan 3% aan de jaargemiddelde concentratie, behoeft het project niet te worden getoetst aan de grenswaarden en is het inpasbaar vanuit het oogpunt van luchtkwaliteit. De grens van de bouw van woningen ligt bij 1500 woningen.

Omdat het bestemmingsplan de bouw van slechts 1 woning mogelijk maakt, wordt op grond van het voornoemde geconcludeerd dat het bestemmingsplan niet in betekenende mate bijdraagt. Nader onderzoek naar luchtkwaliteit kan derhalve achterwege blijven. Het bestemmingsplan is voor wat betreft het aspect luchtkwaliteit in overeenstemming met een goede ruimtelijke ordening.

### **5.4. Geurhinder**

De Wet geurhinder en veehouderij (Wgv) is op 1 januari 2007 in werking getreden. Met de Wet geurhinder en veehouderij geldt één toetsingskader voor vergunningplichtige veehouderijen in de hele gemeente. Voor niet vergunningplichtige veehouderijen en overige agrarische niet vergunningplichtige bedrijven is het Activiteitenbesluit het toetsingskader. Vanaf 1 januari 2013 vallen de meeste veehouderijen onder het Activiteitenbesluit.

De Wet geurhinder en veehouderij bevat normen en afstanden die bedrijven moeten aanhouden ten opzichte van geurgevoelige objecten. Daarnaast geeft de Wet geurhinder en veehouderij gemeenten de beleidsvrijheid om maatwerk te leveren dat is afgestemd op de ruimtelijke en milieuhygiënische feiten en omstandigheden in een concreet gebied en de gewenste (toekomstige) ruimtelijke inrichting.

Ten aanzien van de beoordeling of sprake is van een goed woon- en leefklimaat wordt onderscheid gemaakt tussen de voorgrondbelasting en achtergrondbelasting. De voorgrondbelasting betreft de geurbelasting van individuele veehouderij op een geurgevoelig object. De achtergrondbelasting betreft de gebiedsbelasting: cumulatieve geurbelasting in een gebied als gevolg van de aanwezige veehouderijen.

Op korte afstand van het plangebied zijn geen veehouderij bedrijven gesitueerd. Op ongeveer 460 meter bevindt zich een dierenverblijf van het vleesstierenbedrijf aan de Katerdam 2. Overige veehouderij bedrijven bevindend zich op een grotere afstand dan 500 meter. Er is dan ook geen sprake van geurbelasting op de woning als gevolg van een nabijgelegen veehouderij.

Ten aanzien van de achtergrondbelasting kan op basis van de zeer beperkte aanwezigheid van veehouderijbedrijven in de directe omgeving worden gesteld dat sprake is van een acceptabel achtergrondsniveau (cumulatieve geurbelasting) voor geur. Een en ander leidt tot de conclusie dat sprake is van een aanvaardbaar woon- en leefklimaat in het kader van geur.

#### **5.5. Bedrijven en milieuzonering**

In het kader van de goede ruimtelijke ordening is het van belang dat er een voldoende mate van scheiding aanwezig is tussen enerzijds milieubelastende bedrijven of inrichtingen en anderzijds milieugevoelige functies als wonen. De milieuzonering heeft twee doelen:

- Het voorkomen of zoveel mogelijk beperken van hinder en gevaar bij wonen en andere gevoelige functies;

-Het bieden van voldoende zekerheid aan bedrijven dat zij hun activiteiten duurzaam en onder aanvaardbare voorwaarden kunnen (blijven) uitoefenen.

Voor de toetsing kan onder meer gebruik worden gemaakt van de VNG publicatie 'Bedrijven en Milieuzonering' waarin voor de onderscheiden bedrijfsactiviteiten generieke afstandsnormen zijn opgenomen. Dit betreffen conform jurisprudentie richtafstanden, die indicatief zijn voor een goede ruimtelijke ordening. Bij de toetsing van concrete situaties dient echter maatwerk te worden geleverd. Afwijking van de generieke richtafstanden uit de VNG publicatie is hierbij mogelijk, mits dit goed kan worden gemotiveerd.

In dit bestemmingsplan wordt de bouw van één nieuwe woning mogelijk gemaakt.

In de omgeving van het plangebied is hoofdzakelijk sprake van een aantal burgerwoningen. Deze kennen geen milieubelastend effect op de omgeving en zijn derhalve niet gezoneerd.

Daarnaast geldt dat in de omgeving een tweetal bedrijven aanwezig zijn waarvoor wel een milieuzonering geldt:

- 1) Op de locatie Achterweg 56 (ten zuidoosten van de planlocatie) is overeenkomstig de geldende bestemming uit het bestemmingsplan 'Buitengebied', sprake van een 'grondverzet- en aannemingsbedrijf voor de agrarische, bouw en infrastructuursector.
Op grond van de VNG brochure Bedrijven en milieuzonering is betreffend bedrijf aan te merken als een bedrijf in agrarische dienstverlening (loonbedrijf). Uitgaande van een werkplaats van meer dan 500 m2 bruto oppervlakte is dit bedrijf aan te merken als een milieucategorie 3.1 bedrijf met een grootste richtafstand voor hinder van 50 meter in verband met het aspect geluid. Voor het aspect geur geldt een richtafstand van 30 meter en voor stof van 10 meter.

- 2) Op de locatie Achterweg 57 (ten oosten van de planlocatie) is voorts, overeenkomstig de geldende bestemming uit het bestemmingsplan 'Buitengebied', sprake van een 'Agrarisch hulp- en nevenbedrijf, groente- en fruittransport en bloemenwinkel'. Op grond van de VNG brochure Bedrijven en milieuzonering is betreffend bedrijf vergelijkbaar met de categorie 'Groothandel in ruwe tabak, groenten, fruit en consumptie-aardappelen' met een milieucategorie 3.1 danwel een goederenwegvervoerbedrijf met een milieucategorie 3.2. De grootste richtafstand voor hinder betreft hiervoor 100 meter in verband met het aspect geluid. Voor het aspect gevaar geldt een afstand van 50 meter, voor de aspecten geur en stof respectievelijk 30 en 10 meter.
De omgeving van het plangebied kan op basis van de VNG brochure worden aangemerkt als omgevingstype 'gemengd gebied'. Dit betreft gebieden met een matige tot sterke functiemenging. Naast burgerwoningen komen in de omgeving van het plangebied ook diverse bedrijven en overige functies voor. Voor locaties gelegen in gemengd gebied kunnen de hierboven opgenomen normafstanden met een stap worden teruggebracht naar 50 (geluid mbt nr. 57), 30 (geluid mbt nr. 56 en gevaar mbt nr. 57) respectievelijk 10 meter (geur) .

De kortste afstand tussen de geprojecteerde woning en de bedrijfsbestemming op nummer 57 bedraagt circa 40 meter. De kortste afstand tussen de geprojecteerde woning en de bedrijfsbestemming op nummer 56 bedraagt circa 27 meter.

Uit bovenstaande volgt dat aan de gestelde richtafstanden kan worden voldaan met uitzondering van het aspect geluid. Derhalve is een nader geluidsonderzoek industrielawaai uitgevoerd, waaruit kan worden geconcludeerd dat het voornemen akoestisch inpasbaar geacht wordt, zie ook paragraaf 5.2.3.

Daarnaast is tevens sprake van de bedrijfswoning van nr. 56 op kortere afstand (ca. 25 meter) van nummer 57 alsmede een bestaande burgerwoning op kortere afstand van nummer 56 (nr. 54b op 15 meter), waarbij tevens aan de geluidsnormstelling wordt voldaan. De bedrijven aan de Achterweg 56 en 57 vormen daarmee geen belemmering voor onderhavige ontwikkeling en deze planuitwerking vormt geen belemmering voor de bedrijvigheid aan de Achterweg 56 en 57.

Op basis van bovenstaande beoordeling kan worden geconcludeerd dat wordt voldaan aan de vereiste afstandsnormen ten opzichte van de omliggende functies. Bovendien zijn er andere, bestaande (burger)woningen dichter bij bovenstaande bedrijven gesitueerd, waarmee oprichting van de extra woningen niet zal leiden tot extra belemmeringen voor deze bedrijven.

Nieuwe woningen dienen in de regel op minimaal 50 meter afstand van fruitboomgaarden gebouwd te worden. De bestaande boomgaard op het gehele kadastrale perceel wordt verwijderd. De meest nabij gelegen boomgaard en eventueel bijbehorende spuitzone bevindt zich op circa 200 meter. Hiermee is geen sprake van eventuele aantasting van het woon- en leefklimaat en/of belemmering van omliggende agrarische bedrijven. Het aspect bedrijven en milieuzonering leidt niet tot belemmeringen voor het plan.

### **5.6. Bodem**

Bij het toekennen van een bestemming wonen aan de grond is het van belang om te weten wat de kwaliteit van de bodem is. Het is bijvoorbeeld in strijd met een goede ruimtelijke ordening om gevoelige bestemmingen zoals woondoeleinden te plannen op gronden die verontreinigd zijn. In dit verband is voor het onderhavig plangebied, waarin een bestemming voor 1 woningen is voorzien, een verkennend bodem- en asbestonderzoek uitgevoerd door Aelmans Eco b.v. Het rapport is als bijlage bij deze toelichting gevoegd en bevat samengevat de volgende bevindingen.

#### *Conclusie*

Naar aanleiding van de onderzoeksresultaten kan worden geconcludeerd da de toplaag licht verontreinigd is met bestrijdingsmiddelen. Dergelijke verontreinigingen worden vaker aangetroffen ter plaatse van voormalige boomgaarden. Voor het beoogde gebruik als zijnde woondoeleinden vormen dergelijke (marginale) overschrijdingen van de achtergrondwaarden geen directe belemmeringen.

Uit de analyseresultaten van de ondergrond blijkt, dat geen van de onderzochte parameters de achtergrondwaarden (AW2000) overschrijden

Uit de analyseresultaten van het grondwater blijkt, dat de concentratie barium, de betreffende streefwaarden overschrijden. Voornoemde concentraties zijn dermate marginaal dat deze vanuit milieuhygiënisch oogpunt geen directe belemmeringen opleveren. Voornoemde verontreinigingen kunnen veelal als gebiedseigen bestempeld worden en vormen vanuit milieuhygiënisch oogpunt geen belemmeringen voor de beoogde bouwplannen en het hiermee gepaard gaande toekomstig gebruik.

Tijdens het verrichten van het bodemonderzoek zijn zintuiglijk geen asbestverdachte materialen aangetoond. Op basis van de bevindingen van voornoemd zintuiglijk bodemonderzoek en het historisch bodemonderzoek is geen verder onderzoek naar asbest verricht.

Resumerend kan gesteld worden dat ondanks de verhoogde concentraties in zowel de bovengrond als het grondwater, deze vanuit milieuhygiënisch oogpunt geen belemmeringen vormen voor het voorgenomen gebruik ten behoeve van woondoeleinden.

### **5.7. Verkeer en parkeren**

Met betrekking tot onderhavige planontwikkeling dienen de (eventuele) gevolgen voor de verkeersstructuur alsmede het parkeren inzichtelijk te worden gemaakt.

### *5.7.1. Verkeer*

Ten aanzien van de verkeersstructuur kan worden gesteld dat het planvoornemen niet leidt tot een wezenlijke wijziging ten opzichte van de bestaande verkeerskundige structuur en situatie.

De omvang van de toename in verkeersbewegingen als gevolg van het voornemen is dusdanig gering dat er geen knelpunten zullen ontstaan wat betreft de doorstroming van het verkeer en de verkeersveiligheid.

De woonlocatie wordt conform de huidige situatie via een inrit direct ontsloten vanaf de Achterweg.

#### *5.7.2. Parkeren*

Parkeren geschiedt op eigen terrein. De locatie biedt voldoende ruimte om te hierin te voorzien.

Concluderend, vormt het aspect verkeer en parkeren geen belemmering voor onderhavig planvoornemen.

### **5.8. Archeologie en cultuurhistorische waarden**

#### *5.8.1. Archeologie*

Op 1 september 2007 is de Wet op de Archeologische Monumenten-zorg (Wamz) in werking getreden. Deze wet is de Nederlandse uitwerking van het Verdrag van Malta uit 1992. De Wamz is in zijn geheel opgenomen in de Monumentenwet 1988 (Mw art. 38 t/m 60). In de Wamz is vastgelegd dat Rijk, provincies en gemeenten in ruimtelijke plannen rekening houden met het aspect 'archeologie'. De wet beoogt het archeologische erfgoed in hoofdzaak 'in situ' te beschermen. Gemeenten zijn met de inwerkingtreding van de Wamz in grote mate verantwoordelijk voor hun eigen bodemarchief.

Voornoemde bepalingen zijn met het ingaan van de Erfgoedwet komen te vervallen. Met de Erfgoedwet is er sinds 1 juli 2016 sprake van een overgangssituatie richting de Omgevingswet.

De gemeente Lingewaal heeft in 2008 een archeologische waarden- en verwachtingenkaart en een beleidsadvieskaart laten opstellen (Vestigia archeologie en cultuurhistorie). In 2011 zijn de kaarten volledig bijgewerkt. Ze zijn geldig vanaf 29 maart 2012. Met de beleidsadvieskaart wijkt de gemeente Lingewaal beredeneerd af van de wettelijke vrijstelling van 100 m2.

Ten behoeve van de planontwikkeling is de Archeologiebeleidskaart van de gemeente Lingewaal geraadpleegd. Hieruit blijkt dat het gebied waarin de planlocatie is gelegen de volgende aanduidingen heeft:

- 'archeologisch waardevol verwachtingsgebied categorie 6'. In betreffend gebied gelden voor ingrepen in de onderzoeksverplichtingen vanwege hoge archeologische verwachtingswaarden. Betreffende verwachtingswaarde komt voor in het noordwestelijk gedeelte van het plangebied;
- 'archeologisch waardevol verwachtingsgebied categorie 8'. In betreffend gebied gelden voor ingrepen in de onderzoeksverplichtingen vanwege middelhoge archeologische

verwachtingswaarden. Betreffende verwachtingswaarden komen voor in het overig gedeelte van het plangebied;

*Afbeelding: archeologiebeleidskaart Lingewaal (planlocatie: rood omkaderd binnen gebied met hoge (oranje gemarkeerd) respectievelijk middelhoge (geel gemarkeerd) archeologische verwachtingswaarden*

Als gevolg van het gemeentelijke archeologiebeleid geldt ter plaatse hoge archeologische verwachtingswaarde een archeologische onderzoeksverplichting voor bodemingrepen dieper dan 30 cm onder maaiveld en met een omvang > 100 m2 . Ter plaatse van middelhoge archeologische verwachtingswaarde geldt een archeologische onderzoeksverplichting voor bodemingrepen dieper dan 30 cm onder maaiveld en met een omvang > 500 m2 .

Ten behoeve van het plan vindt realisering van 1 woning plaats. De geprojecteerde situering van de woning is grotendeels gelegen binnen gronden met een middelhoge archeologische verwachting. De omvang van het bouwplan bedraagt hier minder dan 500 m2 (ca 130 m2 ). Binnen het gebied met hoge archeologische verwachting is slechts een klein gedeelte van het bouwplan geprojecteerd, dat ruimschoots minder dan 100 m2 betreft (ca 21 m2 ). Derhalve is het voornemen vrijgesteld van een nadere onderzoeksplicht.

Bij eventuele toekomstige bodemingrepen met een grotere omvang dient alsnog nader archeologisch onderzoek plaats te vinden, derhalve zijn voor het plangebied de huidig geldende archeologische dubbelbestemmingen opgenomen.

Ter bescherming van de mogelijke archeologische waarden zijn voor het gehele plangebied de geldende archeologische dubbelbestemmingen in dit bestemmingsplan overgenomen. Bij eventuele toekomstige bodemingrepen met een grotere omvang dan 100 m2 respectievelijk 500 m2 dient alsnog nader archeologisch onderzoek plaats te vinden.

Gelet op vorenstaande geldt dat het aspect archeologie geen belemmering vormt voor onderhavig plan.

#### *5.8.2. Cultuurhistorie*

Per 1 januari 2012 is de Modernisering Monumentenzorg in werking getreden. Als gevolg van de MoKo is het Bro (artikel 3.6.1, lid 2) gewijzigd. In een bestemmingsplan dient een beschrijving te worden opgenomen hoe met de in het gebied aanwezige cultuurhistorische waarden en in de grond aanwezige of te verwachten monumenten, rekening is gehouden. Ook de facetten historische bouwkunde en historische geografie dienen te worden meegenomen in de belangenafweging. Hierbij gaat het om zowel beschermde als niet formeel beschermde objecten en structuren.

De planlocatie is gelegen binnen de Nieuwe Hollandse Waterlinie, deelgebied accessen als onderdeel van het Waal acces.

De toevoeging van een woning ter plaatse in een bestaand bebouwingslint wordt ruimtelijk aanvaardbaar geacht. In de directe omgeving van de planlocatie bevinden zich reeds diverse functies en bebouwing, variërend in aard en schaalniveau. Daarnaast wordt de oprichting van de woning voorzien van een landschappelijke inpassing, waarbij een doorzicht naar het achterliggend gebied aanwezig blijft en waarbij het bestaande verkavelingspatroon intact blijft. Gelet op de aard, omvang en situering van het voornemen zal geen aantasting van de aangewezen kernkwaliteiten plaats vinden, zie ook paragraaf 3.2.

Het plangebied herbergt geen overige cultuurhistorische objecten of structuren.

Als gevolg van het plan worden geen cultuurhistorische waarden aangetast of geschaad. Het aspect cultuurhistorie vormen derhalve geen beletsel voor de planontwikkeling.

# **5.9. Waterparagraaf**

#### *5.9.1. Algemeen*

Op grond van het Besluit Ruimtelijke Ordening moet in de toelichting van ruimtelijke plannen een waterparagraaf worden opgenomen. Hierin wordt beschreven hoe rekening is gehouden met de gevolgen van het ruimtelijk plan voor de waterhuishouding. Indien aan de orde is tevens het advies van het waterschap in de waterparagraaf verwerkt.

#### *5.9.2. Beleid Waterschap*

#### Waterbeheerplan 2016 – 2021

Met ingang van 27 november 2015 is het Waterbeheerprogramma 2016-2021 "Koers houden, kansen benutten" bepalend voor het waterbeleid. Dit plan gaat evenals het Waterbeheerplan 2016-2021 over het waterbeheer in het hele rivierengebied en het omvat alle watertaken van het waterschap: waterkeringen, waterkwantiteit, waterkwaliteit en waterketen. Het plan bouwt voort op bestaand beleid, waaronder het Nationaal Bestuursakkoord Water en de Kaderrichtlijn Water.

Het waterschap zorgt voor het beheer van de waterkwaliteit, de vaarwegen, primaire en secundaire waterkeringen en de rioolwaterzuiveringsinstallaties. In het kader van duurzaam waterbeheer hanteert het waterschap de uitgangspunten 'vasthouden-bergen en afvoeren' en 'schoonhouden, scheiden en zuiveren'. Uitgangspunt is dat schoon hemelwater niet thuishoort in het riool, maar moet worden afgekoppeld. De waterveiligheid, de waterkwaliteit en de waterkwantiteit mogen door de plannen niet achteruitgaan. Als dit redelijkerwijs niet mogelijk is, dienen de negatieve gevolgen te worden gecompenseerd.

Bij nieuwe ruimtelijke plannen is het dus van belang dat voldoende waterberging wordt gecreëerd om wateroverlast bij hevige regenval te voorkomen. De benodigde ruimte voor compenserende waterberging wordt berekend op basis van maatgevende regenbuien, de toename aan verhard oppervlak en de maximaal toelaatbare peilstijging.

#### Keur waterkeringen en wateren

Hierin staan de geboden en verboden die betrekking hebben op watergangen en waterkeringen. Voor het uitvoeren van werkzaamheden kan een vergunning nodig zijn. De werkzaamheden in of nabij de watergangen en waterkeringen worden getoetst aan de beleidsregels.

Op basis van het principe van hydrologisch neutraal ontwikkelen dient te worden voorkomen dat door bebouwing en verharding een versnelde waterafvoer plaatsvindt. De gemeente streeft naar het vasthouden van gebiedseigen water door benutting van de natuurlijke bergingscapaciteit van bodem en oppervlaktewater. Transport van schoon hemelwater via de riolering moet worden vermeden. Het hemelwater dient zoveel mogelijk te worden afgekoppeld van het rioleringsstelsel en op eigen terrein worden verwerkt. Indien dit niet mogelijk is kan in overleg met het waterschap worden bekeken in hoeverre vertraagde afvoer naar het oppervlakte water mogelijk is. Indien de toename van het verhard oppervlak als gevolg van een bouwplan meer dan 1.500 m2 bedraagt (in landelijk gebied) dan is het plan op grond van het waterschapsbeleid compensatieplichtig. Dit betekent dat dan de aanleg van een extra waterbergingsvoorziening noodzakelijk is. De benodigde ruimte voor compenserende waterberging dient in dat geval te worden verantwoord.

#### *5.9.3. Huidige situatie waterhuishouding*

#### Bodemopbouw

Het plangebied is gesitueerd op de rand van het oeverwalgebied. Het maaiveld ter plaatse varieert in hoogte en ligt op circa 1,8 meter +NAP (op basis van het actueel hoogtebestand Nederland).

De bodem op de locatie bestaat uit rivierkleigrond in de vorm van poldervaaggrond.

#### Oppervlaktewater

Ten noorden van de planlocatie bevindt zich een A-watergang. Ten oosten van de planlocatie bevindt zich een B-watergang. Ten zuiden, parallel aan de Achterweg is een C-watergang gesitueerd.

*Uitsnede situering watergangen nabij planlocatie (Bron: Legger Wateren, waterschap Rivierenland)*

#### Grondwater

Op de planlocatie is sprake van grondwatertrap IV. De gemiddelde hoogste grondwaterstand ligt op 60 cm beneden maaiveld (bron: Atlas Gelderland, provincie Gelderland).

#### Hemelwater

Het hemelwater ter plaatse van de op te richten woning infiltreert momenteel nog vrij in de bodem omdat het terrein daar op dit moment onverhard is.

#### Natuurwaarden

Het plangebied maakt geen onderdeel uit van het Gelderse natuurnetwerk en is niet gelegen in een hydrologische beschermingszone voor natte natuur.

#### *5.9.4. Toekomstige situatie*

Het plan voorziet in de oprichting van een woning met bijgebouw op onbebouwde grond.

#### *5.9.5. Gevolgen voor de waterhuishouding*

#### Afkoppeling en waterberging

Het bouwplan leidt tot een toename van verhard oppervlak voor een woning met bijgebouw en verharding van ca 500 m2 . Er behoeft dan ook geen compenserende waterberging te worden gerealiseerd. Het hemelwater dient wel binnen het plangebied te worden verwerkt.

#### Afvoer schoon- en vuilwater

In het kader van het bevorderen van het duurzaam omgaan met water is het beleid van de gemeente en het waterschap erop gericht om schoon hemelwater af te koppelen van het gemengde rioolstelsel (of niet aan te koppelen). Hemelwater dat van de daken af stroomt is aan te merken als schoon. Zuivering van dit water is dan ook niet noodzakelijk. Het (schone) hemelwater van de nieuwe gebouwen en verhardingen zal worden afgekoppeld en niet op de riolering worden aangesloten, maar in de bodem worden geïnfiltreerd en naar de zuiden gelegen c-watergang worden geleid.

Het vuilwater wordt gescheiden afgevoerd. De droogweerafvoer zal vanuit de nieuwe bebouwing aangesloten worden op het bestaande rioolsysteem. De inhoudelijke afstemming hierover zal plaatsvinden in het kader van de omgevingsvergunning voor het bouwen.

#### Waterlopen

Het voorgenomen initiatief heeft geen effect op de bestaande A-watergang ten noorden, de B-watergang ten oosten van de planlocatie en de bestaande C-watergang ten zuiden van de planlocatie.

#### Waterkwaliteit - Duurzaam waterbeheer

De gemeente streeft naar een goede waterkwaliteit, die voldoet aan de gestelde eisen. Van belang is dat zo min mogelijk vervuilende stoffen worden toegevoegd aan het gronden oppervlaktewatersysteem.

Alleen schoon hemelwater wordt afgevoerd naar de bodem en/of het oppervlaktewater. Verontreiniging van hemelwater afkomstig van daken dient primair te worden voorkomen door toepassing van niet-uitlogende materialen (zoals bv lood, koper en zink).

Afvalwater wordt op doelmatige wijze afgevoerd via de riolering. Het water wordt opgevangen en via de rioolpersleiding afgevoerd.

Vervuiling van grondwater is niet aan de orde.

#### Natuurwaarden

Vanuit natuuroogpunt is in het plangebied geen sprake van bijzondere waarden ter plaatse. Er behoeven in dit kader geen maatregelen te worden getroffen. Het voorgenomen initiatief heeft verder geen effect op de bestaande watergangen en waterschapsbelangen.

#### *5.9.6. Watertoets*

Voor onderhavig plan is de watertoets uitgevoerd. De watertoets is bedoeld om ruimtelijke plannen meer waterbestendig te maken, waarbij wateraspecten vroegtijdig en expliciet worden meegenomen in ruimtelijke plannen en bij locatiekeuzen. De watertoets voor dit plan heeft plaatsgevonden via de Digitale Watertoets [(www.dewatertoets.nl)](http://www.dewatertoets.nl/).

Uit de ingevoerde gegevens volgt dat er sprake is van een ruimtelijk plan dat geringe invloed heeft op de taken en belangen van het waterschap. Het waterschap adviseert positief over het plan onder de voorwaarde dat er rekening wordt gehouden met de in de watertoets genoemde aandachtspunten. Het ruimtelijk plan hoeft in het kader van de watertoets niet meer toegestuurd te worden aan Waterschap Rivierenland. Het digitale toetsadvies is als bijlage bij deze toelichting opgenomen.

Bij de nadere uitwerking van het voornemen kan voor de uitvoering van het plan nog een watervergunning of melding bij het waterschap vereist zijn, waarin nadere technische eisen kunnen worden gesteld aan het plan.

#### *5.9.7. Conclusie*

Vorenstaande houdt in dat de waterhuishouding geen belemmering vormt voor realisering van het initiatief.

#### **5.10. Flora en fauna**

In verband met de voorgenomen ontwikkeling van de bouw van 1 woning op de planlocatie is een quickscan flora- en fauna uitgevoerd door Staro b.v. Het rapport is als bijlage gevoegd bij dit bestemmingsplan en maakt hiervan integraal onderdeel uit.

Onderzocht is of er beschermde planten en/of dieren op de locatie aanwezig zijn en op welke wijze de ontwikkeling hierop effect heeft. Daarnaast is onderzocht of sprake is van aantasting van het Gelders Natuurnetwerk en of er een mogelijke kans op significant negatieve effecten aanwezig op een Natura 2000 gebied.

#### *5.10.1. Beschermde gebieden*

#### Natura 2000 gebieden

Het dichtstbijzijnde Natura 2000-gebied ligt op ongeveer 4 kilometer afstand van het plangebied ligt. Dit betreft het Natura 2000-gebied Loevestein, Pompveld & Kornsche Boezem.

Gezien de lokale en kleinschalige aard van de voorgenomen plannen en de relatief grote afstand tot het dichtstbijzijnde Natura 2000-gebied (4 km) is het redelijkerwijs uit te sluiten dat negatieve effecten ontstaan op het Natura 2000-gebied als gevolg van de voorgenomen plannen.

#### Natuurnetwerk Nederland (NNN)

Het plangebied maakt geen onderdeel uit van het NNN. Het dichtstbijzijnde NNN ligt op circa 650 meter, ten zuiden van de planlocatie, als onderdeel van de Waaluiterwaarden.

Gezien de relatief grote afstand tussen het plangebied en de NNN en de lokale aard van de plannen is het redelijkerwijs uit te sluiten dat de voorgenomen plannen een negatief effect heeft op het nabijgelegen NNN.

#### *5.10.2. Beschermde soorten*

De Wet Natuurbescherming vormt het wettelijk kader voor de bescherming van een groot aantal inheemse bedreigde dier- en plantsoorten. Bij nieuwe ruimtelijke ingrepen en activiteiten dient te worden nagegaan of deze ingrepen en /of activiteiten eventueel negatieve gevolgen hebben voor aanwezige dier- en plantensoorten in de omgeving. De wet is bedoeld om soorten te beschermen, niet individuele planten of dieren. Het gaat erom dat het voortbestaan van de soort niet in gevaar komt. Te allen tijde geldt dat de algemene zorgplicht van toepassing is. Dit houdt in, dat handelingen die niet noodzakelijk zijn met betrekking tot de voorgenomen ingreep en die nadelig zijn voor de in en om het plangebied voorkomende flora en fauna, achterwege moet blijven.

Met het voornemen wordt een woning opgericht op onbebouwde grond. Genoemde werkzaamheden zouden mogelijk kunnen leiden tot verstoring van beschermde soorten. Ten behoeve van het plan is derhalve een quickscan flora en fauna uitgevoerd, die als bijlage bij de toelichting van dit bestemmingsplan is opgenomen.

Uit het onderzoek kan worden geconcludeerd, dat in het plangebied verschillende soorten voor komen, die beschermd zijn onder paragrafen 3.1, 3.2 en 3.3 van de Wet natuurbescherming.

Indien bij werkzaamheden (zoals het eventueel verwijderen van bomen en struiken) rekening wordt gehouden met het broedseizoen van vogels (half maart tot en met juli) hebben de voorgenomen plannen geen negatieve effecten op de voorkomende soorten. Voor een uitgebreide beschrijving hieromtrent wordt verwezen naar de bij de toelichting gevoegde quickscan.

Het aspect flora en fauna vormt derhalve geen belemmering voor het voorliggende plan.

### **5.11. Externe veiligheid**

Het rijksbeleid voor externe veiligheid is gericht op het beperken en beheersen van risico's voor de omgeving vanwege het gebruik, de opslag en de productie van

gevaarlijke stoffen (inrichting), het transport van gevaarlijke stoffen (openbare wegen, water- en spoorwegen, buisleidingen) en het gebruik van luchthavens. Externe veiligheid heeft betrekking op de veiligheid van degenen die niet bij de risicovolle activiteit zelf zijn betrokken, maar als gevolg van die activiteit wel risico's kunnen lopen, zoals omwonenden.

#### *5.11.1. Externe veiligheid inrichtingen*

Het beleid is onder meer verankerd in het Besluit externe veiligheid inrichtingen (Bevi). In het Bevi zijn richtlijnen opgenomen voor het bouwen en handhaven van gevoelige bestemmingen zoals woningen in de buurt van inrichtingen waar gevaarlijke stoffen worden opgeslagen of geproduceerd. Ingevolge artikel 5, eerste en tweede lid van het Bevi neemt het bevoegd gezag bij de vaststelling van een bestemmingsplan, de hierin genoemde grenswaarden in acht en wordt rekening gehouden met de richtwaarde, zoals genoemd in artikel 8, tweede lid. Het dient te gaan om plannen die de bouw of vestiging van kwetsbare objecten toelaten.

In onderhavig geval is sprake van het oprichten van een kwetsbaar object. Het beleid is derhalve van toepassing. Het plan voorziet zelf niet in de oprichting van een Beviinrichting of een andere stationaire risicobron.

Uit onderstaande afbeelding van de risicokaart van de provincie Gelderland blijkt dat op korte afstand van het plangebied (binnen 1.000 meter) geen Bevi inrichtingen aanwezig zijn. Het plangebied is niet gelegen binnen de risicocontour of invloedsgebied van een Bevi inrichting of andere stationaire risicobron.

*Afbeelding risicokaart.nl (met globale ligging plangebied in rode cirkel)*

#### *5.11.2. Externe veiligheid transportroutes*

Het Besluit externe veiligheid transportroutes (Bevt), de Regeling Basis-net, de Handleiding Risicoanalyse Transport (HART) en de gemeentelijke beleidsvisie externe veiligheid zijn de relevante toetsingskaders voor de beoordeling van de veiligheidsrisico's vanwege het vervoer van gevaarlijke stoffen over wegen, spoor en water.

Uit de gemeentelijke signaleringskaart externe veiligheid blijkt dat het aspect externe veiligheid relevant is vanwege het vervoer van gevaarlijke stoffen over de Betuweroute (spoorlijn) en de Waal (waterweg). Het plangebied ligt namelijk binnen het

invloedsgebied van 4000 meter van de Betuweroute, alsmede binnen het invloedsgebied van de Waal.

Wanneer de feitelijke afstand van het plangebied tot betreffende Betuwespoorlijn (meer dan 2500 meter) wordt bezien in het licht van de Regeling Basisnet en daarbij behorende bijlage 2, dan kan het volgende worden geconcludeerd. Het plangebied ligt buiten de meest relevante zones voor het groepsrisico. Zo is het plangebied gelegen buiten het van toepassing zijnde Plasbrandaandachtsgebied (PAG) van 30 meter, alsmede buiten het toepasselijke GR-risicoplafond (PR 10-7) welke op 280 meter is gelegen. In dit verband hoeft alleen ingegaan te worden op de mogelijkheden voor:

- de bestrijdbaarheid van een zwaar ongeval op deze transportroute(s) en

- de zelfredzaamheid met betrekking tot nog niet aanwezige (beperkt) kwetsbare objecten binnen het plangebied.

Wanneer de feitelijke afstand van het plangebied tot de Waal wordt bezien in het licht van de Regeling Basisnet en daarbij behorende bijlage 3 (meer dan 1000 meter), dan kan worden geconcludeerd dat het plangebied buiten de meest relevante zones voor het groepsrisico ligt (grotere afstand dan 200 meter).

De Veiligheidsregio Gelderland-Zuid heeft op 17 september 2018 aangegeven dat in dit geval sprake is van een standaardsituatie, waarvoor onderstaande verantwoordingstekst kan worden gehanteerd.

Relevant hierbij is ook dat het ruimtelijke besluit geen betrekking heeft op het mogelijk maken van een (nog niet aanwezig) "bijzonder kwetsbare object", bestemd voor verminderd zelfredzame personen, binnen het invloedsgebied van de transportroute(s). Ook worden (beperkt) kwetsbare objecten niet toegelaten binnen het 1% letaliteitsgebied vanwege een calamiteit met brandbare gassen.

#### Bestrijdbaarheid van de omvang van een ramp of zwaar ongeval

Bij een calamiteit, waarbij toxische vloeistoffen of gassen (kunnen) vrijkomen, zal de brandweer inzetten op het beperken of voorkomen van effecten. Deze inzet zal voornamelijk plaatsvinden bij de bron. De brandweer richt zich dan niet op het bestrijden van effecten in of nabij het plangebied. De mogelijkheden voor bestrijdbaarheid worden daarom niet verder in beschouwing genomen.

#### Mogelijkheden tot zelfredzaamheid

Bij een calamiteit, waarbij toxische vloeistoffen of gassen (kunnen) vrijkomen, is het belangrijk dat de aanwezigen in het plangebied worden geïnformeerd hoe te handelen bij een incident. Hiervoor wordt gebruik gemaakt van de zogenaamde waarschuwings- en alarmeringspalen (WAS-palen) of NL-alert. Bij het genoemde incidentscenario is het advies om te schuilen in een gebouw, waarvan ramen, deuren en ventilatie gesloten kunnen worden. De nieuw te realiseren woning voldoet aan deze voorwaarden.

#### *5.11.3. Buisleidingen*

Voor de beoordeling van de veiligheidsrisico's vanwege het vervoer van gevaarlijke stoffen door buisleidingen is het Besluit externe veiligheid buisleidingen (Bevb) van belang. Uit de regionale signaleringskaart externe veiligheid blijkt dat het plangebied niet ligt binnen het invloedsgebied van een relevante buisleiding.

#### *5.11.4. Conclusie*

Het aspect externe veiligheid is relevant vanwege het vervoer van gevaarlijke stoffen over de Betuweroute en de Waal. Gelet op de hiervoor genoemde overwegingen zijn er voldoende mogelijkheden voor de zelfredzaamheid en bestrijdbaarheid bij een zwaar ongeval op deze transportroutes. Dit betekent dat geen nadere eisen aan het plan gesteld hoeven te worden in het kader van het aspect externe veiligheid.

Het aspect externe veiligheid vormt geen belemmering voor onderhavig initiatief.

### **5.12. Kabels en leidingen**

Binnen het plangebied zijn geen kabels of leidingen die vanuit planologisch opzicht van invloed kunnen zijn op de ontwikkeling.

# **6. JURIDISCHE REGELING**

### **6.1. Plansystematiek**

#### *6.1.1. Algemeen*

Ten behoeve van een goede ruimtelijke ordening worden aan de in het plan begrepen grond bestemmingen toegewezen met bijbehorende doeleinden. Aan de bestemmingen zijn regels verbonden over het gebruik van de in het plan begrepen gronden en van hierop bevindende bouwwerken. In dit hoofdstuk wordt het juridische deel van het uitwerkingsplan nader toegelicht. Het bestemmingsplan is opgesteld conform de Wet ruimtelijke ordening en de Standaard Vergelijkbare BestemmingsPlannen SVBP2012).

Onderhavig bestemmingsplan is hierop afgestemd en kent de volgende indeling in planregels:

- Hoofdstuk 1 Inleidende regels Dit hoofdstuk bestaat uit twee artikelen. In artikel 1 zijn de begrippen opgenomen en in artikel 2 wordt de wijze van meten verwoord.
- Hoofdstuk 2 Bestemmingsregels Dit hoofdstuk kent aan elke bestemming een artikel toe met planregels. In de bestemmingsregel wordt aangegeven waarvoor en hoe de betreffende gronden mogen worden gebruikt en bebouwd.
- Hoofdstuk 3 Algemene regels De algemene regels bestaan in dit bestemmingsplan uit een antidubbeltelregel, algemene bouw- en gebruiksregels, algemene aanduidings- en afwijkingsregels en overige regels.
- Hoofdstuk 4 Overgangs- en slotregels In dit hoofdstuk zijn de standaardregels opgenomen aangaande overgangsrecht en de slotregel zoals verwoord in het Besluit ruimtelijke ordening.

#### *6.1.2. Specifiek:*

Bij de invulling van dit bestemminsplan zijn overeenkomstig de systematiek in het moederplan alsmede het handboek bestemmingsplannen van de gemeente Lingewaal de volgende bestemmingen opgenomen:

- Wonen-1;
- Waarde Archeologische verwachting 1;
- Waarde Archeologische verwachting 3.

Daarnaast zijn nog de volgende aanduidingen opgenomen:

- Gebiedsaanduiding: 'overige zone kernrandzone';
- Bouwvlak;
- Functieaanduiding: 'specifieke vorm van groen landschappelijke inpassing';
- Bouwaanduiding: 'bijgebouwen'.
- specifieke bouwaanduiding geluidwerende voorziening.

- Gebiedsaanduiding 'Milieuzone - geluidsgevoelige functie uitgesloten '

#### **6.2. Bestemmingen**

#### *Wonen – 1*

Deze gronden zijn bestemd voor wonen in vrijstaande woningen, al dan niet in combinatie met de uitoefening van een beroep aan huis of bedrijf aan huis zoals opgenomen in milieucategorie 1 van de Lijst van bedrijven.

Op de verbeelding is een bouwvlak opgenomen dat volledig mag worden bebouwd. Het hoofdgebouw mag uitsluitend binnen dat bouwvlak worden gebouwd. Bijgebouwen zijn toegestaan binnen het bouwvlak en ter plaatse van de aanduiding 'erf'.

In de regels is de maximale gezamenlijke oppervlakte opgenomen, evenals de maximale goot- en bouwhoogte.

Ter plaatse van de aanduiding 'milieuzone – geluidsgevoelige functie uitgesloten' is de oprichting van een geluidsgevoelige functie niet toegestaan.

Daarnaast is ten behoeve van de borging van de vereiste landschappelijke inpassing een aanduiding 'specifieke vorm van groen – landschappelijke inpassing' opgenomen. In de juridische regeling is aan deze aanduiding de voorwaardelijke verplichting gekoppeld, dat binnen 2 jaar na het onherroepelijk worden van het ruimtelijk plan de aanplant van de meidoornhagen dient te zijn gerealiseerd.

#### *Waarde – Archeologische verwachting 1 / 3*

Voor de gronden binnen het plangebied, geldt conform de gemeentelijke archeologische beleidsadvieskaart een hoge danwel middelhoge archeologische verwachtingswaarde. Bij toekomstige bodemingrepen met een omvang van meer dan 100 m2 respectievelijk 500 m2 dient de aantasting van de archeologische waarden beoordeeld te worden middels een archeologisch onderzoek.

# **7. ECONOMISCHE UITVOERBAARHEID**

Ingevolge artikel 6.12 van de Wet ruimtelijke ordening dient de gemeenteraad in beginsel een exploitatieplan vast te stellen voor gronden waarop een bouwplan is voorgenomen met bepaalde afmetingen, tenzij de kosten anderszins verzekerd zijn. In artikel 6.2.1 van het Besluit ruimtelijke ordening staan de gevallen opgesomd.

Voor één of meerdere woningen dient in voorkomende gevallen een exploitatieplan te worden opgesteld. Voor onderhavig plangebied zijn de kosten anderszins verzekerd (anterieure overeenkomst). In de anterieure overeenkomst is daartoe onder andere het verhaal van planschadekosten geregeld. Dit betekent dat de economische uitvoerbaarheid niet aan onderhavige planvorming in de weg staat. Een exploitatieplan is derhalve niet vereist.

# **8. MAATSCHAPPELIJKE UITVOERBAARHEID**

#### **8.1. Vooroverleg en inspraak**

In het kader van voorliggend ontwerp-bestemmingsplan zal de voorgeschreven procedure van de Wet ruimtelijke ordening worden doorlopen. Inspraak heeft in het kader van dit bestemmingsplan reeds plaatsgevonden. Hiervoor wordt verwezen naar de nota van inspraak en overleg.

#### *8.1.1. Overleg*

Op grond van artikel 3.1.1 van het Besluit ruimtelijke ordening (Bro) dienen burgemeester en wethouders bij de voorbereiding van een bestemmingsplan, waar nodig, overleg te plegen met andere betrokken overheden en overheidsdiensten. De bedoeling van dit vooroverleg is om het plan tijdig aan te kunnen passen op opmerkingen van andere overheden. Hiertoe zal het concept ontwerp plan aan de betreffende instanties worden toegezonden. Voor de resultaten van het overleg wordt verwezen naar de nota van inspraak en overleg die als bijlage bij deze toelichting gaat.

### **8.2. Zienswijzen**

#### *8.2.1. Zienswijzen*

Dit ontwerp bestemmingsplan zal op grond van het bepaalde in de Algemene wet bestuursrecht gedurende zes weken ter inzage worden gelegd. Een ieder kan dan een zienswijze naar voren brengen.

#### *8.2.2. Vaststelling*

Binnen twaalf weken na afloop van de termijn van terinzagelegging neemt de gemeenteraad een besluit over de vaststelling van het bestemmingsplan met inachtneming van de ingebrachte zienswijzen. Het besluit tot vaststelling van het bestemmingsplan wordt gepubliceerd. Belanghebbenden kunnen eventueel beroep aantekenen bij de Raad van State.

#### **BIJLAGE(N) bij toelichting**

- Bijlage 1 Landschappelijke inrichtingsschets
- Bijlage 2 Verkennend bodemonderzoek
- Bijlage 3 Akoestisch onderzoek wegverkeerslawaai
- Bijlage 4 Akoestisch onderzoek industrielawaai
- Bijlage 5 Quickscan flora en fauna
- Bijlage 6 Digitale watertoets
- Bijlage 7 Nota van inspraak en overleg