xml version\="1\.0" encoding\="UTF\-8"?

Kerkelaan 5 te Bergen: Toelichting

direct naar inhoud van Toelichting

Kerkelaan 5 te Bergen

=====================

Toelichting

-----------

| Plan: | Kerkelaan 5 te Bergen |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0373\.BPKerkelaan5\-CO01 |

* Toelichting

* Bijlagen bij toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Plangebied

+ 1\.3 Geldend bestemmingsplan

+ 1\.4 Leeswijzer

* Hoofdstuk 2 Planbeschrijving

+ 2\.1 Ruimtelijke structuur

+ 2\.2 Huidige situatie

+ 2\.3 Toekomstige situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Regionaal beleid

+ 3\.4 Gemeentelijk beleid

+ 3\.5 Conclusie

* Hoofdstuk 4 Omgevingsaspecten

+ 4\.1 Water

+ 4\.2 Bodem

+ 4\.3 Erfgoed

+ 4\.4 Ecologie

+ 4\.5 Geluid

+ 4\.6 Verkeer, parkeren en luchtkwaliteit

+ 4\.7 Externe veiligheid

+ 4\.8 Bedrijven en milieuzonering

+ 4\.9 Duurzaamheid

+ 4\.10 Milieueffectrapportage

* Hoofdstuk 5 Juridische toelichting

+ 5\.1 Algemeen

+ 5\.2 Bestemmingsplanprocedure

+ 5\.3 Bestemmingen

* Hoofdstuk 6 Uitvoerbaarheid

+ 6\.1 Economische uitvoerbaarheid

+ 6\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

Aan de Kerkelaan 5 te Bergen was voorheen een hotel/pension met woning gevestigd. Deze functie is echter al lange tijd niet meer aanwezig en gezien de verouderde staat van het gebouw, de ligging buiten het centrum van Bergen in combinatie met de relatief geringe omvang van het pand, is een nieuwe exploitatie als hotel c.q. pension lastig te realiseren. De eigenaar is voornemens de verouderde bebouwing te slopen en maximaal vijf appartementen terug te bouwen. De Kerkelaan 5 is gelegen in plangebied van het bestemmingsplan 'Bergen \- Dorpskern Zuid' waarbinnen de gronden zijn bestemd voor 'Horeca'. De voorgestelde woningbouw past niet binnen de kaders van de geldende bestemming.

De gemeente Bergen wil in principe haar medewerking verlenen aan een nieuw bestemmingsplan. Hieraan stelt zij de volgende voorwaarden:

* er worden maximaal 5 appartementen gerealiseerd;

* het benodigd aantal parkeerplaatsen wordt op eigen terrein gerealiseerd, in een parkeerkelder;

* het complex krijgt de uitstraling die past in in het straat en bebouwingsbeeld en het uiterlijk heeft van een twee\-onder\-een kapper.

Met de herontwikkeling wordt een zinvolle nieuwe functionele en ruimtelijke invulling gegeven aan het perceel. Er kan daarom medewerking medewerking worden verleend. Daartoe dient wel het bestemmingsplan te worden herzien. Voorliggend bestemmingsplan voorziet hierin.

#### 1\.2 Plangebied

Het plangebied van voorliggend bestemmingsplan wordt gevormd door het kadastrale perceel 3358, kadastrale gemeentecode BGN03, sectie A, gelegen aan de Kerkelaan 5 te Bergen.

![afbeelding "i_NL.IMRO.0373.BPKerkelaan5-CO01_0001.png"](i_NL.IMRO.0373.BPKerkelaan5-CO01_0001.png)

Figuur 1\. Weergave plangebied

#### 1\.3 Geldend bestemmingsplan

Het geldend bestemmingsplan voor het plangebied is het bestemmingsplan 'Bergen \- Dorpskern Zuid'. Dit bestemmingsplan is vastgesteld op 24 maart 2009 door de gemeenteraad van Bergen. Een uitsnede van de verbeelding is opgenomen in onderstaande figuur. In dit bestemmingsplan heeft het plangebied de bestemming 'Horeca', de strook aan de wegzijde is bestemd als 'Tuin'. Tevens hebben de gronden de aanduiding 1C.

Binnen de bestemming 'Horeca' zijn de gronden bestemd voor horecabedrijven. Ter plaatse van de aanduiding 1C zijn horecabedrijven uit ten hoogste categorie 1C van de Staat van Horeca\-activiteiten toegestaan. Dit betreft lichte horeca die niet 's nachts geopend is. Daarnaast zijn de gronden bestemd als archeologisch waardevol gebied. Voor het onderhavige plangebied geldt het archeologische regime 3, wat betekent dat ten behoeve van de bestemming uitsluitend bouwwerken zijn toegestaan met een oppervlakte van ten hoogste 500 m2. Hier kan ontheffing van worden verleend wanneer wordt aangetoond dat archeologische waarden niet worden aangetast.

![afbeelding "i_NL.IMRO.0373.BPKerkelaan5-CO01_0002.png"](i_NL.IMRO.0373.BPKerkelaan5-CO01_0002.png)

Figuur 2\. Uitsnede bestemmingsplan 'Bergen \- Dorpskern Zuid'

#### 1\.4 Leeswijzer

Na de inleiding in dit hoofdstuk is in hoofdstuk 2 de huidige en toekomstige situatie van het plangebied beschreven. Het van toepassing zijnde beleid van het Rijk, de provincie en de gemeente is in hoofdstuk 3 uitgewerkt. In hoofdstuk 4 wordt vervolgens ingegaan op de randvoorwaarden waar aan voldaan moet worden voordat de beoogde plannen doorgang kunnen vinden. Hoofdstuk 5 betreft de juridische toelichting van het bestemmingsplan. Als laatste is in hoofdstuk 6 de (economische en maatschappelijk) uitvoerbaarheid uiteengezet.

### Hoofdstuk 2 Planbeschrijving

#### 2\.1 Ruimtelijke structuur

**Algemeen**Het dorp Bergen heeft zich in de loop van de jaren ontwikkeld vanuit de Kerkbuurt en een viertal agrarische buurtschappen, te weten Oudburg, Oostdorp, Westdorp en Zanegeest. De buurtschappen ontstonden door ontginning van de hoger gelegen zandgronden en waren onderling met elkaar verbonden. Elk buurtschap had bovendien een Doodweg naar de kerk, waarlangs in latere tijden de uitbreiding van Bergen heeft plaatsgevonden. Tot 1900 ging deze uitbreiding geleidelijk, vanaf de eerste helft van de 20e eeuw vindt er echte verdichting plaats. Vanuit de Kerkbuurt vond de verdichting het sterkst plaats. Hiervan is een groot gedeelte aangemerkt als beschermd dorpsgezicht.

Bergen kan daarnaast worden gekenschetst als een groene gemeente, waar sprake is van een groot areaal openbaar en privÃ©groen dat bovendien op veel plaatsen van hoge kwaliteit is. Bij de ontwikkeling van de woongebieden is hier speciale aandacht aan besteed en nu veel groen inmiddels bijna een eeuw oud is kan gesproken worden van een forse, samenhangende groenstructuur. Karakteristiek voor de Bergense groenstructuur zijn de typische straatprofielen met laanbomen in grasbermen (het Bergens profiel). Overheersende boomsoorten zijn (in aflopende aantallen) eik, berk, beuk, linde, es, lijsterbes, kastanje, grove den en iep.

**Van Reenenpark**Het plangebied is gelegen in het Van Reenenpark, aan de westzijde van het centrum van Bergen. Het Noordhollands Duinreservaat vormt de noord\- en westgrens van het gebied. Hier werden villa's en landhuizen gebouwd op een niet voltooid stratenplan, dat ten dele werd gerealiseerd op de gronden van een tot villapark (1912\-1915\) met hertenkamp (1915\) getransformeerde renbaan. Het gedeelte ten westen van de Komlaan maakt oorspronkelijk deel uit van de historische buitenplaats 't Oude Hof. Het Van Reenenpark is met name een woonwijk met enkele schoolvoorzieningen, gebouwd in de periode 1910 tot 1930\. Kenmerkend voor het gebied is dat het karakter van de wijk wordt bepaald door het groen van de privÃ©tuinen in de wijk en niet door de aanwezige bebouwing. Een ander duidelijk kenmerk is het brede wegprofiel met brede bermen met laanbeplanting en het ontbreken van stoepen (het Bergens profiel).

De aanwezige bebouwing bestaat uit grote, vrijstaande woningen op ruime kavels met vaak grote, groene voortuinen en oprijlanen. Afwisselend komen "bungalowachtige" gebouwen, landhuizen of appartementengebouwen voor. In het gebied komen oudere bebouwing en nieuwe bebouwing naast elkaar voor. Het gebied krijgt vorm en uitstraling door de eenduidige opbouw van de openbare ruimte en de diversiteit in architectuur. Bovendien zijn de woningen op ruime afstand van de weg en elkaar geplaatst.

Het aantal bouwlagen van de bebouwing varieert: zowel Ã©Ã©n als twee bouwlagen met een kap of plat dak. Ook de kapvorm en \-richting verschilt per gebouw. Hierdoor verschilt ook de manier waarop de aan\- en opbouwen zijn geplaatst. Opbouwen zijn voornamelijk aan de voor\- en zijkant van de woning geplaatst, aanbouwen aan de zij\- en achterkant.

De architectuur in het Van Reenenpark is statig. De woningen zijn veelal verticaal geleed en zijn over het algemeen zorgvuldig gedetailleerd. Incidenteel hebben de woningen een bijzondere detaillering. Er bestaat verder een grote verscheidenheid in toepassing van materialen, kleuren en vormen.

#### 2\.2 Huidige situatie

In de huidige situatie is in het plangebied de bebouwing van een hotel/pension aanwezig. Het betreft een familiehotel met circa 13 kamers. Het gebouw is gebouwd in 1930 en heeft een oppervlakte van circa 590 m2.

![afbeelding "i_NL.IMRO.0373.BPKerkelaan5-CO01_0003.png"](i_NL.IMRO.0373.BPKerkelaan5-CO01_0003.png)

Figuur 3\. Weergave huidige situatie plangebied (bron: GoogleStreetview, 2018\)

![afbeelding "i_NL.IMRO.0373.BPKerkelaan5-CO01_0004.png"](i_NL.IMRO.0373.BPKerkelaan5-CO01_0004.png)

Figuur 4\. Weergave huidige situatie plangebied luchtfoto (bron: GoogleMaps, 2018\)

De kenmerkende (diverse) bebouwing van het Van Reenenpark is ook in de Kerkelaan aanwezig (zie figuur 5\). Verschillende kapvormen, bouwstijlen en bouwhoogtes worden gehanteerd. Alle huizen zijn vrijstaand gebouwd, op ruime kavels en hebben een eigen uitstraling. Hoewel de huizen onderling varieÃ«ren wordt eenheid gevonden in min of meer dezelfde rooilijn. Daarnaast zorgen de laanbomen langs de Kerkelaan voor eenheid in de ruimtelijke structuur van de straat.

![afbeelding "i_NL.IMRO.0373.BPKerkelaan5-CO01_0005.png"](i_NL.IMRO.0373.BPKerkelaan5-CO01_0005.png)

Figuur 5\. Architectuur diverse huizen Kerkelaan

![afbeelding "i_NL.IMRO.0373.BPKerkelaan5-CO01_0006.png"](i_NL.IMRO.0373.BPKerkelaan5-CO01_0006.png)

Figuur 6\. Laanbomen in de Kerkelaan

#### 2\.3 Toekomstige situatie

**Aanleiding nieuwbouw**In de bebouwing op de planlocatie was voorheen een hotel/pension met woning gevestigd. Deze functie is echter al lange tijd niet meer aanwezig omdat exploitatie niet meer rendabel was. Het hotel voldoet namelijk niet meer aan de huidige eisen van de tegenwoordige hotelstandaard. Vanwege de verouderde staat van het gebouw, de ligging buiten het centrum van Bergen en de relatief geringe omvang van het pand, is een nieuwe exploitatie als hotel c.q. pension lastig te realiseren en zijn andere exploitanten niet in het hotel geinteresseerd.

Transformatie van het plangebied naar wonen is mede gezien de omgeving, voornamelijk wonen, passend.

In de toekomstige situatie is de hotelbebouwing gesloopt. Op dezelfde locatie is nieuwe bebouwing gerealiseerd. Deze bebouwing bestaat uit twee bouwlagen en een kap. In het gebouw worden in totaal maximaal 5 appartementen gerealiseerd. Vier appartementen met een oppervlakte tussen de 110 en 130 m2 en een penthouse met een oppervlakte van circa 170 m2. Om te kunnen voorzien in de parkeerbehoefte van de bewoners wordt onder het gebouw een parkeerkelder gerealiseerd. In deze parkeerkelder bevindt zich een gemeenschappelijke bergruimte en ruimte voor het parkeren van 9 auto's. Het appartementencomplex wordt voorzien van een lift.

![afbeelding "i_NL.IMRO.0373.BPKerkelaan5-CO01_0007.png"](i_NL.IMRO.0373.BPKerkelaan5-CO01_0007.png)

Figuur 7\. Indicatieve schets nieuw appartementencomplex, gezien vanaf de Kerkelaan

![afbeelding "i_NL.IMRO.0373.BPKerkelaan5-CO01_0008.png"](i_NL.IMRO.0373.BPKerkelaan5-CO01_0008.png)

Figuur 8\. Indicatieve nieuwe inrichting perceel

**Doelgroep**De beoogde doelgroep van de appartementen zijn inwoners van Bergen en omstreken die nu in over het algemeen grote grondgebonden woning wonen. Deze woningen worden, nu de kinderen de deur uit zijn en de leeftijd toeneemt, vaak te groot en vragen te veel onderhoud en beheer. De wens is dan ook om te verhuizen naar een gelijkvloerse, onderhouds arme woning in hun eigen omgeving, maar niet willen inboeten aan kwaliteit door een kleine woonoppervlakte of een grootschalig compex. In de omgeving Bergen is een tekort aan kwalitatieve nieuwbouwappartementen (koop) in kleinschalige gebouwen in het hogere segment. Met voorliggend plan worden kwalitatief hoogwaardige koopappartementen in het hogere segment aangeboden. Het betreft een kleinschalige complex voorzien van lift, met gelijkvloerse appartementen. Hiermee sluit het aan bij de aanwezige vraag.

**Ruimtelijke structuur**Het planvoornemen wordt in overeenstemming met de ruimtelijke structuur van de wijk vorm gegegeven. Aansluiting wordt gezocht met de uitstraling van de gebouwen in de omgeving, zoals bebouwing van maximaal drie bouwlagen, voorzien van een kap en een relatief smalle straatzijde.

### Hoofdstuk 3 Beleidskader

#### 3\.1 Rijksbeleid

##### 3\.1\.1 Structuurvisie Infrastructuur en Ruimte (2012\)

Op 13 maart 2012 is de âStructuurvisie Infrastructuur en Ruimteâ (SVIR) van kracht geworden. In de SVIR is de visie van de rijksoverheid op de ruimtelijke en mobiliteitsopgaven voor Nederland richting 2040 aangegeven. Dit betreft het integrale kader dat de basis vormt voor bestaand en nieuw rijksbeleid met ruimtelijke consequenties. In de SVIR is gekozen voor een meer selectieve inzet van het rijksbeleid dan voorheen. Het Rijk zet in op topsectoren zoals logistiek, water, hightech, creatieve industrie, chemie en voedsel en tuinbouw, waar de kracht van Nederland ligt ten opzichte van internationale concurrenten. Voor de periode tot 2028 zijn de ambities van het Rijk in drie doelen uitgewerkt:

* Vergroten van de concurrentiekracht door versterking van de ruimtelijk\-economische structuur van Nederland;

* Verbeteren van de bereikbaarheid;

* Zorgen voor een leefbare en veilige omgeving met unieke natuurlijke en cultuurhistorische waarden.

Met bovengenoemde doelen zijn dertien nationale belangen aan de orde die in de SVIR verder gebiedsgericht zijn uitgewerkt in concrete opgaven voor de diverse onderscheiden regio's. Buiten deze nationale belangen hebben decentrale overheden meer beleidsvrijheid gekregen op het terrein van de ruimtelijke ordening. De reden hiervoor is dat het kabinet van mening is dat provincies en gemeenten beter op de hoogte zijn van de actuele situatie in de regio en de vraag van bewoners, bedrijven en organisaties en daardoor beter kunnen afwegen welke (ruimtelijke) ingrepen in een gebied nodig zijn. Er zijn in het onderhavige plan geen specifieke nationale belangen die een rol spelen in het plangebied.

##### 3\.1\.2 Ladder voor duurzame verstedelijking

In de Structuurvisie Infrastructuur en Ruimte is de 'ladder voor duurzame verstedelijking' geÃ¯ntroduceerd. Per 1 oktober 2012 is deze ladder als motiveringseis in artikel 3\.1\.6, tweede en derde lid van het Besluit ruimtelijke ordening opgenomen. De Ladder is als instrument waarmee vraag en aanbod van stedelijke functies goed op elkaar afgestemd worden. Per 1 juli 2017 is de ladder aangepast en luidt als volgt:

*'De toelichting van een bestemmingsplan dat een nieuwe stedelijke ontwikkeling mogelijk maakt, bevat een*

*beschrijving van de behoefte aan de voorgenomen stedelijke ontwikkeling. Indien blijkt dat de stedelijke*

*ontwikkeling niet binnen het bestaand stedelijk gebied kan worden voorzien, bevat de toelichting een motivering*

*daarvan en een beschrijving van de mogelijkheid om in die behoefte te voorzien op de gekozen locatie buiten het*

*bestaand stedelijk gebied'.*

Onderzocht moet worden of er wel behoefte is aan de nieuwe stedelijke ontwikkeling. Herstructurering en verbetering van bestaande terreinen dan wel transformatie van bestaande gebouwen heeft de voorkeur boven het ontwikkelen van nieuwe terreinen en gebouwen.

Als nieuwe stedelijke ontwikkeling wordt genoemd: 'ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.' De eerste afweging in de toetsing aan de Ladder is het beantwoorden van de vraag of er sprake is van een nieuwe stedelijke ontwikkeling. Hiervoor kan gekeken worden naar jurisprudentie. Hieruit blijkt dat niet iedere ruimtelijke ontwikkeling als stedelijke ontwikkeling valt te kwalificeren. Of sprake is van een stedelijke ontwikkeling wordt bepaald door de aard en omvang van de stedelijke ontwikkeling in relatie tot de omgeving.

Er is in beginsel sprake van een nieuwe stedelijke ontwikkeling als meer dan 11 woningen worden gerealiseerd. Vanaf 12 woningen is sprake van een nieuwe stedelijke ontwikkeling. Voor overige stedelijke functies wordt gesteld dat voor andere stedelijke ontwikkelingen in de vorm van een terrein 'in beginsel' geen sprake is van een nieuwe stedelijke ontwikkeling als het ruimtebeslag minder dan 500 m2 bedraagt. Bestaat de nieuwe stedelijke ontwikkeling uit een gebouw, dan ligt de ondergrens 'in beginsel' bij een bruto\-vloeropperlvakte van minder dan 500 m2.

Het planvoornemen betreft de ontwikkeling van maximaal 5 appartementen. Op basis van de jurisprudentie is geen sprake van een stedelijke ontwikkeling. Daarnaast worden de appartementen gerealiseerd op de locatie van een voormalig hotel. De bestaande bebouwing kent een planologisch\-juridisch ruimtebeslag van circa 500 m2. De nieuwe bebouwing kent een planologisch\-juridisch ruimtebeslag van circa 400 m2 en neemt hiermee niet toe. Er is dan ook geen sprake van een nieuwe stedelijke ontwikkeling. Nadere motivatie is dan ook niet noodzakelijk.

**Behoefte**Wanneer de Ladder niet van toepassing is op een plan is wel een motivering nodig waaruit blijkt dat sprake is van een goede ruimtelijke ordening. In het kader van uitvoerbaarheid moet onder andere aandacht worden besteedt aan de behoefte van een plan. Paragraaf 3\.2\.2 gaat hier nader op in.

#### 3\.2 Provinciaal beleid

##### 3\.2\.1 Omgevingsvisie Noord\-Holland 2050

De provincie streeft naar een evenwichtige balans tussen economische groei en leefbaarheid. Een economisch vitale provincie draagt bij aan het welzijn, en een leefbare provincie draagt bij aan economische vitaliteit. De provincie staat voor een gezonde en veilige leefomgeving, goed voor mens, plant en dier, en daarmee ook goed voor het economisch vestigingsklimaat binnen de provincie. Dit evenwicht staat ten dienste van duurzame ontwikkeling: toekomstige generaties moeten ook profiteren van de keuzes die wij maken.

In de omgevingsvisie is het principe van 'lokaal wat kan, centraal wat moet' leidend. Hieruit komen een aantal hoofdthema's naar voren:

* Noord\-Holland in beweging, op weg naar een economisch en duurzame toekomst;

* dynamisch schiereiland, benutten van een unieke ligging;

* metropool in ontwikkeling, vergroten agglomeratiekracht door het ontwikkelen van een samenhangend metropolitaan systeem ;

* sterke kernen, sterke regio's, sterke kernen houden regio's vitaal;

* nieuwe energie, economische kansen benutten van energietransitie;

* natuurlijk en vitaal landelijke omgeving, vergroten van biodiversiteit en ontwikkelen van een economisch duurzame agri\-foodsector.

Het planvoornemen betreft de herontwikkeling van bestaand stedelijk gebied. Het bestaande hotel is verouderd en met de ontwikkeling vindt een verbetering en versterking plaats van de kwaliteit van bebouwing in Bergen. Het planvoornemen sluit dan ook aan bij de uitgangspunten van de Omgevingsvisie.

##### 3\.2\.2 Provinciale ruimtelijke verordening 2018

Door Provinciale Staten is op 14 januari 2019 de meest recente versie van de Provinciale Ruimtelijke Verordening (PRV) vastgesteld. Hierin zijn de provinciale belangen zoals opgenomen in de Structuurvisie Noord Holland 2040 uitgewerkt in algemene regels. In de laatste wijziging van de Provinciale Verordening zijn onder andere de artikelen met betrekking tot agrarische bouwpercelen, glastuinbouw en de Leidraad Landschap en Cultuurhistorie aangepast. De gewijzigde PRV is op 1 februari 2019 in werking getreden.

REGIONALE AFSPRAKEN

In de provinciale verordening zijn tevens regels gesteld in aanvulling op de Ladder zoals die in paragraaf 3\.1\.2 is besproken. De belangrijkste hiervan is dat het initiatief moet passen binnen regionaal gemaakte afspraken. Voor de invulling van deze eis moet worden gekeken naar het Regionale Actie Programma (RAP).

In dit verband is aan de orde, dat de gemeente Bergen in het Regionaal Actieprogramma Alkmaar is opgenomen. Binnen de woningmarktregio is sprake van een kwantitatieve regionale behoefte aan ca. 9\.626

woningen en binnen de gemeente Bergen zelf aan 561 woningen tot 2026\. Volgens de prognoses kan de regio Alkmaar, met de aanwezige harde en zachte plannen, de komende tien jaar ruimschoots voorzien in de behoefte aan woningen. Wanneer echter alleen de harde plannen worden beschouwd, is er ruimte voor 349 woningen. Het is volgens zowel het Rijk, Provincie als jurisprudentie zo dat om te beoordelen of in de behoefte kan worden voorzien, sec naar de harde plannen dient te worden gekeken.

De regio geeft bij nieuwbouw de prioriteit aan de ontwikkeling van woningen op inbreidingslocaties en nabijheid van voorzieningen, transformatie van bestaand vastgoed naar woningen staat hierin voorop. EÃ©n van de amibties van de regio is om met verduurzaming van woningen, bij te dragen aan een betaalbare, aantrekkelijke en toekomstbestendige woningvoorraad. Nieuwbouwplannen moeten een versterking opleveren van de bestaande kwaliteiten die in de regio Alkmaar aanwezig zijn. Gemeenten hebben hierin zelf de vrijheid om wijzigingen in hun woningbouwprogramma aan te brengen waarbij best scorende projecten mogen worden geselecteerd met behulp van een kwalitatief afwegingskader.

Met het planvoornemen worden maximaal 5 appartementen mogelijk gemaakt op een binnenstedelijke locatie van een voormalig hotel. Het bestaande hotel is verouderd en voldoet niet aan de huidige wensen maar ook niet aan de toekomstige (duurzame) wensen.

De beoogde doelgroep van de appartementen zijn inwoners van Bergen en omstreken die nu een over het algemeen grote grondgebonden woning bewonen. Deze woningen worden, nu de kinderen de deur uit zijn en de leeftijd toeneemt, vaak te groot en vragen te veel onderhoud en beheer. De wens is dan ook om te verhuizen naar een gelijkvloerse onderhouds arme woning in hun eigen omgeving maar niet willen inboeten aan kwaliteit door een kleine woonoppervlakte of een grootschalig compex. In de omgeving Bergen is een tekort aan kwalitatieve nieuwbouwappartementen in kleinschalige gebouwen in het hogere segment. Met voorliggend plan worden kwalitatief hoogwaardige appartementen in het hogere segment aangeboden. Het betreft een kleinschalige complex en wordt duurzaam en toekomstbestendig gebouwd. Het planvoornemen sluit dan ook aan bij de provinciale verordening 2018\.

##### 3\.2\.3 Provinciale Woonvisie 2010\-2020

Het provinciale beleid inzake woningbouw is vastgelegd in de Provinciale Woonvisie 2010\-2020\. Deze woonvisie sluit aan op de structuurvisie en schetst de kaders voor regionaal woonbeleid. Vooral het kwalitatieve aspect van wonen komt in deze visie aan de orde.

De speerpunten van dit beleid zijn:

* 1\. Verbeteren van de afstemming tussen vraag en aanbod voor alle consumenten, en specifiek voor doelgroepen die minder kansen hebben op het vinden van een geschikte woning;

* 2\. Verbeteren van de mate waarin voorzieningen in de woonomgeving aansluiten bij de vraag van bewoners;

* 3\. Verbeteren van de duurzaamheid van het woningaanbod en de woonomgeving.

Het planvoornemen voorziet in appartementen in een stedelijk woonmilieu. De appartementen zijn geschikt voor het hogere segment. De appartemenen worden toekomstbestendig gebouwd. Met toekomstbestendig wordt bedoeld, het bouwen voor de groeiende doelgroep senioren, waardoor de woningen die zij achterlaten vrijkomen voor doorstromers op de woningmarkt. Daarnaast voldoen de nieuwe appartementen aan de huidige duurzaamheidseisen (BENG, gasloos bouwen, e.d.). Het bestemmingsplan sluit aan op het derde speerpunt uit de Provinciale Woonvisie.

#### 3\.3 Regionaal beleid

##### 3\.3\.1 Woonvisie regio Alkmaar 2013\-2020

Voor de regio Alkmaar is door de betreffende gemeenten een woonvisie vastgesteld. De regionale woonvisie legt kaders vast voor de lokale woonvisies van de gemeenten en geeft richting voor afspraken met marktpartijen. Deze woonvisie is de opvolger van de Regionale Woonvisie Noord\-Kennemerland 2005\-2015\.

De woonvisie geeft aan dat er in de regio getalsmatig nog geen grote knelpunten zijn, maar op termijn kan er schaarste komen in de goedkope voorraad en krijgt de regio met vergrijzing te maken. Wel is er nu sprake van een beperkte doorstroming in zowel koop als huur. Naast een kwantitatieve balans is er een verdelingsvraagstuk. Om de markt zijn werk te laten doen en ook in de toekomst de aantallen woningen in balans te houden met de behoefte, zal in de regio Alkmaar slimmer moeten worden omgegaan met de huidige voorraad, verstandig moeten worden toegevoegd en âvinger aan de polsâ moeten worden gehouden ten aanzien van de betaalbaarheid.

In de regionale woonvisie is geconstateerd dat er meer woningen gepland zijn dan nodig om te voorzien in de behoefte. Tegelijkertijd blijken er minder woningen gebouwd te worden dan waar behoefte aan is. In de woonvisie is dan ook afgesproken om dit te monitoren. De Regionale Woonvisie sluit aan op het provinciale\- en rijksbeleid.

##### 3\.3\.2 Regionaal Actie Programma regio Alkmaar

De provincie Noord\-Holland wil eraan bijdragen dat de inwoners van Noord\-Holland in 2020 beschikken over voldoende woningen met een passende kwaliteit en in een aantrekkelijk woonmilieu. Daartoe heeft zij het instrument Regionale Actieprogrammaâs Wonen (RAP) ontwikkeld. Hierin maken regioâs en provincie afspraken over de gewenste woningbouwproductie, passend bij de vraag in kwantitatieve en kwalitatieve zin.

Het Regionaal Actie Programma is tot stand gekomen met de betrokkenheid van de provincie Noord\-Holland en de regio Alkmaar (in casu de gemeenten Alkmaar, Bergen, Castricum, Graft\-De Rijp, Heerhugowaard, Heiloo, Langedijk en Schermer). In het RAP is aangegeven dat voor de nieuwbouwprogrammering de actuele provinciale prognose voor demografie en woningbouw en andere recente prognoses worden gehanteerd. Uitgangspunt is daarbij dat iedere gemeente in de regio Alkmaar de lokale uitbreidingsbehoefte kan faciliteren. Bij de prognose wordt een bandbreedte gehanteerd waarbij afwijkingen zowel aan de bovenkant als de onderkant mogelijk zijn. Met de harde plancapaciteit wordt de actuele uitbreidingsbehoefte niet geheel ingevuld. De 5 woningen die met dit bestemmingsplan mogelijk worden gemaakt zijn passend binnen de aanwezige behoefte van de regio.

#### 3\.4 Gemeentelijk beleid

##### 3\.4\.1 Ruimtelijke visie op hotels en pensions (2008\)

De ruimtelijke visie op hotels en pensions is door de gemeente Bergen opgesteld om te hanteren als toetsingscriteria bij verzoeken om wijziging van hotel\- en pensions naar woonfuncties.

De gemeente Bergen heeft een aantal brongebieden die een concentratie van activiteiten zoals detailhandel, horeca en toeristische attracties bevatten. Zij zijn de bron van toeristische inkomsten en spin\-off en zijn derhalve van groot belang voor het karakter, de economie en samenleving van de gemeente Bergen. Veelal zijn deze brongebieden zo kleinschalig dat vestiging van verblijfsaccommodaties tot overlast leidt. De hotels en pensions liggen daarom vaak direct tegen zo'n brongebied aan. De gebieden waar hotels en pensions welkom zijn worden de concentratiegebied genoemd. Hotels binnen deze gebieden dienen behouden te blijven. Rondom de toeristische brongebieden zijn gemengde gebieden te benoemen. Hierin is een menging van diverse functies en wonen aanwezig. Vestiging van verblijfsaccommodaties is in deze zone aanvaardbaar.

![afbeelding "i_NL.IMRO.0373.BPKerkelaan5-CO01_0009.png"](i_NL.IMRO.0373.BPKerkelaan5-CO01_0009.png)

Figuur 9\. Uitsnede kaart vestigingsgebieden verblijfsaccommodaties, plangebied in rood omcirkeld

Binnen de zogenoemde concentratiegebieden is het in principe niet toegestaan om hotels en pensions te sluiten of slopen voor de omzetting of nieuwbouw van appartementen of woningen. Het plangebied is gelegen buiten een concentratiegebied waarmee omschakeling van hotel naar wonen mogelijk is. De woonfunctie is passend binnen het functionele beeld van de Kerkelaan waar zich met name woningen bevinden.

Bij verzoeken tot functieverandering wordt een plan getoetst aan de volgende criteria:

* 1\. de vorm een uitstraling van het pand;

* 2\. is er sprake van sloop of behoud van het bestaande pand

* 3\. de toe\- of afname van overlast;

* 4\. welke functie wordt gerealiseerd en past deze binnen de ruimtelijke structuur;

* 5\. uitbreidingsmogelijkheden.

* 1\. plannen voor functieverandering dienen zoveel mogelijk aan te sluiten bij het profiel van het gebied waarop zij betrekking hebben. Het plangebied en de omgeving daarvan kenmerkt zich door een woongebied. De functieverandering naar wonen past dan ook goed in de omgeving.

* 2\. de bouwtechnische staat kan reden zijn om een functieverandering toe te staan. De huidige bouwkundige staat van de bebouwing is niet optimaal en voldoet niet meer aan de huidige eisen. De bebouwing, zowel in\- als exterieur is verouderd. Om te functioneren als volwaardig hotel en te kunnen voldoen aan de wensen van nu is een grote verbouwing noodzakelijk. De kosten van deze verbouwing zijn hoog, hiermee is nieuwbouw meer realistisch.

* 3\. overlast van de functieverandering dient te worden geminimaliseerd. Het verkeersaspect speelt hierin een grote rol. Met het planvoornemen wordt de functie gewijzigd naar wonen. Ten opzichte van de huidige situatie neemt het aantal verkeersbewegingen per gemiddelde weekdag toe, maar past binnen de verkeersstromen van de directe omgeving van het plangebied. De omliggende wegen kunnen de (geringe) toename eenvoudig verwerken. Parkeren wordt op eigen terrein voorzien door middel van een parkeerkelder. Overlast van verkeer of parkeren wordt hiermee tot een minimum beperkt.

* 4\. de functieverandering dient een positief effect te hebben op de omgeving. De bebouwig van de nieuwe appartementen wordt door de welstandscommissie van de gemeente Bergen gecontroleerd. Hierbij zal worden gekeken naar het straatbeeld, de ruimtelijke kwaliteit en de uitstraling van de nieuwe bebouwing. Een positief oordeel zal af worden gegeven als sprake is van een positief effect op de omgeving.

* 5\. bij de functieverandering van een hotel of pension moet ook rekening gehouden worden met de potentie van een kavel of het pand. Indien in de huidige situatie de mogelijkheid bestaat tot het uitbreiden of verbeteren van de hotel\- of pensionfunctie wordt de voorkeur gegeven aan deze verbetering of uitbreiding in plaats van een functiewijziging. In het plangebied zijn de uitbreidingsopties zeer beperkt. De huidige bebouwing beslaat een groot oppervlakte van de kavel. Tevens brengt de verbetering of uitbreiding hoge kosten met zich mee.

##### 3\.4\.2 Woonvisie 2015\-2020

Op 28 januari 2016 is de lokale woonvisie 'Wonen in de gemeente Bergen 2015\-2020' vastgesteld. De gemeente schetst hierin de gewenste ontwikkeling van het wonen tot 2020\.

De gemeente heeft voor de periode tot 2020 de onderstaande beleidsdoelen geformuleerd:

* Het zorgen voor een kwalitatief goed woningaanbod (geschiktheid, kwaliteit en duurzaamheid);

* Het realiseren van een gedifferentieerd woningaanbod;

* Het vergroten van de betaalbaarheid;

* Het huisvesten van de huidige en toekomstige inwoners (doelgroepen);

* Flexibiliteit en maatwerk.

Bij het zorgen voor een kwalitatief goed woningaanbod gaat het niet alleen om geschiktheid van de woningen, maar ook om het verbeteren van de kwaliteit en het vergroten van duurzaamheid en energiezuinigheid. Het planvoornemen sluit hierbij aan door het realiseren van 5 appartementen die duurzaam en energiezuinig worden gebouwd.

Zoals in paragraaf 2\.3 beschreven is de doelgroep van de beoogde woningen inwoners van Bergen en sluit het planvoornemen aan bij de aanwezige vraag.

##### 3\.4\.3 Nota Ruimtelijk Parkeren 2014

In 2014 zijn de gemeentelijke parkeernormen herijkt in de Nota Ruimtelijk Parkeren 2014\. In het plan is hier rekening mee gehouden. In de regels van dit bestemmingsplan is geborgd dat wordt voldaan aan de geldende parkeernormen.

##### 3\.4\.4 Beleidsnota Duurzaamheidsbeleid 2017 \- 2020

De gemeente kiest nadrukkelijk voor duurzame ontwikkeling. Samen met haar inwoners en ondernemers streeft de gemeente naar energieneutraal handelen en een toekomstgerichte inrichting van de leefomgeving. De gemeente Bergen streeft naar een CO2 \- en energieneutrale gemeente in 2030, omdat naast klimaat ook uitputting van voorraden, stijging van woonlasten en economische kansen goede argumenten zijn om te investeren in energiebesparing en duurzame opwekking van energie. Maar het duurzaamheidsbeleid is breder dan energie. Het gaat ook over duurzame ruimtelijke ontwikkeling, maatschappelijk verantwoord ondernemen bij bedrijven en duurzame mobiliteit. Het gaat daarbij bijvoorbeeld om het gedrag van Bergenaren: als bewoner, automobilist of werknemer op kantoor. De gemeente gaat haar doelstellingen samen met partners in Bergen realiseren. Met andere betrokkenen effectief samenwerken betekent actief inspelen op ontwikkelingen die zich aandienen. Het beleid geeft aan waar de inspanningen van Bergen zich de komende jaren op richten om deze ambitie te behalen.

Voor de nieuwbouw van woningen geldt dat zoveel mogelijk gestreefd wordt naar de norm 'nul op de meter' of 'all\-electric'. Daarnaast moeten bij nieuwbouw en renovatie zo veel mogelijk circulaire bouwmaterialen worden toegepast en wordt bij de bouw afvalscheiding gefaciliteerd.

Voorliggend bestemmingsplan voorziet in de nieuwbouw van 5 appartementen die duurzaam en energiezuinig worden gebouwd. Per 1 juli 2018 moeten alle nieuwbouwwoningen gasloos worden gebouwd. De nieuwe appartementen krijgen dan ook geen gasaansluiting maar worden voorzien van bijvoorbeeld een warmtepomp, zonnepanelen of andere duurzame systemen. Daarnaast wordt tijdens de bouwwerkzaamheden zoveel mogelijk gewerkt met afvalscheiding en waar mogelijk, hergebruik van materialen. Het voornemen voldoet dan ook aan de Beleidsnota Duurzaamheidsbeleid 2017\-2020\.

##### 3\.4\.5 Welstandsnota (2004\)

Voor het gehele grondgebied van de gemeente Bergen heeft de gemeenteraad een welstandsnota vastgesteld (juni 2004\). In deze nota zijn de criteria beschreven die ten grondslag liggen aan de welstandsbeoordeling bij het beoordelen van bouwplannen. In de nota komen, na een hoofdstuk over het ruimtelijke welstandsbeleid in Bergen, de welstandscriteria aan de orde. Allereerst komen daarbij de algemene welstandscriteria aan de orde, vervolgens de 'relatieve' welstandscriteria voor specifieke gebieden en objecten. Tot slot komen de 'absolute' criteria aan bod voor de sneltoets van veel voorkomende kleine bouwwerken. De vooroorlogse monumentale uitbreidingen van Bergen, de dorpskern en de lintbebouwing, hebben een bijzonder welstandsniveau toegekend gekregen. In deze gebieden moet de ruimtelijke samenhang worden gehandhaafd, hersteld of zelfs versterkt worden. Het welstandstoezicht dient een bijdrage te leveren aan het versterken van de bestaande en/of gewenste kwaliteit. De bouwplannen worden voorgelegd aan de welstandscommissie.

#### 3\.5 Conclusie

Het planvoornemen past binnen zowel de rijks, provinciale, regionale als gemeentelijke beleidskaders.

### Hoofdstuk 4 Omgevingsaspecten

#### 4\.1 Water

##### 4\.1\.1 Beleidskader

Op basis van beleid dat voortkomt uit de nota 'Waterbeleid 21e eeuw' is een watertoetsproces ingesteld bij de ruimtelijke planvorming. Het watertoetsproces heeft tot doel om elkaar vroegtijdig te informeren, adviseren, afwegen en beoordelen van het belang van water en dit in ruimtelijke plannen gestalte te geven. Een watertoetsproces leidt onder andere tot een waterparagraaf in het plan. De diepgang van de watertoets en de inhoud van de waterparagraaf kan verschillen naar de aard van het plan. De watertoets moet er voor gaan zorgen dat er bij de inrichting van ons land bewust rekening wordt gehouden met water. De waterbeheerder en initiatiefnemer nemen daarvoor samen de waterhuishoudkundige doelstellingen zichtbaar en evenwichtig mee bij alle ruimtelijke plannen of ingrepen.

##### 4\.1\.2 Analyse

Voor voorliggend planvoornemen is een watertoets aangevraagd bij het Hoogheemraadschap Hollands Noorderkwartier (HHNK). Uit het advies, zie bijlage 1 komt het volgende naar voren:

* het plan heeft een beperkte invloed op de waterhuishouding;

* compenserende maatregelen zijn niet nodig, omdat het plan geen/slechts in zeer beperkte mate een toename van verharding mogelijk maakt;

* geadviseerd wordt om een gescheiden stelsel van hemelwater en afvalwater aan te leggen en om het gebruik van materialen als koper, lood en zink zoveel mogelijk te vermijden;

* voor de bouw van de kelder is sprake van tijdelijke grondwateronttrekking. Het onttrekken van grondwater korter dan 6 maanden met een hoeveelheid minder dan 15\.000 m3 per maand in een 'niet kwetsbaar gebied' en 8\.000 m3 in een 'kwetsbaar gebied' valt onder de algemene regels van het Keur waarvoor geen vergunning voor ontrekking vereist is.

##### 4\.1\.3 Conclusie

Gelet op de inhoud van het wateradvies, wordt geconcludeerd dat het aspect water geen belemmering vormt voor de uitvoerbaarheid van voorliggend plan.

#### 4\.2 Bodem

##### 4\.2\.1 Beleidskader

In een bestemmingsplan dat nieuwe functies mogelijk maakt dient de bodemgesteldheid in kaart te worden gebracht. Onderzocht moet worden of de bodem verontreinigd is en wat voor gevolgen een eventuele bodemverontreiniging heeft voor de uitvoerbaarheid van het plan. Wanneer (een deel van) de bodem in het plangebied verontreinigd is, moet worden aangetoond dat het bestemmingsplan, rekening houdend met de kosten van sanering, financieel uitvoerbaar is.

##### 4\.2\.2 Analyse

Voor de bodemkwaliteit ter plaatse van het plangebied is het Bodemloket geraadpleegd. De kaart van het Bodemloket geeft voor het perceel geen bodeminformatie weer. In dit stadium is alleen globaal iets over de geschiktheid van de bodem voor het voorgenomen gebruik te zeggen. Dit wordt gedaan op basis van de bodemfunctieklassenkaart van de gemeenten Alkmaar, Bergen, Castricum, Heerhugowaard en Heiloo, in de omgeving uitgevoerde onderzoeken en eventuele historisch verdachte activiteiten op of in de omgeving van de locatie.

De locatie valt op basis van de bodemfunctieklassekaart in de kwaliteitsklasse 'Wonen'. Deze kwaliteit is geschikt voor de beoogde functie. In de huidige situatie is het perceel in gebruik als hotel met woning en zal in de toekomstige situatie het perceel gebruikt worden voor alleen wonen. De gevoeligheid van de beoogde functie wijzigt hiermee niet. Een hotel is namelijk ook een bouwwerk waarin voortdurend of nagenoeg voortdurend (meer dan 2 uur per (werk)dag) mensen verblijven (artikel 8 lid 3 Woningwet). Gezien het huidige gebruik zijn geen verontreinigingen in de bodem te verwachten.

Om deze verwachtingen te kunnen bevestigen is een verkennend bodemodnerzoek uitgevoerd. Zie voor de volledige rapportage Bijlage 2. Uit dit onderzoek komt naar voren dat geen belemmering bestaan voor de uitvoerbaarheid van het planvoornemen wat betreft het aspect bodemkwaliteit.

##### 4\.2\.3 Conclusie

Het planvoornemen is wat betreft het aspect bodem uitvoerbaar.

#### 4\.3 Erfgoed

De Monumentenwet 1988 is per 1 juli 2016 vervallen. Een deel van de wet is op deze datum overgegaan naar de Erfgoedwet. Het deel dat betrekking heeft op de besluitvorming in de fysieke leefomgeving gaat over naar de Omgevingswet, wanneer deze naar verwachting in 2021 in werking treedt. Vooruitlopend op de datum van ingang van de Omgevingswet zijn deze artikelen te vinden in het Overgangsrecht in de Erfgoedwet, waar ze ongewijzigd van toepassing blijven zolang de Omgevingswet nog niet van kracht is.

De Erfgoedwet bundelt en wijzigt een aantal wetten op het terrein van cultureel erfgoed. De kern van deze wet is dat, wanneer de bodem wordt verstoord, de archeologische resten intact moeten blijven (in situ). Wanneer dit niet mogelijk is, worden archeologische resten opgegraven en elders bewaard (ex situ). Daarnaast dient ieder ruimtelijk plan een analyse van de overige cultuurhistorische waarden van het plangebied te bevatten. Het doel hiervan is om cultuurhistorische belangen meer te laten meewegen in de ruimtelijke ordening. Hiertoe is op 1 januari 2012 het Besluit ruimtelijke ordening gewijzigd, waarbij dit voorschrift in artikel 3\.1\.6, tweede lid, onderdeel a is opgenomen. Voor zover in een plangebied sprake is van erfgoed, dient op grond van voorgaande dan ook aangegeven te worden op welke wijze met deze cultuurhistorische waarden en in de grond aanwezige of te verwachten archeologie rekening wordt gehouden.

##### 4\.3\.1 Archeologie

De bodem, en dus ook de eventueel daarin aanwezige archeologische waarden, zullen als gevolg van de ontwikkeling verstoord worden. In het plangebied is een archeologisch beschermingsregime van kracht. Indien de benodigde ingrepen een oppervlak groter dan 500 m2 beslaan is nader archeologisch onderzoek noodzakelijk.

De beoogde ontwikkeling beslaat een oppervlakte van circa 400 m2 en overschrijdt de onderzoeksoppervlaktes niet. Archeologisch onderzoek is dan ook niet noodzakelijk.

##### 4\.3\.2 Cultuurhistorie

Uitgangspunt voor het plangebied met betrekking tot cultuurhistorie is dat de aanwezige waarden beschermd dienen te worden en dan wel als uitgangspunt gelden voor nieuwe ontwikkeling.

Tussen 1912 en 1915 ontstond het Van Reenenpark rond een ovaal hertenkamp, welke voorheen onderdeel uitmaakte van de renbaan. Dit villagebied laat een staalkaart zien van de Nederlandse villabouw tussen 1900 en 1940\. Het plangebied maakt onderdeel uit van deze villawijk.

Voor het Van Reenenpark zijn in het geldende bestemmingsplan een aantal uitgangspunten bij ontwikkeling genoemd:

* Behoud van het groene karakter van het gebied, bestaande uit het openbare en het particuliere groen.

* Voorkomen van het verder dichtslibben van de voorkomende diepe achtererven.

* Behoud van groenstructuren en \-elementen van de percelen die liggen binnen de structuur van 't Oude Hof.

* Behoud van het overwegende vrijstaande en semivrijstaande karakter van de bebouwing.

* Toevoegingen van nieuwe hoofdgebouwen, bijvoorbeeld als gevolg van splitsing of samenvoeging van percelen, uitsluitend indien de ruimtelijke situatie dit toelaat, in het bijzonder voor wat betreft de verhouding tussen bebouwd/onbebouwd, massa, onderlinge afstanden en afstanden tot de wegen.

* Splitsing van woningen in meerdere wooneenheden is in beginsel niet toegestaan. Uitzonderingen zijn denkbaar in de nabijheid van het centrum en afhankelijk van een aantal ruimtelijke aspecten zoals de grootte van het hoofdgebouw, de verhouding bebouwd/onbebouwd in relatie tot de omgeving, de mogelijkheden voor parkeren en de privacygevoeligheid van omliggende percelen.

De aanwezige bebouwing wordt gesloopt. De bebouwing is traditioneel vormgegeven en beschikt over enige cultuurhistorische waarden. Deze cultuurhistorische waarden zijn niet zodanig dat het pand in stand moet worden gehouden, rekening houdend met de slechte bouwkundige staat van het pand. Het nieuw te bouwen pand wordt volledig in de karakteristiek van de wijk teruggebouwd. Daarnaast blijft het bestaande groen in het plangebied (bomen) blijven behouden.

##### 4\.3\.3 Conclusie

Op basis van de hiervoor genoemde argumenten is het planvoornemen wat betreft archeologie en cultuurhistorie uitvoerbaar.

#### 4\.4 Ecologie

##### 4\.4\.1 Beleidskader

In ruimtelijke plannen moet worden aangegeven hoe de ontwikkelingen die hierin mogelijk worden gemaakt zich verhouden met de wet\- en regelgeving op het gebied van natuurbescherming. De Wet Natuurbescherming (Wnb) die 1 januari 2017 in werking is getreden, vormt hierbij het juridisch kader. Onderdeel van de Wnb is soortenbescherming van planten en dieren. Dit betreffen:

* alle van nature in Nederland in het wild voorkomende vogels die vallen onder de Vogelrichtlijn(art. 3\.1\-3\.4 Wnb);

* dier\- en plantensoorten die beschermd zijn op grond van de Habitatrichtlijn en de verdragen van Bern en Bonn (art. 3\.5\-3\.9 Wnb);

* nationaal beschermde dier\- en plantensoorten genoemd in de bijlage van de wet (art. 3\.10\-3\.11 Wnb).

Van deze laatstgenoemde groep beschermde soorten mogen provincies een zogenaamde 'lijst met vrijstellingen' opstellen (art. 3\.11 Wnb). Voor de soorten op deze lijst geldt een vrijstelling van de verboden genoemd in art. 3\.10 eerste lid van de Wnb.

In de Wnb is eveneens de bescherming van Natura 2000\-gebieden, geregeld. Plannen en projecten met negatieve effecten op deze gebieden zijn vergunningsplichtig. Relevant daarbij is dat de Wnb een externe werking kent. Van externe werking is sprake als activiteiten buiten een Natura 2000\-gebied van invloed zijn op de natuurwaarden in een Natura 2000\-gebied.

De Provinciale Ruimtelijke Verordening van de provincie Noord\-Holland bepaalt dat een bestemmingsplan geen bestemmingen en regels bevat die omzetting naar de natuurfunctie onomkeerbaar belemmeren en de wezenlijke kenmerken en waarden van het NNN (voorheen EHS) en de ecologische verbindingszones significant kunnen aantasten.

##### 4\.4\.2 Analyse

Voor het beoogde planvoornemen is een ecologische inventarisatie uitgevoerd. De volledige rapportage is opgenomen in Bijlage 3. Uit het onderzoek komt het volgende naar voren:

SOORTENBESCHERMING

Het is niet uitgesloten dat bij de sloop van het voormalige hotel jaarrond beschermde nestplaatsen van huismus en gierzwaluw verloren gaan. Daarom is nader onderzoek nodig om te bepalen of daadwerkelijk nesten van deze soorten aanwezig zijn. Op basis daarvan kan worden bepaald of een ontheffing van de Wnb moet worden aangevraagd.

Verblijfplaatsen van vleermuizen kunnen eveneens niet worden uitgesloten in het te slopen hotel. Daarom is nader onderzoek nodig om te bepalen of verblijfplaatsen aanwezig zijn. Op grond van het nader onderzoek kan worden bepaald of een ontheffing van de Wnb moet worden aangevraagd. In de grote beuk ten noordoosten van het hotel zijn eveneens potentiÃ«le vleermuisverblijfplaatsen aanwezig. Deze boom blijft behouden. Aanvullend onderzoek in de boom om te bepalen of de holtes daadwerkelijk in gebruik zijn door vleermuizen is niet noodzakelijk.

Bij uitvoering van het plan moet rekening worden gehouden met het broedseizoen van vogels. Verder dient in verband met mogelijke vliegroutes van vleermuizen tijdens de aanlegfase en gebruiksfase gebruik te worden gemaakt van bouwlampen en buitenverlichting met gerichte lichtarmaturen. Tot slot wordt geadviseerd om vestiging van rugstreeppad tijdens de aanlegfase te voorkomen.

GEBIEDSBESCHERMING

Het plangebied ligt op een afstand van circa 120 m van het dichtsbijzijnde in het kader van de Wnb beschermd gebied, namelijk het Natura 2000 gebied 'Noordhollands Duinreservaat'. Het meest nabijgelegen NNN\-gebied ligt op ongeveer 330 m ten westen van het plangebied. Dit deel van het NNN is eveneens onderdeel van het Natura 2000\-gebied. Op circa 1 km ten zuiden van het plangebied ligt het dichtsbijzijnde weidevogelleefgebied.

PotentiÃ«le effecten op het Natura 2000\-gebied blijven beperkt tot externe werking doordat het plangebied buiten dit Natura 2000\-gebied ligt. De aangewezen habitattypen zijn gevoelig tot zeer gevoelig voor verzuring en vermesting door stikstofdepositie. Gezien de relatief kleine afstand tot het Natura 2000\-gebied, zijn negatieve effecten door stikstofdepositie niet op voorhand uitgesloten. Daarom is een Aeriusberekening uitgevoerd om een eventuele toename van stikstofdepositie in kaart te brengen. Uit de Aerius\-berekening komt naar voren dat het plan niet leidt tot een toename van stikstofdepositie in stikstofgevoelige Natura 2000\- gebieden. De Aeriusberekening is als bijlage bij de ecologische inventarisatie opgenomen, zie bijlage 3.

Behalve stikstofdepositie zijn hooguit effecten mogelijk als gevolg van optische verstoring en betreding van aangewezen vegetatietypen als gevolg van een toename van recreatie in het Natura 2000\-gebied. Gezien het lage aantal van 5 appartementen zal hooguit sprake zijn van een zeer geringe toename van het aantal bezoekers aan het Noordhollands Duinreservaat. Dit zal zeker niet leiden tot negatieve effecten op aangewezen habitattypen, mede gelet op het grote aantal bezoekers aan het gebied in de huidige situatie.

Gezien de huidige terreinomstandigheden, de afstand tot NNN\- en weidevogelleefgebieden en de aard van het plan, zijn met betrekking tot het voorgenomen plan geen negatieve effecten op in het kader van het provinciaal ruimtelijk natuurbeleid beschermde gebieden te verwachten.

AANVULLEND ECOLOGISCH ONDERZOEK

Naar aanleiding van de ecologische inventarisatie is aanvullend onderzoek uitgevoerd naar gierzwaluw, huismus en vleermuis. Uit het aanvullend onderzoek is naar voren gekomen dat (nest\- en verblijfplaatsen van) deze soorten niet in het plangebied voorkomen. De volledige rapportage is te vinden in bijlage 4. Op basis van het aanvullend onderzoek is het planvoornemen dan ook uitvoerbaar.

##### 4\.4\.3 Conclusie

Het planvoornemen is wat betreft het aspect ecologie uitvoerbaar.

#### 4\.5 Geluid

##### 4\.5\.1 Wegverkeerslawaai

In 1979 is de Wet geluidhinder (Wgh) in werking getreden. De Wgh is er op gericht om de geluidhinder vanwege onder andere wegverkeerslawaai, spoorweglawaai en industrielawaai te voorkomen en te beperken. De Wgh bepaalt dat de âgeluidbelastingâ op gevels van woningen en andere geluidgevoelige objecten niet hoger mag zijn dan een in de wet bepaalde norm.

Industrie en spoorweglawaai is niet aan de orde in en nabij het plangebied. In de hiernavolgende alinea's is daarom enkel op wegverkeerslawaai ingegaan.

In artikel 74 van de Wet geluidhinder is bepaald dat zich langs alle wegen een geluidszone bevindt, uitgezonderd:

* de wegen die zijn gelegen binnen een als woonerf aangeduid gebied;

* de wegen waarop een maximumsnelheid geldt van 30 km/uur.

##### 4\.5\.2 Analyse

Het plangebied is gelegen aan de Kerkelaan. Hierop is een maximumsnelheid van 30 km/uur toegestaan. Op deze weg is geen geluidszone op basis van de Wet geluidhinder van toepassing. De verkeersintensiteiten op deze weg, de vormgeving en het functionele gebruik van de weg zijn hiermee in overeenstemming, zie navolgende afbeelding. Akoestisch onderzoek naar de geluidbelasting op de nieuwe appartementen is dan ook niet noodzakelijk. Bovendien mag verwacht worden dat de Kerkelaan geen hogere geluidbelasting heeft op de nieuwe appartementen dan de wettelijk bepaalde norm van 48 dB(A). Om die reden is sprake van een goed woon\- en leefklimaat in het kader van wegverkeerslawaai, en dus sprake van een goede ruimtelijke ordening.

![afbeelding "i_NL.IMRO.0373.BPKerkelaan5-CO01_0010.png"](i_NL.IMRO.0373.BPKerkelaan5-CO01_0010.png)

Figuur 10\. Weergave Kerkelaan gezien vanaf Komlaan

##### 4\.5\.3 Conclusie

Het planvoornemen is wat betreft het aspect geluid uitvoerbaar.

#### 4\.6 Verkeer, parkeren en luchtkwaliteit

##### 4\.6\.1 Beleidskader

Voor een ruimtelijk plan geldt dat de verkeerseffecten die optreden als gevolg van een planvoornemen in het kader van een goede ruimtelijke ordening moeten worden onderbouwd. De nadruk ligt daarbij op de effecten van de ontwikkeling op de verkeersafwikkeling en parkeren (bereikbaarheid), de verkeersveiligheid en de verkeershinder (leefbaarheid). In publicatie nr. 381 'Toekomstbestendig parkeren; van parkeerkencijfers naar parkeernormen' (2018\) van het CROW (het nationale kennisplatform voor infrastructuur, verkeer, vervoer en openbare ruimte) zijn vuistregels en kengetallen aangereikt om verkeerseffecten bij ontwikkelingen te bepalen. De richtlijnen van het CROW gaan uit van een bandbreedte van minimale en maximale parkeerkencijfers.

##### 4\.6\.2 Analyse

**Verkeer**Op basis van de kencijfers van het CROW (Wonen; koop, appartement duur; matig stedelijk; schil centrum) geldt voor het planvoornemen een minimale verkeersgeneratie van minimaal 6,5 en maximaal 7,3 motorvoertuigen per gemiddelde weekdag per woning. Voor vijf appartementen komt het totaal neer op een verkeersgeneratie van minimaal 32,5 en maximaal 36,5 motorvoertuigen per gemiddelde weekdag.

In de huidige situatie is een 1\-sterren hotel met inpandige bedrijfswoning aanwezig. Voor het hotel geldt op basis van het CROW een verkeersgeneratie van minimaal 1,9 en maximaal 2,4 motorvoertuigen per 10 kamers. In het hotel zijn 13 kamers aanwezig. In totaal is de huidige verkeersgeneratie van het hotel minimaal 2,5 en maximaal 3,1 motorvoertuigen per gemiddelde weekdag. Hiernaast moet de bevoorrading rekening gehouden worden met 1 middelzwaar motorvoertuig voor linnengoed en overig materiaal. Voor de bedrijfswoning is gebruik gemaakt van de kencijfers van een appartement (Wonen; koop, appartement duur; matig stedelijk; schil centrum). Hierbij hoort een verkeersgeneratie van minimaal 6,5 en maximaal 7,3 motorvoertuigen per gemiddelde weekdag. Het hotel (incl. bedrijfswoning) heeft een totale verkeersgeneratie van minimaal 9 en maximaal 10,4 motorvoertuigen en 1 middelzwaar motorvoertuig per gemiddelde weekdag.

Met het planvoornemen is dan ook sprake van een verkeerstoename van minimaal 23,5 en maximaal 26,1 motorvoertuigen per gemiddelde weekdag. Er vindt dan ook geen onevenredige aantasting van het omliggende wegennet plaats.

**Parkeren**De gemeente Bergen heeft haar eigen parkeerbeleid 'Nota Ruimtelijke Parkeren 2014'. De beoogde ontwikkeling valt in de hoofdgroep 'Wonen' en subgroep 'koop, etage, duur (\>120 m2)'. Het plangebied is gelegen in de schil van het centrum. Hiervoor geldt een parkeernorm van 1,7 parkeerplaats per woning. Met het planvoornemen worden 5 appartementen gerealiseerd. De parkeerbehoefte voor de appartementen komt hiermee neer op 8,5 parkeerplaatsen. Met het planvoornemen wordt een parkeerkelder gerealiseerd die ruimte biedt voor 9 auto's. De ontwikkeling voldoet dan ook aan de normen zoals gesteld in de parkeernormennota.

**Luchtkwaliteit**Het plan dient te voldoen aan regels voor luchtkwaliteit. Aangetoond moet worden dat er geen normen worden overschreden. Nederland heeft de Europese regels ten aanzien van luchtkwaliteit geÃ¯mplementeerd in de Wet milieubeheer.

Op 15 november 2007 is het onderdeel luchtkwaliteit van de Wet milieubeheer in werking getreden. Kern van de wet is het Nationaal Samenwerkingsprogramma Luchtkwaliteit (NSL). Hierin staat wanneer en hoe overschrijdingen van de luchtkwaliteit moeten worden aangepakt. Het programma houdt rekening met nieuwe ontwikkelingen zoals bouwprojecten of de aanleg van infrastructuur. Projecten die passen in dit programma, hoeven niet meer te worden getoetst aan de normen (grenswaarden) voor luchtkwaliteit.

De ministerraad heeft op voorstel van de minister van VROM ingestemd met het NSL. Het NSL is op 1 augustus 2009 in werking getreden. De eerste verlenging liep tot en met 31 december 2016\. De staatssecretaris van Infrastructuur en Milieu heeft het NSL voor een tweede maal verlengd, tot de inwerkingtreding van de Omgevingswet. Het Besluit tweede verlenging NSL is per 1 januari 2017 in werking getreden.

Projecten die 'niet in betekenende mate' (nibm) van invloed zijn op de luchtkwaliteit hoeven niet meer te worden getoetst aan de grenswaarden voor luchtkwaliteit. De criteria om te kunnen beoordelen of er voor een project sprake is van nibm, zijn vastgelegd in de AMvB\-nibm. In de AMvB\-nibm is vastgelegd dat na vaststelling van het NSL of een regionaal programma een grens van 3% verslechtering van de luchtkwaliteit (een toename van maximaal 1,2 Ã¬g/m3 NO2 of PM10) als 'niet in betekenende mate' wordt beschouwd. PM10Â en PM2,5 hangen overigens sterk samen. De fractie PM2,5 is onderdeel van het PM10. Wanneer de luchtkwaliteit aan de PM10 normen voldoet wordt ook aan de PM2,5 normen voldaan.

Op grond van de Regeling niet in betekenende mate bijdragen (luchtkwaliteitseisen) zijn (onder andere) de volgende projecten vrijgesteld van toetsing:

* woningbouwprojecten met minder dan 1\.500 woningen;

* projecten die minder dan 3% van de (toekomstige) grenswaarde voor NO2 of PM10 bijdragen, wat overeenkomt met 1,2 Ã¬g/m3 (Grenswaarde in 2017 is 1\.241 auto's dan wel 109 vrachtwagens per weekdagetmaal).

De voorgaande vrijstellingsregeling voor woningbouwprojecten is van toepassing op het planvoornemen van dit bestemmingsplan. Daarnaast leidt het planvoornemen niet tot een dusdanig aantal extra verkeersbewegingen dat de luchtkwaliteit in het geding zou zijn zoals hierboven in de paragraaf verkeer en parkeren is beschreven.

CONCLUSIE

Luchtkwaliteit vormt geen belemmering voor de uitvoerbaarheid van het planvoornemen.

##### 4\.6\.3 Conclusie

Het planvoornemen is wat betreft de aspecten verkeer, parkeen en luchtkwaliteit uitvoerbaar.

#### 4\.7 Externe veiligheid

##### 4\.7\.1 Beleidskader

Externe veiligheid gaat over het beheersen van de risicoâs voor de omgeving bij gebruik, opslag en vervoer van gevaarlijke stoffen. Het aandachtsveld van externe veiligheid richt zich op zowel inrichtingen (bedrijven) waar gevaarlijke stoffen aanwezig zijn als het transport van gevaarlijke stoffen. Dit vervoer kan plaatsvinden over weg, water en spoor en door buisleidingen. De veiligheidsrisicoâs in het kader van externe veiligheid worden uitgedrukt in een plaatsgebonden risico en een groepsrisico. De normen voor het plaatsgebonden en het groepsrisico hebben tot doel een voldoende veiligheidsniveau te garanderen voor de burger als persoon, dan wel deel uitmakend van een groep.

##### 4\.7\.2 Analyse

Ten aanzien van mogelijke risicobronnen is de Risicokaart geraadpleegd. Hieruit komt naar voren dat in en in de directe nabijheid van het plangebied geen risicovolle inrichtingen aanwezig zijn danwel transport van gevaarlijke stoffen plaatsvindt. Daarnaast maakt het planvoornemen geen nieuwe risicobronnen of transport van gevaarlijke stoffen mogelijk.

![afbeelding "i_NL.IMRO.0373.BPKerkelaan5-CO01_0011.png"](i_NL.IMRO.0373.BPKerkelaan5-CO01_0011.png)

Figuur 11\. Uitsnede Risicokaart, plangebied in rood omcirkeld (www.risicokaart.nl)

##### 4\.7\.3 Conclusie

Het planvoornemen wordt niet door het aspect externe veiligheid in uitvoerbaarheid belemmerd**.**

#### 4\.8 Bedrijven en milieuzonering

##### 4\.8\.1 Beleidskader

Op grond van de Wet milieubeheer zijn bedrijven en instellingen verplicht te voldoen aan de eisen van een AMvB, dan wel een milieuvergunning te hebben voor de exploitatie van het bedrijf, waarbij rekening gehouden dient te worden met de omliggende woonbebouwing. Door middel van de milieuwet\- en regelgeving wordt (milieu)hinder in woongebieden zoveel mogelijk voorkomen.

Uit de geactualiseerde publicatie âBedrijven en milieuzoneringâ (2009\) van de Vereniging van Nederlandse Gemeenten (VNG) wordt de richtafstandenlijst voor milieubelastendeactiviteiten gehanteerd. Per bedrijfstype zijn voor elk van de aspecten geur, stof, geluid en gevaar de minimale afstanden aangegeven die in de meeste gevallen kunnen worden aangehouden tussen een bedrijf en hindergevoelige objecten, zoals woningen, om hinder en schade aan mensen binnen aanvaardbare normen te houden. De grootste afstand is bepalend. De genoemde maten zijn richtinggevend, maar met een goede motivering kan en mag hiervan worden afgeweken.

Er dient te worden aangetoond dat het plan buiten de invloedssfeer van bedrijvigheid in de nabije omgeving valt. Tevens dient te worden aangetoond dat het plan geen belemmering vormt voor de nabijgelegen functies.

##### 4\.8\.2 Analyse

Ten zuiden van het plangebied, aan de Hoflaan, is het Museum Kranenburgh gevestigd. Musea zijn volgens de VNG brochure in te delen als bedrijven in milieucategorie 1 (SBI 2008 9101, 9102\). Voor deze categorie geldt een grootste richtsafstand van 10 m ten aanzien van het aspect geluid. Het plangebied is gelegen op een afstand van ruim 50 m en voldoet hiermee aan de te hanteren richtafstand.

##### 4\.8\.3 Conclusie

Het planvoornemen is wat betreft het aspect bedrijven en milieuzonering uitvoerbaar.

#### 4\.9 Duurzaamheid

De gemeente Bergen verstaat het volgende onder duurzaamheid: een wijze van plannen, bestemmen, ontwerpen, bouwen, inrichten en beheren van projecten die is gericht op het bevorderen van een aantrekkelijke en leefbare omgeving om in te wonen, werken en recreÃ«ren voor nu en in de toekomst. De voorgenomen ontwikkeling geeft invulling aan deze definitie. Duurzaamheid is in het kader van de ontwikkeling een ambitie op zowel gebiedsniveau als gebouwniveau. Bij de uitwerking van het plan is het beheersbaar houden van de energielasten voor de gebruiker een belangrijk onderdeel.

**Duurzaamheidsbeleid en EPC\-norm**Nieuwbouw biedt kansen voor de reductie van de CO2\-uitstoot, het opwekken van duurzame energie en het slim omgaan met water. Om maatregelen ten behoeve van duurzaamheid te bevorderen kunnen alle inwoners en initiatiefnemers in de regio Noord\-Holland Noord voor informatie over maatregelen terecht bij het Duurzaam Bouwloket. Het Bouwbesluit stelt ook eisen aan energiezuinigheid van nieuwe woningen. De maat voor energiezuinigheid heet Energie Prestatie CoÃ«fficiÃ«nt (EPC). Met de voorgenomen woningbouw wordt voldaan aan de geldende EPC\-norm. Tevens worden de woningen gasloos gebouwd.

**Omgaan met hemelwater**In de planontwikkeling wordt rekening gehouden met het infiltreren en afkoppelen van hemelwater. Er wordt geen hemelwater afgevoerd naar de rioolwaterzuiveringsinstallatie. Infiltratie van regenwater wordt ook bevorderd door het toepassen van half verhardingen.

**Bomen, groen\- en waterstructuur**Uitgangspunt van het plan is het zoveel mogelijk in tact laten van de bestaande groen\- en water structuur en daarmee de cultuurhistorische waarde van het plangebied. In het plan wordt zoveel mogelijk rekening gehouden met bestaande bomen. De behoudenswaardige bomen worden zoveel mogelijk gehandhaafd.

De definitie van duurzaamheid blijft altijd uitgangspunt bij het implementeren van ambities in het project. Het doel is daarbij niet een woning met een zo laag mogelijk EPC\-norm. De ambitie is het flexibele woongenot in het gebied en de woning tegen zo beheersbaar mogelijk lasten voor de huidige en toekomstige gebruikers en bewoners.

#### 4\.10 Milieueffectrapportage

De bij elk ruimtelijk plan uit te voeren m.e.r.\-beoordeling houdt in dat nagegaan moet worden of er activiteiten plaatsvinden die negatieve effecten op het milieu kunnen hebben. De grondslag hiervoor is enerzijds het Besluit m.e.r. (Besluit milieueffectrapportage) en anderzijds de hiervoor beschreven onderzoeken. De activiteiten die in het plangebied worden beoogd, overschrijden geen drempelwaarden in de D\-lijst van het Besluit m.e.r. Voor het bestemmingsplan is daarom de vormvrije m.e.r.\-beoordeling van toepassing.

Bij wetswijziging van het Besluit m.e.r. per 7 juli 2017 moet (met terugwerkende kracht vanaf 16 mei 2017\) een particulier of ondernemer een vormvrije m.e.r.\-beoordeling middels een aanmeldnotitie bij het bevoegd gezag aanvragen. Aan de hand hiervan wordt beoordeeld of een voorgenomen activiteit belangrijke nadelige milieugevolgen zal hebben. Door het bevoegd gezag, in deze de gemeente, zal op grond van de aanmeldnotitie binnen 6 weken na indiening worden beslist of een milieueffectrapportage voor een planvoornemen moet worden opgesteld.

In het kader van het planvoornemen van voorliggend bestemmingsplan is namens initiatiefnemer een aanmeldnotitie bij de gemeente ingediend. Geadviseerd wordt om geen milieueffectrapport op te stellen. Ter zijner tijd wordt het bijbehorende m.e.r.\-besluit als bijlage bij deze toelichting opgenomen.

### Hoofdstuk 5 Juridische toelichting

#### 5\.1 Algemeen

**Wet ruimtelijke ordening en Besluit ruimtelijke ordening**Op 1 juli 2008 zijn de Wet ruimtelijke ordening (Wro) en het Besluit ruimtelijke ordening (Bro) in werking getreden. Het voorliggende bestemmingsplan is opgesteld op grond van de Wro en het Bro.

Op grond van artikel 3\.1\.3 van het Bro moet een bestemmingsplan worden uitgewerkt in:

* een beschrijving van de bestemmingen, waarbij per bestemming het doel of de doeleinden worden aangegeven;

* bestemmingen die bij of krachtens wet kunnen worden voorgeschreven;

* regels die bij of krachtens wet kunnen worden voorgeschreven;

* voor zover nodig uitwerkings\-, wijzigings\- en afwijkingsregels.

Daarnaast dient een dergelijk plan vergezeld te gaan van een toelichting, waarin de aan het plan ten grondslag liggende gedachten, de uitkomsten van het onderzoek en de uitkomsten van het overleg zijn vermeld.

De invoering van de nieuwe Wro en het nieuwe (Bro) heeft op 1 juli 2008 plaatsgevonden. Bij het opstellen van het bestemmingsplan is de geldende wet\- en regelgeving toegepast.

Op grond van artikel 1\.2\.1 van het Bro (in werking getreden op 1 januari 2010\) moet het bestemmingsplan digitaal beschikbaar gesteld worden. Om dit mogelijk te maken moet het bestemmingsplan worden uitgewerkt in een zogenoemde GML. In de GML is er een koppeling tussen de kaart, regels en toelichting (het bestemmingsplan) gemaakt. Deze koppeling van de kaart, regels en toelichting is de zogenoemde verbeelding van het bestemmingsplan. Hiervoor moet het bestemmingsplan worden opgesteld overeenkomstig de RO\-standaarden:

* Standaard vergelijkbare bestemmingsplannen 2012 (SVBP2012\);

* Standaard toegankelijkheid ruimtelijke instrumenten 2012 (STRI2012\);

* Praktijkrichtlijn bestemmingsplannen 2012 (2012\).

Het voorliggende bestemmingsplan is zo opgesteld dat het bestemmingsplan digitaal beschikbaar gesteld kan worden. Dit betekent dat:

* alle verschillende onderdelen van de kaart een zogenoemde IMRO2012\-code hebben; de digitale kaart is opgesteld volgens de standaardtechniek voor uitwisseling GML;

* de regels overeenkomstig de SVBP2012 zijn opgesteld;

* de toelichting en regels digitaal aan de kaart zijn gekoppeld.

**Wet algemene bepalingen omgevingsrecht**Op 1 oktober 2010 is de Wet algemene bepalingen omgevingsrecht (Wabo) en het Besluit omgevingsrecht (Bor) in werking getreden. Met de inwerkingtreding van de Wabo is een deel van de Wro opgenomen in de Wabo.

Op grond van de Wabo en het Bor is de omgevingsvergunning ingevoerd. In de omgevingsvergunning worden verschillende vergunningstrajecten (zoals bouwvergunning, milieuvergunning, etc.) gebundeld. In artikel 2\.1 van de Wabo is een algemeen gebruiksverbod opgenomen. Op grond hiervan is voor een gebruik dat op grond van een bestemmingsplan niet is toegestaan een omgevingsvergunning noodzakelijk.

#### 5\.2 Bestemmingsplanprocedure

In de Wro en het Bro zijn wettelijke regels voor de bestemmingsplanprocedure vastgelegd.

Hierin zijn de volgende fasen onderscheiden:

**Voorbereidingsfase**De gemeente voert ten behoeve van de voorbereiding van een bestemmingsplan onderzoek uit naar de bestaande situatie en de mogelijke (ruimtelijke) ontwikkelingen in de gemeente. De gemeente stelt voor het overleg op grond van artikel 3\.1\.1 van het Bro haar voornemen (vaak in de vorm van een voor\-ontwerpbestemmingsplan) beschikbaar aan de besturen en diensten van hogere overheden. Ook biedt de gemeente eventueel de mogelijkheid om een reactie te geven op het voorontwerpbestemmingsplan via inspraak.

De gemeente geeft een reactie op de overleg\- en inspraakreacties. De uitkomsten hiervan worden vermeld in de toelichting bij het ontwerpbestemmingsplan en voor zover noodzakelijk verwerkt in regels en verbeelding.

**Terinzageleggingsfase**Na de aankondiging in de Staatscourant, in ten minste Ã©Ã©n plaatselijk dag\-, nieuws\- of huis aan huisblad en op de internetpagina van de gemeente wordt het ontwerpbestemmingsplan voor een periode van 6 weken ter inzage gelegd. In deze periode kan door iedereen een zienswijze op het ontwerpbestemmingsplan worden ingediend.

**Vaststellingsfase**Na de periode van terinzagelegging stelt de gemeenteraad het ontwerpbestemmingsplan, mogelijk met wijzigingen, binnen een periode van ten hoogste 12 weken vast.

**Beroepsfase**Na de vaststelling van het bestemmingsplan maakt de gemeenteraad het vaststellingsbesluit bekend en legt het vastgestelde bestemmingsplan ter inzage. Indien Gedeputeerde Staten of de Inspectie Leefomgeving en Transport een zienswijze hebben ingediend die door de gemeenteraad niet volledig is overgenomen of indien de gemeenteraad het bestemmingsplan gewijzigd heeft vastgesteld, geschiedt bekendmaking en terinzagelegging uiterlijk 6 weken na vaststelling. Uiterlijk 6 weken na bekendmaking van

het vaststellingsbesluit kan er beroep worden ingesteld bij de Afdeling Bestuursrechtspraak van de Raad van State.

Indien het bestemmingsplan ongewijzigd is vastgesteld en er gehoor is gegeven aan zienswijzen van Gedeputeerde Staten en/of de Inspectie Leefomgeving en Transport, wordt het vaststellingsbesluit door de gemeenteraad uiterlijk 2 weken na vaststelling bekend gemaakt. Tevens wordt uiterlijk 2 weken na vaststelling het bestemmingsplan ter inzage gelegd.

#### 5\.3 Bestemmingen

In deze paragraaf is een korte toelichting op de juridische regels behorende bij het plan gegeven. Er is voor een zo eenvoudig mogelijke planologische regeling gekozen die voorziet in een helder stelsel van regels en de nodige flexibiliteit biedt. Aan de hand van de bestemmingsregels kan het planvoornemen worden gerealiseerd. In de toekomst kan de gerealiseerde situatie vervolgens worden gehandhaafd.

**Hoofdstuk 1: Inleidende regels**BEGRIPPEN

In dit artikel worden waar nodig de in de regels gebruikte begrippen verklaard. Dit is alleen het geval wanneer begrippen niet op voorhand voor een eenduidige uitleg, conform normaal spraakgebruik, vatbaar zijn. Een deel van deze begrippen is voorgeschreven in de SVBP2012\.

WIJZE VAN METEN

De wijze waarop maten, afstanden en dergelijke gemeten moeten worden, is voor een belangrijk deel voorgeschreven in de SVBP2012\. Deze regels zijn overgenomen in artikel 2 van dit bestemmingsplan.

**Hoofdstuk 2: Bestemmingsregels**In deze paragraaf zijn de in het plan voorkomende bestemmingen geregeld. In ieder artikel is per bestemming bepaald welke gebruik van de gronden is toegestaan en welke bebouwingsregels er gelden. Tevens zijn waar mogelijk flexibiliteitbepalingen opgenomen. De toekenning van bestemmingen tot een bepaald perceel is gebaseerd op het gewenste gebruik en een verantwoorde inpassing.

Het bestemmingsplan kent de volgende bestemmingen: Tuin, Wonen en Waarde \- Archeologie 3\.

ARTIKEL 3 \- TUIN

De voortuinen grenzend aan openbaar gebied, behorende bij de woningen worden apart bestemd als Tuin. Alleen erf\- en perceelafscheidingen en andere bouwwerken, geen gebouwen zijnde, tot een hoogte van 1 meter, zijn hier toegestaan. Hogere erf\- en terreinafscheidingen mogen worden gerealiseerd achter de voorgevelrooilijn (tot een bouwhoogte van 2 meter). Het is mogelijk om met een omgevingsvergunning aan\- en uitbouwen binnen de bestemming Tuin (bijvoorbeeld in de vorm van erkers en serres) te bouwen.

ARTIKEL 4 \- WONEN

De als âWonenâ bestemde gronden zijn aangewezen voor wonen, eventueel in combinatie met de uitoefening van aan\-huis\-gebonden\-beroepen en kleinschalige bedrijfsmatige activiteiten. Tevens zijn bij deze bestemming behorende voorzieningen zoals straten, paden, erven, parkeervoorzieningen, tuinen en water toegestaan. Er zijn in het plangebied maximaal 5 woningen toegestaan. Er zijn uitsluitend appartementen toegestaan met een maximale bouwhoogte van 10 meter.

De bestemmingsregels voorzien in een regeling voor beroep en bedrijf aan huis tot maximaal 25% van de bruto vloeroppervlakte van de woning met aan\-, uit\- en bijgebouwen.

ARTIKEL 5 \- ARCHEOLOGIE \- WAARDE 3

Deze dubbelbestemming ligt over het hele plangebied, over alle andere bestemmingen heen. In de regels is bepaald dat, voordat werkzaamheden worden verricht, door middel van nader archeologisch onderzoek moet worden aangetoond dat de archeologische waarden niet worden verstoord.

**Hoofdstuk 3: Algemene regels**ANTI\-DUBBELTELREGEL

De anti\-dubbeltelregel ziet er op toe dat grond die reeds eerder bij een verleende omgevingsvergunning voor het bouwen is meegenomen, niet nog eens bij de verlening van een nieuwe omgevingsvergunning voor het bouwen mag worden meegenomen. De anti\-dubbeltelregel heeft uitsluitend betrekking op situaties die plaatsvinden ten tijde van het geldende bestemmingsplan.

ALGEMENE BOUWREGELS

In de algemene bouwregels is vastgelegd welke werkzaamheden in ieder geval strijdig zijn met de in de regels gegeven bestemmingsomschrijvingen.

ALGEMENE GEBRUIKSREGELS

In de algemene gebruiksregels is vastgelegd welk gebruik in ieder geval strijdig is met de in de regels gegeven bestemmingsomschrijvingen.

ALGEMENE AFWIJKINGSREGELS

De algemene afwijkingsregels bieden enige flexibiliteit als het gaat om het afwijken van in het plan opgenomen maten en bieden ruimte om bepaalde voorzieningen te kunnen realiseren.

**Hoofdstuk 4: Overgangs\- en slotregels**OVERGANGSRECHT

De in het Bro voorgeschreven formulering van het overgangsrecht is opgenomen in deze regels. In het plan zijn de al dan niet in directe relatie met een bestemming staande voorzieningen, zoals ondergrondse leidingen, wegen, paden, parkeervoorzieningen, bermen, geluidwerende voorzieningen, centrale installaties ten behoeve van de energievoorziening, voorzieningen ten behoeve van de waterbeheersing in de vorm van watergangen, duikers, waterkeringen en dergelijke in de bestemming begrepen, zonder dat dit uitdrukkelijk is vermeld.

### Hoofdstuk 6 Uitvoerbaarheid

#### 6\.1 Economische uitvoerbaarheid

Op grond van artikel 6\.12 Wet ruimtelijke ordening (Wro) stelt de gemeenteraad een exploitatieplan vast voor gronden waarop een bouwplan is voorgenomen. Wat onder een bouwplan moet worden verstaan, is in artikel 6\.2\.1 Besluit ruimtelijke ordening (Bro) aangegeven. Voorliggend bestemmingsplan leidt tot de bouw van appartementen. Het planvoornemen is derhalve een bouwplan op grond van artikel 6\.2\.1 Bro.

Doel van een grondexploitatieregeling is het aantonen van de financiÃ«le haalbaarheid, het verzekeren van het kostenverhaal en het bieden van aanvullende sturingsmogelijkheden. Er wordt onderscheid gemaakt tussen de publiekrechtelijke weg via een exploitatieplan en de privaatrechtelijke weg in de vorm van overeenkomsten. In beide gevallen kan de gemeente eisen en regels stellen voor de desbetreffende gronden.

Het plan wordt door een private partij ontwikkeld. Wat betreft de ontwikkeling zal er voor de vaststelling van het bestemmingsplan een anterieure overeenkomst zijn gesloten waarin het verplicht kostenverhaal is afgedekt. De exploitatie ligt geheel in handen van en is voor risico van de ontwikkelende partij. Deze partij draagt alle kosten van de realisatie van het plan.

De kosten voor het voorliggende bestemmingsplan en de daarbij behorende noodzakelijke onderzoeken worden deels door de initiatiefnemer gedragen. De betaling van de kosten die de gemeente heeft gemaakt is verzekerd in de anterieure overeenkomst en/of via leges zoals opgenomen in de Legeverordening Bergen.

Door het opstellen van een nieuw bestemmingsplan voor de betreffende gronden bestaat de mogelijkheid dat door eigenaren van gronden in de directe omgeving van het plangebied bij de gemeente op grond van artikel 6\.1\. Wro een verzoek tot tegemoetkoming in de planschade wordt ingediend. De mogelijke kosten die samenhangen met deze tegemoetkoming in de planschade worden door de initiatiefnemer gedragen. De vergoeding van eventuele planschade is geregeld in de anterieure overeenkomst.

Op basis van deze overwegingen mag het plan economisch uitvoerbaar worden geacht. Dit betekent dat de uitvoering van het voorliggende plan niet door een onvoldoende economische uitvoerbaarheid wordt belemmerd.

#### 6\.2 Maatschappelijke uitvoerbaarheid

##### 6\.2\.1 Inspraak en overleg

Ingevolge artikel 3\.1\.1 Besluit ruimtelijke ordening (Bro), dienen burgemeester en wethouders bij een nieuw bestemmingsplan te overleggen met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in geding zijn. In verband hiermee is het concept ontwerpbestemmingsplan toegezonden aan de verschillende overlegpartners.

De provincie Noord\-Holland heeft in het kader van het vooroverleg gereageerd op het bestemmingsplan en heeft aangegeven dat er geen provinciale belangen in het geding zijn.

**Informatiebijeenkomst omwonenden**De directe omgeving is middels een informatiebijeenkomst geÃ¯nformeerd over de plannen. De omgeving heeft enthousiast gereageerd. Van de bijeenkomst is een verslag gemaakt dat is bijgevoegd als Bijlage 5.

##### 6\.2\.2 Terinzageleggingsfase

Het ontwerpbestemmingsplan heeft voor een periode van 6 weken ter inzage gelegen. In deze periode zijn geen zienswijzen op het ontwerpbestemmingsplan ingediend. Het bestemmingsplan wordt ongewijzigd vastgesteld.