xml version\="1\.0" encoding\="UTF\-8"?

Rossenberg: Toelichting

direct naar inhoud van Toelichting

Rossenberg

==========

Toelichting

-----------

| Plan: | Rossenberg |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0327\.208\-0401 |

* Vaststellingsbesluit

* Toelichting

* Bijlagen bij de toelichting

* Regels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding voor het bestemmingsplan

+ 1\.2 Ligging plangebied

+ 1\.3 Leeswijzer

* Hoofdstuk 2 Het initiatief

+ 2\.1 Huidige situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Uitvoerbaarheid

+ 4\.1 Milieu

+ 4\.2 Water

+ 4\.3 Ecologie

+ 4\.4 Verkeer

+ 4\.5 Cultuurhistorie en archeologie

+ 4\.6 Economische uitvoerbaarheid

* Hoofdstuk 5 Juridische planbeschrijving

+ 5\.1 Algemeen

+ 5\.2 Wijze van bestemmen

* Hoofdstuk 6 Procedure

+ 6\.1 Algemeen

+ 6\.2 Verslag vooroverleg ex artikel 3\.1\.1 Bro

+ 6\.3 Verslag inspraak ex artikel 3\.1\.6 Bro

+ 6\.4 Verslag zienswijzen

### Hoofdstuk 1 Inleiding

#### 1\.1 Aanleiding voor het bestemmingsplan

Heijmans NV heeft, in overleg met de gemeente Leusden, een herontwikkelingsplan opgesteld voor de voormalige locatie van basisschool de Rossenberg. Een uitgewerkt plan voorziet in de realisatie van maximaal 12 grondgebonden woningen op de locatie.

Deze voorgenomen ontwikkeling past niet in het geldende bestemmingsplan. Omdat het initiatief wel passend is op de locatie, wordt medewerking verleend aan een herziening van het bestemmingsplan. In dit document wordt dit toegelicht en gemotiveerd waarom dat kan volgens de Wet ruimtelijke ordening (Wro).

#### 1\.2 Ligging plangebied

Het plangebied is centraal gelegen in Leusden op de voormalige locatie van de basisschool de Rossenberg aan de Rozengaarde 37 en de Rozenhaag 43\. Bijgevoegde afbeelding toont globaal de ligging van het plangebied in de omgeving.

![afbeelding "i_NL.IMRO.0327.208-0401_0002.png"](i_NL.IMRO.0327.208-0401_0002.png)

#### 1\.3 Leeswijzer

Hoofdstuk 2 bevat een beschrijving van de bestaande situatie en van het plan. Daarna wordt in hoofdstuk 3 ingegaan op het relevante Rijks\-, provinciale\-, en gemeentelijke beleid. In hoofdstuk 4 wordt de haalbaarheid van het project getoetst op grond van het geldende beleid en (milieu)wetgeving. Ook wordt ingegaan op de economische haalbaarheid van het plan. Hoofdstuk 5 geeft een toelichting op de juridische opzet van het plan. Tot slot gaat hoofdstuk 6 in op de wijze hoe burgers en andere belanghebbenden betrokken zijn bij het plan (maatschappelijke uitvoerbaarheid). Hierin zijn de uitkomsten van inspraak, vooroverleg en zienswijzen opgenomen.

### Hoofdstuk 2 Het initiatief

In dit hoofdstuk wordt het initiatief beschreven. Eerst wordt ingegaan op de bestaande situatie van het plangebied en de relatie met de omgeving. Daarna wordt ingezoomd op het beoogde initiatief.

#### 2\.1 Huidige situatie

Het plangebied ligt op de voormalige locatie van de basisschool Rossenberg, tussen de Rozengaarde en de Rozenhaag in de wijk Rozenboom in Leusden. De wijk is ontstaan in de jaren â70 en kent een duidelijke en consequente stedenbouwkundige opzet. Centraal in de wijk is een autovrij park. Aangrenzend aan de centrale groene parkruimte zijn de woningen in zogenaamde âstempelsâ geplaatst. Een stempel voorziet in woningbouw waarbij de woningen naar de buitenkant van de stempel zijn georiÃ«nteerd. De achtertuinen liggen aan de de binnenzijde, gecombineerd met een deel van het parkeren. De bebouwing in de stempels bestaat in hoofdzaak uit blokken van twee of vier grondgebonden woningen met een hoogte van twee lagen met kap.

De woningen zijn overwegend gemetseld in gele baksteen, waarbij typische architectonische onderdelen zoals (Franse) balkons, dak overstekken en schoorstenen, grote raampartijen en een getrapt gevelbeeld de woningen en de wijk een sterke samenhangende identiteit geven.

De woningen tonen zich duidelijk naar de ontstaansperiode, te weten de jaren â70\. De woningen zijn overwegend gemetseld in gele baksteen, waarbij typische architectonische onderdelen zoals (Franse) balkons, dak overstekken en schoorstenen, grote raampartijen en een getrapt gevelbeeld de woningen en de wijk een sterke samenhangende identiteit geven. Alle woningen in Rozenboom hebben een voortuin. Dit draagt zeker ook bij aan de prettige verblijfskwaliteit van de wijk.

Aan de buitenzijde van de wijk staan vrijstaande en geschakelde woningen van diverse architectuur. Deze vormen geen onderdeel van de stempels. In tegenstelling tot de uniforme uitstraling van de woningen in het middengebied heeft de woningbouw in de buitenrand juist een grote verscheidenheid.

Tot voor kort bevonden zich in het plangebied een basisschool en een dependancegebouw. Deze gebouwen zijn recent gesloopt. Het plangebied ligt nu grotendeels braak. De school is verplaatst naar het centrumgebied van de Biezenkamp.

Het centrale deel van de wijk (bestaande uit de centrale groenvoorziening en de woonstempels) is bereikbaar vanaf de Rozenhaag en de Rozengaarde. De straten hebben een verzamelfunctie maar kunnen gerust als woonstraat en dus verblijfsgebied worden aangemerkt. Kenmerkend voor de wijk is ook dat het oostelijk en westelijk deel niet door wegen met elkaar zijn verbonden.

De groenstructuur van de wijk Rozenboom bestaat uit de volgende elementen:

* de groen\- en waterpartijen langs de hoofdontsluitingswegen Torenakkerweg en Noorderinslag. Deze hebben een duidelijk afschermende functie voor de wijk Rozenboom en vormen de groene afbakening van de wijk.

* het centrale park met groene vingers. Dit is een belangrijkste structuurdrager van de wijk Rozenboom. De aanplant van de centrale groene zone bestaat veelal uit grote struiken en bomen, veelal afgewisseld met grasveldjes of een speelplek. Door het hoge groen ontstaat er een groene verbinding tussen het oostelijk en westelijk plandeel als een samenhangend element.

* Het centrale park in de wijk loopt door tot in het plangebied. Het wordt onderbroken door de locatie van het dependancegebouw.

Aan de zuidzijde grenst het plangebied aan een begraafplaats met daarnaast een kerk en in het zuidoosten aan oppervlaktewater. Ten noorden, aan de overzijde van de Rozengaarde, bevinden zich een nutsvoorziening (schakelstation van KPN) en een voormalig gebouw voor welzijnsinstellingen. Verder bevinden zich rondom het plangebied voornamelijk woningen. Bijgevoegde afbeelding geeft dit globaal aan.

![afbeelding "i_NL.IMRO.0327.208-0401_0003.png"](i_NL.IMRO.0327.208-0401_0003.png)

Luchtfoto met plangebied rood omlijnd

#### 2\.2 Toekomstige situatie

Er worden maximaal 12 woningen in het plangebied ontwikkeld. In het westelijk deel van het plangebied worden 8 twee\-onder\-een\-kap woningen gerealiseerd. In het oostelijk deel is plaats voor 2 kavels voor vrijstaande woningen en een kavel waar naar keuze een vrijstaande woning dan wel 2 aaneengebouwde seniorenwoningen gerealiseerd kunnen worden.

**Stedenbouwkundige opzet**

De stedenbouwkundige opzet voor de woningbouw aan de Rozengaarde en Viltroos/Rozenhaag zoekt een maximale aansluiting op de structuur en kwaliteiten van de plek en de wijk Rozenboom. De centrale groene ruimte wordt in de beoogde situatie vergroot en belangrijker in noord\-zuid richting gecontinueerd. Zo ontstaat een doorlopende groene ruimte waarin zoveel mogelijk bestaande bomen bewaard blijven. In het beplantingsplan wordt aansluiting gevonden bij het beplantingsplan van de bestaande wijk. Dit om een optimale aansluiting tussen nieuwe en bestaande omgeving tot stand te brengen. In de groene zone is tevens een langzaam verkeersverbinding opgenomen. Het betreft hier in feite een nieuwe ligging van de bestaande verbinding, welke vanaf de Rozenhaag aansluiting vindt op de kruising Noorderinslag \- Burgermeester Van der Postlaan.

Aan weerszijden van de groene parkstrook is de beoogde woningbouw gelegen. De woningbouw voegt zich in de omgeving zodat er in stedenbouwkundige opzet en architectuur sprake is van een harmonieus beeld. De woningbouw is grondgebonden en ruim van opzet. Om het groene omgevingsbeeld te bestendigen en versterken krijgen alle woningen een ruime voortuin. Er zijn maximaal 12 woningen voorzien: 8 twee\-onder\-een\-kapwoningen, 2 vrijstaande woningen en een kavel waarop Ã²f een vrijstaande Ã²f een dubbele (senioren\-)woning kan worden gerealiseerd.

De 8 twee\-onder\-Ã©Ã©n\-kapwoningen zijn projectmatig van aard, de overige woningen komen onder het zogenaamd particulier opdrachtgeverschap tot stand.

![afbeelding "i_NL.IMRO.0327.208-0401_0004.png"](i_NL.IMRO.0327.208-0401_0004.png)

Schets toekomstige situatie

De hoogteopbouw van de woningen is vergelijkbaar met dat van de buurt, te weten maximaal twee lagen met een kap bij de twee\-onder\-Ã©Ã©n\-kapwoningen. Voor de woningen op de vrije kavels geldt een meer gedifferentieerd beeld. De hoogteopbouw is hier grotendeels Ã©Ã©n laag met kap, waarbij een beperkt deel van de kap een hogere gootlijn mag krijgen. De lagere gootlijn is verkozen om een goede aansluiting te vinden op de naastgelegen kavel (waar reeds woonbebouwing aanwezig is). Voor de vrije kavel aan de noordzijde van de Rozenhaag geldt een bouwhoogte van Ã©Ã©n laag met een plat dak. Deze bouwhoogte is verkozen zodat er voor direct omwonenden zicht op het opgaande groen van de centrale parkstrook overblijft. De situering van de bebouwing is zodanig dat de boom op deze kavel in stand kan blijven.

De twee\-onder\-een\-kapwoningen aan de Rozengaarde grenzen met de achtertuin aan de begraafplaats. Aan de achterzijde van de percelen wordt een groene erfafscheiding gerealiseerd. Deze is voorwaardelijk verplicht gesteld. Bijgevoegd een profielbeeld en een sfeerimpressie van deze woningen.

![afbeelding "i_NL.IMRO.0327.208-0401_0005.png"](i_NL.IMRO.0327.208-0401_0005.png)

Profiel van de Rozengaade met de twee\-onder\-een\-kap woningen

![afbeelding "i_NL.IMRO.0327.208-0401_0006.jpg"](i_NL.IMRO.0327.208-0401_0006.jpg)

Sfeerbeeld van de twee\-onder\-een\-kap woningen

**Verkeer en parkeren**

De bereikbaarheid van de woningen is geregeld vanaf de Rozengaarde en de Rozenhaag. Beide blijven een doodlopende straat, voor voetgangers en fietsers wordt wel een verbinding mogelijk gemaakt.

Voor de woningen geldt dat een belangrijk deel van de parkeerbehoefte op eigen terrein wordt gerealiseerd. Het aantal parkeerplaatsen is afhankelijk van het woningtype. Het resterend deel van het parkeren voor bewoners en het parkeren voor bezoekers vindt plaats in de openbare ruimte. Hiertoe worden parkeerplaatsen aan de Rozengaarde en Rozenhaag aangelegd (zie ook paragraaf 4\.4).

De inrichting van de buitenruimte is zoveel als mogelijk in overeenstemming met dat van de wijk. Het kleur\- en materiaalgebruik, de indeling van de straatprofielen alsmede de aanleg van groen richt zich op een optimale aansluiting op de bestaande omgeving.

**Kavelpaspoorten**

Voor de kavels in het oostelijk deel van het plangebied zijn kavelpaspoorten opgesteld (zie bijlage 1), waarmee een beeldkwaliteitskader wordt geboden voor de te realiseren woningen. De noordelijk gelegen kavel (kavel 1\) biedt ruimte aan een enkele of een dubbele seniorenwoning, uitgevoerd in Ã©Ã©n bouwlaag en afgedekt met een plat dak. De kavels 2 en 3 bieden ruimte aan ruime eengezinswoningen, waarbij de kavels voldoende omvang hebben om ook hier levensloopbestendig te bouwen.

![afbeelding "i_NL.IMRO.0327.208-0401_0007.png"](i_NL.IMRO.0327.208-0401_0007.png)

Er gelden de volgende basisregels:

* De woningen op de vrije kavels kunnen getypeerd worden als eigentijds, waarbij de woning in verschijningsvorm een duidelijke aansluiting vindt bij de omgeving.

* Het volume van de bebouwing is eenvoudig en duidelijk herkenbaar als hoofdvolume. Andere bouwvolumes zijn sterk ondergeschikt in omvang en plaatsing en altijd achter de voorgevellijn van het hoofdgebouw geplaatst.

* De woningen op de kavels 2 en 3 hebben een haaks op de weg gericht zadeldak. Het dakvlak heeft bij voorkeur een overstek.

* Voor de hoofdvolume van de woning op kavel 2 en 3 geldt dat tenminste 60% van de goot als een 'lage goot' is uitgevoerd. De goothoogte bedraagt hier 3,5 meter. De woning heeft een nokhoogte van 8,5 meter (overeenkomstig een woning in twee lagen met een kap). Voor aanbouwen geldt dat deze bij voorkeur niet plat zijn afgedekt.

* Voor kavel 1 geldt een goothoogte van maximaal 3,8 meter en een plat afgedekt dak.

* De oriÃ«ntatie van de woningen richt zich duidelijk op de voorzijde van de kavels. Voor de kavels die ook aan de langszijde aan de openbare ruimte zijn gelegen geldt dat deze zijgevel als âtweede voorgevelâ moet worden behandeld. Deze gevel is voldoende open zodat ook hier een relatie (zicht) ontstaat tussen de woning en aanliggende openbare ruimte.

* Het gevelmateriaal van de woningen is in schoonmetselwerk uitgevoerd. De kleurstelling is in aansluiting met dat van de woningen in de directe omgeving, te weten oker, oker\-brons en/of brons\-bruin. Eventuele architectonische accenten in de gevels kunnen in een ander materiaal worden uitgevoerd.

* De erfafscheiding grenzend aan de openbare ruimte bestaat uit lage hagen aan de voorzijde en hoge hagen langs de achterzijde van het perceel.

* De parkeerplaatsen die op het eigen erf gerealiseerd moeten worden dienen ten allen tijden in stand te houden geworden.

Voor een uitgebreide beschrijving van de beeldkwaliteit van de vrijstaande woningen wordt verwezen naar kavelpaspoorten in bijlage 1. De beeldkwaliteitsbepalingen die in de kavelpaspoorten zijn opgenomen worden als aanvullend welstandsbeleid vastgesteld bij de vaststelling van dit bestemmingsplan.

Het Adviesteam Ruimtelijke Kwaliteit heeft positief advies gegeven op zowel de kavelpaspoorten voor de vrijstaande woningen als voor de twee\-onder\-een\-kap woningen.

**Groenstructuur**

In de huidige situatie wordt de groenstructuur naar het zuiden (het centrale park) onderbroken door de (voormalige) aanwezigheid van het dependancegebouw. In de nieuwe stedenbouwkundige opzet wordt de groenstructuur door middel van een robuuste groenstrook in zuidelijke richting doorgezet en geeft ruimte aan een groene afscheiding tussen de vrije kavels en de begraafplaats.

Vanwege de realisatie van de kavels en (ondergrondse) infrastructuur is het noodzakelijk een deel van de bestaande bomen te kappen. In de toekomstige situatie zal (zoveel mogelijk) groen worden herplant op dezelfde locatie. Om de groene uitstraling van het plangebied te behouden en de bestaande groenstructuur te versterken zullen weer bomen worden teruggeplaatst en zal laagopgaand groen aangelegd worden. Volwassen begroeiing aan het einde van de Rozengaarde voorkomt dat er licht van koplampen schijnt in de tegenoverliggende woning Viltroos 7\. De erfafscheiding tussen privÃ© en openbaar terrein zal door middel van hagen worden vormgegeven. De gemeente neemt het onderhoud en beheer van de hagen aan de openbare zijde voor haar rekening.Â  De inrichting van de openbare ruimte wordt in overleg met de huidige en toekomstige bewoners vormgegeven.

### Hoofdstuk 3 Beleidskader

#### 3\.1 Rijksbeleid

**Structuurvisie Infrastructuur en Ruimte (SVIR) en Besluit algemene regels ruimtelijke ordening**

**(Barro)**

*Gebiedsgericht*

De SVIR benoemt een aantal aspecten van nationaal ruimtelijk belang. Het betreft de bescherming van de waterveiligheid aan de kust en rond de grote rivieren, bescherming en behoud van de Waddenzee en enkele werelderfgoederen, de uitoefening van defensietaken, het Natuurnetwerk Nederland (voorheen de ecologische hoofdstructuur), de elektriciteitsvoorziening, de toekomstige uitbreiding van het hoofd(spoor)wegennet en de veiligheid rond rijksvaarwegen. Voorts betreft het enkele specifieke gebieden zoals de mainportontwikkeling van Rotterdam en Schiphol.

In het Barro heeft het Rijk voor deze onderwerpen regels opgesteld waarmee de SVIR juridisch verankerd is richting lagere overheden. Via het Besluit ruimtelijke ordening en het Besluit omgevingsrecht zijn deze regels aanvullend vastgelegd.

In de SVIR worden, naast de onderwerpen van nationaal belang, accenten geplaatst op het gebied van bestuurlijke verantwoordelijkheden. Het beleid betekent een decentralisatie van rijkstaken en bevoegdheden. Het Rijk gaat zo min mogelijk op de stoel van provincies en gemeenten zitten en lagere overheden, burgers en bedrijven krijgen, zolang het nationaal belang niet in het geding is, de ruimte om oplossingen te creÃ«ren.

*Ladder duurzame verstedelijking*

Een meer algemeen onderwerp uit de SVIR is 'duurzame verstedelijking'. Via de 'ladder voor duurzame verstedelijking' wordt een zorgvuldige afweging en besluitvorming geborgd bij ruimtelijke vraagstukken in stedelijk gebied. Het gebruik van deze ladder is opgenomen in het Bro (artikel 3\.1\.6 onder 2\).

De ladder richt zich op nieuwe stedelijke ontwikkelingen. In de toelichting van een bestemmingsplan dat een nieuwe stedelijke ontwikkeling mogelijk maakt, dient de behoefte aan die ontwikkeling te worden beschreven. Als de ontwikkeling buiten het bestaand stedelijk gebied plaatsvindt, moet bovendien gemotiveerd worden waarom niet binnen het bestaand stedelijk gebied in die behoefte kan worden voorzien.

Het Bro beschrijft wat een stedelijke ontwikkeling is: "een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen." Onder 'bestaand stedelijk gebied' wordt het volgende verstaan: "bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur."

Per 01 juli 2017 is de ladder voor duurzame verstedelijking herzien. Bij de herziening zijn onder meer de drie afzonderlijke 'treden' van de ladder losgelaten en is het begrip 'acute regionale behoefte' gewijzigd in 'behoefte'. Nieuw is dat de laddertoets bij flexibele plannen kan worden doorgeschoven naar het moment van vaststelling van een wijzigings\- of uitwerkingsplan.

**Planspecifiek**

*Gebiedsgericht*

Het plangebied ligt niet in een van de aangewezen gebieden van het SVIR en het Barro.

*Ladder duurzame verstedelijking*

De Rossenberg is onderdeel van de revitalisering van De Biezenkamp. Het multifunctioneel centrum Atlas is onderdeel van de vernieuwde Biezenkamp. Begin 2017 is het gebouw opgeleverd. Onder andere basisschool De Rossenberg is verplaatst naar het multifunctioneel centrum. Met de verhuizing van De Rossenberg is de schoollocatie aan de Rozengaarde vrij gekomen. Het oorspronkelijke programma voor de Rossenberglocatie is in de loop van de planontwikkeling terug gebracht van 24 naar 12 woningen. Dit komt de ruimtelijke inpasbaarheid (herstel van de stedenbouwkundige structuur bestaande uit rand/omlijsting en stempels) ten goede en komt tegemoet aan de wensen van omwonenden.

Aan de westzijde bestaat het programma uit 8 twee\-onder\-een\-kap woningen in het dure koopprijssegment. Met deze woningen wordt primair de lokale doorstroommarkt bediend. Dit zijn voornamelijk gezinnen met kinderen afkomstig uit Leusden zelf die op zoek zijn naar een ruimere woning met grote tuin en een veilige en groene woonomgeving. Deze doelgroep woont momenteel in een rijwoning (hoek\- of grote tussenwoning) of kleine tweekapper die daarmee vrij komt voor (jonge) gezinnen en/of starters op de woningmarkt.

De twee\-onder\-een\-kap woningen zijn evenzeer geschikt voor doorstromende gezinnen van buiten Leusden. Leusden is met haar complete voorzieningenniveau, dorpse, ruime en groene woonmilieus en de nabijheid van Amersfoort een aantrekkelijk woongemeente voor gezinnen. De komst van gezinnen van buiten de gemeente draagt bij aan een vitaal en zelfstandig Leusden. De grootte, indeling en architectuur van de woningen in het plangebied alsmede de groene woonomgeving spreekt deze doelgroep in het algemeen aan.

Aan de oostzijde zijn 3 of 4 vrije kavels voor particulier opdrachtgeverschap voorzien, twee als continuering van de rand/omlijsting en Ã©Ã©n als onderdeel van het stempel Rozenhaag/Viltroos. Alle kavels bieden ruimte voor een grondgebonden levensloopbestendige woning, de kavels ten noorden van de Rozenhaag zijn speciaal aangewezen voor seniorenwoningen. De bebouwingsvoorwaarden die in de kavelpaspoorten zijn vastgelegd, geven voor de twee kavels aan de rand/omlijsting een grotere vrijheid, waardoor voor deze kavels eveneens de mogelijkheid bestaat een ruime eengezinswoning te realiseren.

Primaire doelgroepen zijn de eerder genoemde doorstromende gezinnen alsmede medioren/ senioren uit de wijk zelf. Zij zijn jaren (misschien wel tientallen jaren) geleden in een vrijstaande woning of twee\-onder\-een\-kapwoning in de wijk komen wonen. Inmiddels zijn de kinderen zelfstandig gaan wonen en zijn ze in een andere fase van hun leven gekomen. Hier horen ook andere woonwensen bij. De vrije kavels in het plangebied biedt deze doelgroep de flexibiliteit en vrijheid een woning te realiseren die past bij hun (veranderende) woonwensen in hun vertrouwde leefomgeving en dichtbij voorzieningen.

In de Woonvisie 2016\-2025 van de gemeente Leusden is aangegeven dat tot 2025 ruimte wordt geboden om nog 800 tot circa 1\.200 woningen in de gemeente te realiseren, waarvan 60 tot 80% bedoeld is voor gezinnen. Omdat dit aanzienlijk meer is dan de berekende behoefte moeten deze woningen nadrukkelijk aansluiten de Leusdense vraag en een woonvorm of concept zijn dat onderscheidend is ten opzichte van het huidige woningaanbod. Met het nieuwbouwprogramma voor De Rossenberg wordt ruimte geboden aan gezinnen en wordt de doorstroming binnen de Leusdense woningvoorraad bevorderd. Op deze manier ontstaat er ruimte in de bestaande voorraad voor het aantrekken van jonge gezinnen/ huishoudens en kan Leusden ook in de toekomst de gewenste vitale gezinsgemeente blijven. Met de vrije kavels wordt de bouw van geschikte woningen (voor senioren) gestimuleerd.

Er is zowel kwantitatief als kwalitatief behoefte aan de voorgenomen ontwikkeling. De ontwikkeling vindt plaats binnen bestaand stedelijk gebied. De ontwikkeling sluit daarmee aan bij de Ladder voor duurzame verstedelijking.

#### 3\.2 Provinciaal beleid

**Provinciale Ruimtelijke Structuurvisie (PRS)**

In de PRS beschrijft de provincie het ruimtelijk beleid voor de periode tot 2028\. Deze periode sluit aan bij die in de Structuurvisie Infrastructuur en Ruimte van het rijk. De provincie geeft aan welke doelstellingen zij van provinciaal belang acht, welk beleid bij deze doelstellingen hoort Ã©n hoe zij uitvoering geeft aan dit beleid. Deels geeft zij uitvoering aan het beleid via de Provinciale Ruimtelijke Verordening (PRV) die tegelijk met de PRS is vastgesteld.

Met betrekking tot de pijler 'vitale dorpen en steden' heeft de provincie het volgende provinciale belang gedefinieerd: *'Door de ontwikkeling van wonen en werken vooral in het bestaande*

*stedelijke gebied te laten plaatsvinden, behouden we vitale dorpen en steden'.*

In de Provinciale ruimtelijke structuurvisie 2013 â 2028 (PRS) zijn de volgende provinciale belangen vastgelegd die betrekking hebben op vitale steden en dorpen:

* Realiseren van voldoende en op de behoefte aansluitend woningaanbod, met een accent op binnenstedelijke ontwikkeling.

* Een vitale en innovatieve regionale economie, met voldoende en diverse vestigingsmogelijkheden.

* Optimaal gebruik van de binnenstedelijke ruimte.

* Een goede bereikbaarheid voor woon\-, werk en vrijetijdsverkeer.

**Provinciale Ruimtelijke Verordening (PRV)**

In de PRV zijn onder andere de regels uit het PRS rechtstreeks overgenomen, waarbij een verduidelijking is gegeven op de wijze van het overnemen van de provinciale regeling in (gemeentelijke) ruimtelijke plannen. De PRV is gebaseerd op artikel 4\.1, eerste lid, van de Wro. Op basis van dit artikel kunnen, met het oog op een goede ruimtelijke ordening, Provinciale Staten regels stellen omtrent de inhoud, toelichting of onderbouwing van ruimtelijke plannen. Hieronder vallen de bestemmingsplannen (inclusief de uitwerkings\- en wijzigingsplannen), besluiten op grond van de Wet algemene bepalingen omgevingsrecht (Wabo) waarbij afgeweken wordt van een bestemmingsplan, beheersverordeningen en projectuitvoeringsbesluiten op basis van de Crisis en herstelwet. Doel van de verordening is om een aantal provinciale belangen te laten doorwerken naar het gemeentelijk niveau.

**Planspecifiek**

Het initiatief betreft een binnenstedelijke herontwikkeling waarbij woningen worden gerealiseerd, waarmee wordt aangesloten bij de provinciale belangen van de structuurvisie. Het plangebied ligt op basis van de PRV in het 'Stedelijk gebied'. Hier is verstedelijking toegestaan, waarbij in de toelichting van het bestemmingsplan een beschrijving is opgenomen van de wijze waarop rekening is gehouden met energiebesparing en het toepassen van duurzame energiebronnen. Bij het uitwerken van de bouwplannen zal rekening gehouden worden met mogelijkheden voor energiebesparing en het toepassen van duurzame energiebronnen. De ontwikkeling sluit aan bij het provinciale beleid.

#### 3\.3 Gemeentelijk beleid

**Woonvisie 2012\-2022**

De gemeente ziet het dorpse karakter met als typische kenmerken ruimte, groen in en om de woonkernen en een grote mate van sociale samenhang als het sterke punt van Leusden. Het behoud van dit dorpse karakter met een ideaal woonmilieu voor gezinnen staat voorop. In de Woonvisie 2012\-2022 is dit ook het streven. Het bestaande bouwprogramma en de invulling van herontwikkelingslocaties voorzien tot 2025 in de bouw van 800 tot circa 1\.200 woningen in de gemeente. Hiervan is 60 tot 80% bedoeld voor gezinnen. Naast de inzet voor gezinnen richt de gemeente zich ook op het uitbreiden van de voorraad betaalbare woningen (van 2\.500 naar 2\.800\), doorstroming naar geschikte woningen en verduurzaming van de woningvoorraad.

**Planspecifiek**

Het initiatief betreft het realiseren van maximaal 12 woningen in een groene omgeving. De woningen en de stedenbouwkundige opzet sluiten aan bij het dorpse karakter van de woonwijk Rozenboom. Het gaat om woningen uit de middelhoge tot hoge prijsklasse, die geschikt zijn voor gezinnen. Daarnaast wordt de bouw van geschikte woningen gestimuleerd. De twee\-onder\-een\-kap woningen kunnen levensloopbestendig worden gebouwd en een van de drie vrije kavels is specifiek een kavel voor senioren. De kavelpaspoorten voor de andere twee kavels ook mogelijkheden bieden voor levensloopbestendige woningen. Deze mogelijkheden vloeien mede voort uit de wensen van de buurt. De ontwikkeling sluit daarmee aan bij de ambities van de Woonvisie 2012\-2022\.

**Groenbeleidsplan 2005**

Het groenbeleidsplan heeft tot doel de kwaliteit van het openbaar groen te behouden en te versterken teneinde een structurele bijdrage te leveren aan de ruimtelijke kwaliteit waarbij wonen, werken en welzijn binnen de gemeente Leusden gediend zijn. Een belangrijke conclusie is dat de gemeente Leusden een grote rijkdom aan groen bezit maar dat vooral de hoeveelheid groen wordt ervaren, maar de kwaliteit van het groen relatief onbekend is bij een groter publiek. De belangrijkste drijfveer, voor de komende jaren, is om deze groene rijkdom in beeld te brengen.

Samengevat vormen de volgende 6 pijlers het toekomstige groenbeleid.

* 1\. De huidige groenstructuur behouden en versterken.

* 2\. Versterken oriÃ«ntatie en herkenbaarheid door boomstructuur.

* 3\. Vergroten van de herkenbaarheid in inrichting en beheer.

* 4\. Herkenbaarheid en karakter voor entrees en kleine parken.

* 5\. Behouden en ontwikkelen van ecologische waarden.

* 6\. Verankering flankerend beleid in groenbeleid en planontwikkeling.

**Planspecifiek**

In het Groenbeleidsplan staat specifiek dat het versterken van de huidige groenranden een doel is. Door de bestaande groenstructuur, die nu door het dependancegebouw wordt onderbroken, door te trekken, wordt deze groenrand een aaneengesloten groene zone. Daarmee wordt bijgedragen aan de eerste pijler van het Groenbeleidsplan 2005\.

**Geldend bestemmingsplan**

Ter plaatse van het plangebied geldt het bestemmingsplan 'Leusden Noord' dat is vastgesteld op 30 mei 2013\. Hierin heeft het plangebied deels de bestemming 'Groen', deels de bestemming 'Maatschappelijk' met functieaanduiding 'onderwijs' en deels de bestemming 'Verkeer \- Verblijfsgebied'. Het realiseren van woningen is binnen deze bestemmingen niet toegestaan. Daarnaast geldt de dubbelbestemming 'Waarde \- Archeologie middelhoge verwachting' voor het gehele plangebied.

![afbeelding "i_NL.IMRO.0327.208-0401_0008.png"](i_NL.IMRO.0327.208-0401_0008.png)

Uitsnede vigerend bestemmingsplan met plangebied rood omlijnd

### Hoofdstuk 4 Uitvoerbaarheid

De uitvoerbaarheid van een bestemmingsplan moet als gevolg van het Besluit ruimtelijke ordening (Bro) aangetoond worden (artikel 3\.1\.6 van het Bro). Daaronder valt zowel de onderzoeksverplichting naar verschillende ruimtelijk relevante aspecten (geluid, bodem, etc.) als ook de economische uitvoerbaarheid van het plan.

#### 4\.1 Milieu

##### 4\.1\.1 Bodem

Op grond van de Wet Bodembescherming (Wbb) moet aangetoond worden dat de kwaliteit van de bodem en het grondwater in het plangebied in overeenstemming zijn met het beoogde gebruik. De bodemkwaliteit kan namelijk van invloed zijn op de beoogde functie van het plangebied. Bij een functiewijziging zal in veel gevallen een specifiek bodemonderzoek moeten worden uitgevoerd.

**Planspecifiek**

Voor de ontwikkeling is een bodemonderzoek uitgevoerd. Het volledige rapport is opgenomen in bijlage 2.

Hierin wordt geconcludeerd dat er slechts sprake is van lichte verontreinigingen. Gelet op de aard en mate van verontreiniging bestaan er wat betreft de milieuhygiÃ«nische kwaliteit van de bodem geen belemmeringen voor de ontwikkeling van woningen in het plangebied. Tijdens het onderzoek zijn in de bodem en op het maaiveld puntresten aangetroffen. Dit puin is in de bodem terecht gekomen als gevolg van de recente sloop van de voormalige bebouwing. Voorafgaand aan deze sloop is het asbest uit de bebouwing gesaneerd, waardoor het puin asbestonverdacht is. Er is 1 stukje asbestverdacht plaatmateriaal aangetroffen in het plangebied, dat als zwerfasbest wordt gezien. Dit stukje zwerfasbest is verwijderd. Conclusie is dat in het plangebied geen asbestverontreiniging wordt verwacht.

Het initiatief is uitvoerbaar met betrekking tot het aspect bodem.

##### 4\.1\.2 Lucht

De mate van blootstelling aan luchtverontreiniging speelt een rol in het kader van een goede ruimtelijke ordening. Met betrekking tot 'luchtkwaliteit' zijn twee aspecten van belang. Ten eerste of de luchtkwaliteit ter plaatse de nieuwe functie toelaat (de gevoeligheid van de bestemming) en ten tweede wat de bijdrage is van het plan aan die luchtkwaliteit.

*Luchtkwaliteit ter plaatse*

In de Wet milieubeheer zijn normen opgenomen voor de concentraties van een aantal stoffen in de buitenlucht ter bescherming van de mens. De twee belangrijkste stoffen zijn PM10 (fijnstof) en NO2 (stikstofdioxide). Voor beide stoffen bedraagt de grenswaarde 40 Âµg/m3.

*Bijdrage aan luchtkwaliteit*

In de Wet milieubeheer zijn de belangrijkste bepalingen over luchtkwaliteitseisen opgenomen. De Wet maakt een onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in de algemene maatregel van bestuur "Niet in betekenende mate bijdragen" (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 procent bijdragen aan de jaargemiddelde norm voor fijn stof en stikstofdioxide (1,2 microgram per m3) een 'betekenend' negatief effect hebben op de luchtkwaliteit. 'Kleine' projecten die minder dan 3 procent bijdragen, kunnen doorgaan zonder toetsing. Dat betekent bijvoorbeeld dat lokale overheden een toevoeging van minder dan 1\.500 huizen niet hoeven te toetsen aan de normen voor luchtkwaliteit, omdat een dergelijk project per definitie niet boven de 3%\-norm komt.

**Planspecifiek**

*Luchtkwaliteit ter plaatse van het initiatief*

Vanuit een goede ruimtelijke ordening is de huidige luchtkwaliteit ter plaatse getoetst met behulp van de NSL Monitoringstool (www.nsl\-monitoring.nl). Door de metingen ter plaatse te toetsen aan de grenswaarden is gekeken of er sprake is van een goed woon\- en leefklimaat. Uit metingen van het meest nabijgelegen rekenpunt 199968 aan de Groene Zoom zijn de volgende concentraties naar voren gekomen:

| Â | NO2 (stikstofdioxide)   Â | PM10 (Fijn stof)   Â |

| --- | --- | --- |

| Gemeten totale concentratie jaargemiddelde 2015 (Âµg/m3)   Â | 23 Âµg/m3   Â | 19,9 Âµg/m3   Â |

| Grenswaarde concentratie (Âµg/m3\)   Â | 40 Âµg/m3   Â | 40 Âµg/m3   Â |

De gemeten concentraties stikstofdioxide en fijn stof liggen ruim onder de gestelde grenswaarden. Met betrekking tot de luchtkwaliteit zijn geen belemmeringen voor onderhavig initiatief.

*Bijdrage initiatief*

In onderhavig plan worden maximaal 12 woningen toegevoegd in het plangebied. Dit aantal ligt ruim onder de grens van 1\.500 huizen en draagt daarmee niet in betekenende mate bij aan de luchtkwaliteit. Een nadere toetsing ten aanzien van het aspect luchtkwaliteit kan daarom achterwege blijven.

Het initiatief is uitvoerbaar met betrekking tot het aspect luchtkwaliteit.

##### 4\.1\.3 Geluid

De mate waarin het geluid het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd:

* woningen;

* geluidgevoelige gebouwen, zoals scholen, ziekenhuizen, verzorgings\- en verpleeghuizen, psychiatrische instellingen en kinderdagverblijven;

* geluidsgevoelige terreinen (woonwagenstandplaatsen en bestemde ligplaatsen voor woonschepen).

Het beschermen van deze geluidsgevoelige objecten gebeurt aan de hand van vastgestelde zoneringen. Binnen deze zones bepaalt het bevoegd gezag de te hanteren grenswaarden. Er geldt een voorkeursgrenswaarde en een bovengrens (hoger mag niet). De Wgh gaat verder onder meer ook in op geluidwerende voorzieningen, geluidbelastingkaarten en actieplannen. De belangrijkste bronnen van geluidhinder die bij een ruimtelijke ontwikkeling aan de orde kunnen zijn betreffen: industrielawaai, wegverkeerslawaai en spoorweglawaai.

**Planspecifiek**

In het plangebied worden geluidsgevoelige objecten toegevoegd, namelijk maximaal 12 woningen. Het is van belang te kijken naar de mogelijke gevolgen van wegverkeerslawaai vanwege de ligging nabij de 50 km/uur wegen Noorderinslag en Torenakkerweg. Hiervoor is een akoestisch onderzoek uitgevoerd. Het volledige onderzoeksrapport is opgenomen in bijlage 3. De geluidbelasting door wegverkeer op de Noorderinslag bedraagt maximaal 47 dB. De geluidbelasting door wegverkeer op de Torenakkerweg is maximaal 31 dB. Hierbij is al rekening gehouden met de 5 dB aftrek ex art. 110\-g Wgh. Voor beide wegen wordt de voorkeursgrenswaarde niet overschreden en hoeven geen hogere waarden aangevraagd te worden. Verkeerslawaai van de omliggende wegen vormt dus geen belemmering voor de geprojecteerde woningen.

Het initiatief is uitvoerbaar met betrekking tot het aspect geluid.

##### 4\.1\.4 Milieuzonering

Milieuzonering is het aanbrengen van een ruimtelijke scheiding tussen milieubelastende en milieugevoelige functies. Doel is om bij het opstellen van een ruimtelijk plan een goed en veilig leefklimaat te waarborgen, maar tegelijkertijd ook aan bedrijven voldoende milieuruimte te bieden voor het uitoefenen van hun activiteiten.

De mate waarin bedrijven invloed hebben op hun omgeving is afhankelijk van de aard van de bedrijvigheid en de afstand tot een gevoelige bestemming. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Milieuzonering heeft betrekking op aspecten met een ruimtelijke dimensie, zoals geluid, geur, gevaar en stof. De mate van belasting, en daarmee de gewenste aan te houden afstand, kan per aspect en per bedrijfstype en verschillen. In de publicatie 'Bedrijven en Milieuzonering' van de Vereniging van Nederlandse Gemeenten (VNG) is een lijst opgenomen met daarin de minimale richtafstanden tussen een gevoelige bestemming en bedrijven. Van deze richtafstanden kan worden afgeweken, mits wordt onderbouwd waarom de feitelijke milieuhinder als minder belastend wordt gezien.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'.

**Planspecifiek**

Rondom het plangebied liggen enkele functies met een milieuzone, namelijk een begraafplaats, een kerk, welzijnsinstellingen en een bedrijfsbestemming waar bedrijven van milieucategorie 1 en nutsvoorzieningen zijn toegestaan. Voor al deze functies wordt op basis van de VNG brochure een richtafstand van 10 meter geadviseerd. De nieuwe woningen komen op meer dan 10 meter afstand te liggen. Aan de richtafstand wordt daarmee voldaan.

In de koopcontracten worden een regeling opgenomen dat nieuwe bewoners zich bewust zijn van de aanwezigheid van de RK kerk en dat zij zich conformeren aan de bijbehorende gebruiken.

Het initiatief is uitvoerbaar met betrekking tot het aspect milieuzonering.

##### 4\.1\.5 Externe veiligheid

Het beleid voor externe veiligheid is gericht op het beperken en beheersen van risico's voor de omgeving die ontstaan door opslag, productie, gebruik en vervoer van gevaarlijke stoffen. Hierbij gaat het om risicovolle inrichtingen, transportroutes voor het vervoer van gevaarlijke stoffen en buisleidingen.

De verplichting om in een ruimtelijk plan in te gaan op deze risico's komt voort uit het 'Besluit externe veiligheid inrichtingen' (Bevi), het 'Besluit externe veiligheid transportroutes' (Bevt) en het 'Besluit externe veiligheid buisleidingen' (Bevb). Daarnaast zijn in het Activiteitenbesluit milieubeheer en het Vuurwerkbesluit veiligheidsafstanden genoemd die moeten worden aangehouden rond stationaire risicobronnen, niet zijnde een Bevi\-inrichting.

De wetgeving richt zich op het beschermen van kwetsbare en beperkt kwetsbare objecten. Kwetsbaar zijn onder meer woningen, onderwijs\- en gezondheidsinstellingen, en kinderopvang\- en dagverblijven, en grote kantoorgebouwen (\>1500 mÂ²). Beperkt kwetsbaar zijn kleinere kantoren en winkels, horeca, parkeerterreinen en bedrijfsgebouwen waarin geen grote aantallen personen aanwezig zijn.

Binnen het beoordelingskader voor externe veiligheid staan twee kernbegrippen centraal: het plaatsgebonden risico (PR) van 10\-6 per jaar en het groepsrisico (GR). Het plaatsgebonden risicobeleid bestaat uit harde afstandscontouren tussen risicobron en (beperkt) kwetsbaar object. Het wordt uitgedrukt in een contour van 10\-6 per jaar (de kans dat per jaar 1 persoon overlijdt door een ongeluk met een gevaarlijke stof mag niet groter zijn dan 1 op een miljoen). Het groepsrisico legt een relatie tussen de kans op een ramp en het aantal mogelijke slachtoffers. Bij de berekening van het groepsrisico spelen mee de aard en hoeveelheid van de gevaarlijke stoffen en het aantal potentiÃ«le slachtoffers.

Voor de beoordeling van een ruimtelijk plan moet worden vastgesteld of het plangebied is gelegen binnen de PR en/of de invloedsgebieden van het GR. Binnen de 10\-6\-contour is het realiseren van kwetsbare objecten niet toegestaan.

**Planspecifiek**

Via de website risicokaart.nl kan voor de locatie worden vastgesteld of er in de directe omgeving inrichtingen, buisleidingen en / of belangrijke transportroutes aanwezig zijn die in het kader van de externe veiligheid van belang zijn. Bijgevoegd een screenshot van die website.

![afbeelding "i_NL.IMRO.0327.208-0401_0009.png"](i_NL.IMRO.0327.208-0401_0009.png)

Uitsnede risicokaart met plangebied blauw omlijnd

Rondom het plangebied bevinden zich geen risicovolle inrichtingen of transportroutes waarover gevaarlijke stoffen worden vervoerd, die invloed kunnen hebben op het plangebied. Op het gebied van externe veiligheid is het plan uitvoerbaar.

#### 4\.2 Water

Water is een belangrijk thema in de ruimtelijke ordening. Door verstandig om te gaan met het water kan verdroging en wateroverlast (waaronder ook risico van overstromingen e.d.) voorkomen worden en de kwaliteit van het water hoog gehouden worden.

Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijkste hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21eÂ eeuw*

De Commissie Waterbeheer 21e eeuw heeft advies uitgebracht over het toekomstige waterbeleid in Nederland. De adviezen van de commissie staan in het rapport 'Anders omgaan met water, Waterbeleid voor de 21ste eeuw' (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd:

* vasthouden, bergen en afvoeren: dit houdt in dat water zoveel mogelijk bovenstrooms wordt vastgehouden in de bodem en in het oppervlaktewater. Indien nodig wordt overtollig water tijdelijk geborgen in bergingsgebieden en pas als vasthouden en bergen niet meer mogelijk is wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan bod.

*Waterwet*

De Waterwet regelt het beheer van oppervlaktewater en grondwater en verbetert ook de samenhang tussen waterbeleid en ruimtelijke ordening. Daarnaast levert de Waterwet een flinke bijdrage aan kabinetsdoelstellingen zoals vermindering van regels, vergunningstelsels en administratieve lasten. Een belangrijk gevolg van de Waterwet is dat de aloude vergunningstelsels uit de voorheen afzonderlijke waterbeheerwetten zijn gebundeld. Dit resulteert in Ã©Ã©n vergunning, de watervergunning.

*Nationaal Waterplan*

Op basis van de Waterwet is het Nationaal Waterplan vastgesteld door het kabinet. Dit Nationaal Waterplan geeft de hoofdlijnen, principes en richting van het nationale waterbeleid in de planperiode 2016\-2021, met een vooruitblik richting 2050\. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2016\-2021 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten.

*Beleid waterschap Vallei en Veluwe*

In het Waterbeheerprogramma 2016 \- 2021 heeft waterschap Vallei en Veluwe tactische doelen geformuleerd. Per jaarplan geven wij concreet invulling aan de daadwerkelijke realisatie van deze doelen. Daarnaast heeft het waterschap de Keur met de Algemene â en Beleidsregels van Waterschap Vallei en Veluwe vastgesteld. Alle handelingen in of nabij een waterstaatswerk worden hieraan getoetst. In de Het Algemene beleidsregels (3e wijziging, 2017\) bij de Keur 2013 wordt ten doel gesteld dat een uitbreiding van het verhard oppervlak in principe, vanuit waterhuishoudkundig oogpunt, waterbalans neutraal moet plaatsvinden. Voor ruimtelijke ontwikkelingen gelden op basis van beleid bovengenoemd beleid de volgende uitgangspunten:

* Hemelwater wordt op basis van de trits 'vasthouden\-bergen\-afvoeren' zoveel mogelijk ter plaatse vastgehouden. Wanneer lozen in de bodem redelijkerwijs niet mogelijk is kan geloosd worden op oppervlaktewater. Lozen op de riolering is in principe niet toegestaan;

* Afvalwater niet zijnde 'schoon' hemelwater aansluiten op het riool;

* Houdt bij het ontwerp rekening met de gemiddelde hoogste grondwaterstand;

* De ontwikkeling dient in de gebruiksfase grondwaterneutraal te zijn. Structurele drainage of andere middelen om grondwater af te voeren zijn in principe niet toegestaan;

* Geen uitlogende materialen gebruiken op plaatsen die in contact kunnen komen met (grond)water;

Er is sprake van een vrijstelling van het compenseren van de toename van verhard oppervlak als de toename minder is dan 1\.500 mÂ² in stedelijk gebied. In landelijk gebied geldt deze vrijstelling ook, tenzij de afvoer niet plaatsvindt in een oppervlaktelichaam met de aanduiding 'water met natuurfunctie zijnde Hen\-Sed water' op de natuurkaart behorende bij de Algemene Regels van de Keur. Dan is er sprake van een vrijstelling bij een toename van het verhard oppervlak van minder dan 4\.000 mÂ².

*Watertoets*

De 'watertoets' is een instrument dat waterhuishoudkundige belangen expliciet en op evenwichtige wijze laat meewegen bij het opstellen van ruimtelijke plannen en besluiten. Het is geen technische toets, maar een proces dat de initiatiefnemer van een ruimtelijk plan en de waterbeheerder in een zo vroeg mogelijk stadium met elkaar in gesprek. De watertoets bestaat uit twee onderdelen:

* de verplichting aan initiatiefnemers van ruimtelijke plannen om de waterbeheerder vroegtijdig in de planvorming te betrekken, en

* de verplichting aan initiatiefnemers van ruimtelijke plannen om in hun plan verantwoording af te leggen over de manier waarop omgegaan is met de inbreng van de waterbeheerder. Dit laatste gebeurt doorgaans in de waterparagraaf bij het betreffende plan.

**Planspecifiek**

Voor dit plan overleg geweest met het waterschap Vallei en Veluwe. Conclusie uit het gesprek is dat er geen specifieke waterhuishoudkundige belangen zijn. Het plan leidt niet tot een toename aan verhard oppervlak in vergelijking met de situatie toen hier de school met bijbehorende verharding (schoolplein) aanwezig was.

De woningen worden aangesloten op het gescheiden rioleringsstelsel.

#### 4\.3 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Per 1 januari 2017 zijn de Natuurbeschermingswet 1998, de Flora en faunawet en de Boswet opgegaan in de nieuwe Wet natuurbescherming. De Wet natuurbescherming beschermt natuurgebieden, inheemse soorten en het bosopstanden in Nederland.

*Gebiedsbescherming*

In de Wet natuurbescherming worden de zogenoemde Natura 2000\-gebieden beschermd. Natura 2000 is de overkoepelende naam voor gebieden die worden beschermd vanuit de Vogel\- en Habitatrichtlijn. Volgens deze Europese richtlijnen moeten lidstaten specifieke diersoorten en hun natuurlijke leefomgeving (habitat) beschermen om de biodiversiteit te behouden. Natura 2000\-gebieden kennen een zogenaamde 'externe werking'. Dit betekent dat ontwikkelingen die buiten de begrenzing van de Natura 2000\-gebieden gelegen zijn, ook getoetst moeten worden of er significant negatieve effecten optreden op het betreffende gebied.

*Soortenbescherming*

Een hoofdstuk in de Wet natuurbescherming regelt de bescherming van de in het wild voorkomende inheemse planten en dieren: de soortenbescherming. De wet richt zich vooral op het in stand houden van populaties van soorten die bescherming behoeven. In de wet zijn algemene en specifieke verboden vastgelegd ten aanzien van beschermde dier\- en plantensoorten. Bekeken moet worden in hoeverre ruimtelijke plannen negatieve gevolgen hebben op beschermde dier\- en plantensoorten en of er compenserende of mitigerende maatregelen genomen moeten worden. De wet geeft de mogelijkheid aan provincies om voor een bepaald aantal soorten via een verordening een algemene vrijstelling op bepaalde verbodsbepalingen te geven.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menige soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek**

Voor het schoolgebouw en het bijbehorende dependance gebouw zijn verkennende ecologische onderzoeken uitgevoerd. De volledige rapporten zijn te raadplegen in bijlagen 4 en 5. De resultaten van de onderzoeken zijn in deze paragraaf verwerkt.

*Gebiedsbescherming*

Het plangebied ligt niet binnen de Ecologische Hoofdstructuur en er liggen geen Natura2000\-gebieden binnen een straal van 3\.000 meter. Door de omvang van de ontwikkeling en afstand tot te beschermen gebieden, kan het optreden van significante negatieve effecten uitgesloten worden.

*Soortenbescherming*

In en rondom het schoolgebouw zijn geen beschermde soorten of vaste verblijf\- of voortplantingsplaatsen van beschermde soorten aangetroffen. In het dependancegebouw zijn enkele potentiÃ«le verblijf\- en of voortplantingsplaatsen voor vleermuizen aangetroffen. Inmiddels is de bebouwing vleermuisvriendelijk gesloopt. Verder zijn er in en rondom het dependancegebouw geen beschermde soorten of vaste verblijf\- of voortplantingsplaatsen van beschermde soorten aangetroffen. De nieuwe woningen zullen worden voorzien van vleermuiskasten.

Er kunnen algemeen voorkomende vogels broeden in het plangebied. Sloop\- en rooiwerkzaamheden dienen daarom buiten het broedseizoen plaats te vinden.

De uitvoerbaarheid van het initiatief voor ecologie is hiermee aangetoond.

#### 4\.4 Verkeer

Onderdeel van goede ruimtelijke ordening is het effect van een beoogd nieuw project op de verkeersstructuur. De 8 woningen in het westelijke deel van het plangebied worden ontsloten door de Rozengaarde. Deze straat loopt dood voor autoverkeer. De 3 of 4 woningen in het oostelijke deel van het plangebied worden ontsloten door de Rozenhaag. De bestaande padenstructuur in de groenstrook centraal in het plangebied wordt doorgezet. Dit sluit aan bij de huidige verkeersontsluitingsstructuur van de wijk.

Wat betreft parkeren wordt er voor de 2 onder 1 kappers aan de westzijde een parkeernorm gehanteerd van 1,8 parkeerplaats per woning. Dit betekent een opgaaf van 14,4 parkeerplaatsen. Hiervan worden er 9 stuks op eigen terrein van de te bouwen woningen gerealiseerd en in stand gehouden. Parkeerplaatsen op eigen terrein hebben geen openbaar karakter. Om die reden worden deze plaatsen niet als voltallige plaatsen meegerekend maar wordt een correctiefactor toegepast waarbij deze slechts als 0,7 parkeerplaats meetellen. Dit houdt dus in dat deze 9 plaatsen in de parkeerbalans als 6,3 parkeerplaatsen worden gerekend. Aan de noordzijde van de Rozengaarde liggen 8 openbare parkeerplaatsen. Deze zijn hier indertijd aangelegd om in de parkeervraag van het onlangs gesloopte schoolgebouw te voorzien. Waar deze school stond komen nu de 2 onder 1 kappers te staan. Van deze 8 parkeerplaatsen worden er 5 toegerekend aan deze 2 onder 1 kappers. Daarnaast voorziet het bouwplan in de aanleg van 2 extra openbare parkeerplaatsen naast de 8 huidige openbare plaatsen. Per saldo leidt dit tot een parkeeraanbod van 6,3 \+ 5 \+ 2 \= 13,3 parkeerplaatsen.

Daarnaast wordt er in de openbare ruimte tussen de woningen en de rijbaan de mogelijkheid gecreÃ«erd voor informeel parkeren. In de groenstrook worden grasbetonkeien aangelegd waar bij piekbelastingen op geparkeerd kan worden. Deze oplossing draagt bij aan het behoud van het groene karakter van deze omgeving. Met de combinatie van de vaste parkeerplaatsen en het informele parkeren vindt de gemeente de parkeersituatie voor dit westelijk deel van het plangebied verantwoord.

Ook voor de vrije kavels wordt een parkeernorm gehanteerd van 1,8 parkeerplaats per woning. Bij de woningen op kavel 2 en 3 is ruimte voor het parkeren van ten minste 2 voertuigen. Ook hierbij geldt de correctiefactor 0,7\. Daarnaast wordt op kavel 2 en 3 ruimte gecreÃ«erd voor een derde geparkeerde auto, waar bij piekbelastingen geparkeerd kan worden. In de situatie met 1 seniorenwoning (met parkeerbehoefte van 1,8 pp) op kavel 1 worden 2 parkeerplaatsen op eigen terrein aangelegd. Daarnaast wordt er 1 openbare parkeerplaats aan de naastgelegen parkeerplaatsen toegevoegd.

In de situatie met 2 seniorenwoningen (met parkeerbehoefte van 3,6 pp) op kavel 1 wordt 1 parkeerplaats op eigen terrein aangelegd. Daarnaast worden er 3 openbare parkeerplaats aan de naastgelegen parkeerplaatsen toegevoegd.

Dit is voldoende om in de toekomstige parkeerbehoefte te voorzien.

Het plan is daarmee uitvoerbaar op het gebied van verkeer en parkeren.

#### 4\.5 Cultuurhistorie en archeologie

In elk bestemmingsplan moet een beschrijving worden opgenomen van de wijze waarop met de in het gebied aanwezige cultuurhistorische waarden wordt omgegaan. Denk aan aanwezige monumenten, historische gebieden, kenmerkende (straat)beelden en landschapselementen. Bij het maken van plannen kan ook (weer) rekening gehouden worden met al deze elementen die er vroeger wel waren maar nu niet meer. Een bijzonder onderdeel van cultuurhistorie is archeologie.

*Cultuurhistorie*

Het belang van cultuurhistorie is wettelijk vastgelegd in het Besluit ruimtelijke ordening. Het Besluit geeft aan dat âeen beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehoudenâ in het bestemmingsplan opgenomen moet worden. Het voornaamste doel hiervan is om het cultuurhistorische karakter van Nederland op gebiedsniveau te behouden en te versterken.

*Archeologie*

De bescherming van archeologische waarden bij ruimtelijke ontwikkelingen is geregeld in de Erfgoedwet. De essentie van de wettelijke bescherming is dat archeologische resten zoveel mogelijk in de bodem bewaard blijven. Bij ruimtelijke plannen geldt de verplichting om rekening te houden met bekende en te verwachten archeologische waarden. Indien ingrepen gepaard gaan met een verstoring van de bodem, kan het nodig zijn om nader onderzoek te doen, zodat \- waar nodig \- de archeologische waarden veiliggesteld kunnen worden en/of het plan aangepast kan worden. De verantwoordelijkheid voor archeologische waarden ligt bij de gemeente.

Op basis van de Wamz zijn mogelijke (toevals)vondsten bij het verrichten van werkzaamheden in de bodem altijd beschermd. Er geldt een meldingsplicht bij het vinden van (mogelijke) waardevolle zaken.

**Planspecifiek**

*Cultuurhistorie*

De kerk ten zuiden van het plangebied is een rijksmonument. De ontwikkeling heeft geen effect op de cultuurhistorische waarde van de kerk. Verder zijn er in de directe omgeving van het plangebied geen cultuurhistorische waarden aanwezig.

*Archeologie*

Op basis van de Archeologische Beleidskaart Gemeente Leusden, geldt voor het plangebied een middelhoge verwachtingswaarde.

![afbeelding "i_NL.IMRO.0327.208-0401_0010.png"](i_NL.IMRO.0327.208-0401_0010.png)

Uitsnede Archeologische Beleidskaart Gemeente Leusden 2011 met plangebied blauw omcirkeld

Voor gebieden met een middelhoge verwachtingswaarde geldt dat er bij bodemingrepen met een oppervlakte groter dan 500 mÂ² en dieper dan 30 cm onder maaiveld een archeologisch onderzoek noodzakelijk is. Aangezien de bodemingreep groter is dan 500 mÂ² is een archeologisch onderzoek uitgevoerd. Het volledige rapport is opgenomen in bijlage 6. In het onderzoek is geconcludeerd dat het plangebied een lage archeologische verwachting heeft, deels vanwege een hoge mate van verstoring van de ondergrond. Nader archeologisch onderzoek is daarmee niet noodzakelijk en de archeologisch dubbelbestemming is niet overgenomen in dit plan.

Op het gebied van cultuurhistorie en archeologie is het plan uitvoerbaar.

#### 4\.6 Economische uitvoerbaarheid

Bij de voorbereiding van een bestemmingsplan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van 'afdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien:

* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**

Het verhalen van de kosten van de grondexploitatie voor ontwikkeling van het initiatief is anderszins verzekerd.

### Hoofdstuk 5 Juridische planbeschrijving

#### 5\.1 Algemeen

Het bestemmingsplan is opgezet volgens de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\).

Het bestemmingsplan bestaat uit een verbeelding, planregels en een toelichting. De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar is wel een belangrijk onderdeel van het plan. De toelichting geeft een weergave van de beweegredenen, de onderzoeksresultaten en de beleidsuitgangspunten die aan dit plan ten grondslag liggen. De toelichting is van wezenlijk belang voor een juiste interpretatie en toepassing.

Daarnaast maken ook eventuele bijlagen onlosmakelijk onderdeel uit van het bestemmingsplan.

**Verbeelding**

De verbeelding is een digitale kaart, waarop bestemmingen en aanduidingen zijn weergegeven. Aanduidingen worden gebruikt om bepaalde zaken specifieker te regelen, bijvoorbeeld in de vorm van gebiedsaanduidingen, bouwaanduidingen, bouwvlakken, functieaanduidingen etc.

Voor de analoge verbeelding is gebruik gemaakt van een digitale ondergrond (Grootschalige Basiskaart en/of kadastrale kaart). Daar waar een verschil is tussen de digitale en de analoge verbeelding, is de digitale versie leidend.

**Regels**

De planregels zijn standaard onderverdeeld in vier hoofdstukken.

* Hoofdstuk I : Inleidende regels, deze bevatten de begrippen en wijze van meten;

* Hoofdstuk II: Bestemmingsregels, dit zijn de verschillende bestemmingen op alfabetische volgorde. De regels bevatten een bestemmingsomschrijving en regels voor het bouwen en het gebruik.

* Hoofdstuk III: Algemene regels, dit zijn regels die gelden voor alle bestemmingen. Dit zijn onder meer (mogelijke) flexibiliteitsbepalingen in de vorm van wijzigings\- en afwijkingsbevoegdheden.

* Hoofdstuk IV: Overgangs\- en slotbepalingen.

#### 5\.2 Wijze van bestemmen

Voorliggend bestemmingsplan bevat de volgende bestemmingen:

* 'Wonen' voor de nieuwe woonpercelen. Ter plaatse van de aanduiding 'twee\-aaneen' zijn twee\-aaneengebouwde toegestaan en ter plaatse van de aanduiding 'vrijstaand' zijn vrijstaande woningen toegestaan. Woningen moeten in de bouwvlakken worden gerealiseerd. Voor de vrijstaande woningen wordt voor de situering van garages verwezen naar de in de bijlage 1 bij de regels opgenomen kavelpaspoorten.

* Wonen \- 1' geldt specifiek voor kavel 1\. Omdat er voor kavel 1 twee verschillende opties zijn met elk eigen bouwregels is deze omwille van de leesbaarheid in een aparte bestemming opgenomen.

* 'Tuin', waarmee de functie van tuin is neergelegd op de gronden aan de voorzijde van de woningen. Deze gronden mogen niet worden bebouwd.

* 'Groen', die is gelegd op de bestaande en nieuwe groenstructuren. Hierbinnen zijn onder andere wandel\- en fietspaden toegestaan.

* 'Verkeer \- Verblijfsgebied', waarmee de nieuwe ontsluitingsstructuur voor auto's is bestemd voor verkeer.

De aanleg van erfafscheidingen en het behoud van een boom is voorwaardelijk verplicht gesteld in de algemene regels, waarbij verwezen wordt naar de in de bijlage 1 bij de regels opgenomen kavelpaspoorten.

De beeldkwaliteitsbepalingen voor de vrijstaande woningen, zoals opgenomen de kavelpaspoorten (Bijlage 1) worden als aanvullend welstandsbeleid vastgesteld bij de vaststelling van dit bestemmingsplan. Dat gebeurt op basis van artikel 12 van de Woningwet.

Met dit hoofdstuk is voldaan aan artikel 3\.1\.3 van het Bro.

### Hoofdstuk 6 Procedure

#### 6\.1 Algemeen

Bij de voorbereiding van een (voor)ontwerp bestemmingsplan dient overleg te worden gevoerd als bedoeld in artikel 3\.1\.1 Bro. Dit is het vooroverleg, waarin het conceptplan wordt voorgelegd aan het waterschap en aan die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg.

Op basis van artikel 3\.1\.6 Bro dient verslag te worden gedaan van de wijze waarop burgers en maatschappelijke organisaties bij de voorbereiding van het bestemmingsplan zijn betrokken. Dit is de inspraak. Van (formele) inspraak kan, zeker bij wat kleinere plannen, worden afgezien. De gemeentelijke inspraakverordening is daarbij ook van belang.

Een ontwerpbestemmingsplan dient conform afdeling 3\.4 Awb gedurende 6 weken ter inzage gelegd te worden. Hierbij is er de mogelijkheid voor een ieder om zienswijzen in te dienen op het plan. Na vaststelling door de Raad wordt het vaststellingsbesluit bekend gemaakt. Het bestemmingsplan ligt na bekendmaking 6 weken ter inzage. Gedurende deze termijn is er de mogelijkheid voor belanghebbenden beroep in te dienen bij de Afdeling bestuursrechtspraak Raad van State. Het bestemmingsplan treedt vervolgens daags na afloop van de tervisielegging in werking als er geen beroep is ingesteld.

#### 6\.2 Verslag vooroverleg ex artikel 3\.1\.1 Bro

Samen met het waterschap Vallei en Veluwe zijn de aan de orde zijnde waterhuishoudkundige aspecten behandeld. De Provincie Utrecht en de Gasunie hebben vooroverlegreacties ingediend, waarin zij aangeven geen bezwaren te hebben tegen de voorgenomen ontwikkeling.

#### 6\.3 Verslag inspraak ex artikel 3\.1\.6 Bro

Er vindt geen formele inspraakprocedure plaats. Tijdens de planvorming om te komen tot een stedenbouwkundig plan is meerdere malen contact en overleg geweest met een klankbordgroep en direct omwonenden. In het plan dat nu voorligt zijn de belangen van en afspraken die met de buurt zijn gemaakt meegenomen.

Het bestemmingsplan gaat direct als ontwerp ter inzage.

#### 6\.4 Verslag zienswijzen

Het ontwerpbestemmingsplan heeft vanaf 29 maart 2018 voor een periode van 6 weken ter inzage gelegen. Gedurende deze periode zijn er 6 zienswijzen ingediend. De zienswijzen hebben niet geleid tot aanpassing van het bestemmingsplan. Wel zijn er een aantal ambtshalve aanpassingen gedaan. In de zienswijzennota (zie bijlage 7) is de beantwoording van de zienswijzen opgenomen evenals de ambtshalve aanpassingen.