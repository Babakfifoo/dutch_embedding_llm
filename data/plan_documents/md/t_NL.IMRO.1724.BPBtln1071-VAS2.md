xml version\="1\.0" encoding\="UTF\-8"?

Triloo 2017: Toelichting

direct naar inhoud van Toelichting

Triloo 2017

===========

Toelichting

-----------

| Plan: | Triloo 2017 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1724\.BPBtln1071\-VAS2 |

* Toelichting

* Bijlagen bij de toelichting

* Regels

* Bijlagen bij de regels

* Raadsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding en doel

+ 1\.2 Plangebied

+ 1\.3 Geldende bestemmingsplan

+ 1\.4 Bij het plan behorende stukken

+ 1\.5 Leeswijzer

* Hoofdstuk 2 Beleidskader

+ 2\.1 Inleiding

+ 2\.2 Rijksbeleid

+ 2\.3 Provinciaal beleid

+ 2\.4 Regionaal beleid

+ 2\.5 Gemeentelijk beleid

* Hoofdstuk 3 Planbeschrijving

+ 3\.1 Ruimtelijke structuur

+ 3\.2 Functionele structuur

+ 3\.3 Planaanpassing

* Hoofdstuk 4 Milieu\- en omgevingsaspecten

+ 4\.1 Inleiding

+ 4\.2 Mer\-beoordeling

+ 4\.3 Geluid

+ 4\.4 Bedrijven en milieuzonering

+ 4\.5 Bodem

+ 4\.6 Luchtkwaliteit

+ 4\.7 Waterhuishouding en riolering

+ 4\.8 Externe veiligheid

+ 4\.9 Kabels en leidingen

+ 4\.10 Natuur

+ 4\.11 Archeologie en cultuurhistorie

* Hoofdstuk 5 Het bestemmingsplan

+ 5\.1 Plansystematiek

+ 5\.2 Opzet van de regels

+ 5\.3 De bestemmingen

* Hoofdstuk 6 Economische uitvoerbaarheid

+ 6\.1 Economische uitvoerbaarheid

+ 6\.2 Exploitatieplan

* Hoofdstuk 7 Procedures

+ 7\.1 Inspraak en vooroverleg

+ 7\.2 Zienswijzen

+ 7\.3 Vaststelling in 2017

+ 7\.4 Uitspraak Raad van State

+ 7\.5 Vaststelling in 2019

### Hoofdstuk 1 Inleiding

#### 1\.1 Aanleiding en doel

Op 15 oktober 2007 is het bestemmingsplan 'Triloo' voor de inbreidingswijk Triloo vastgesteld. Aangezien bestemmingsplannen op basis van de Wet ruimtelijke ordening niet ouder mogen zijn dan 10 jaar, moet dit geldende bestemmingsplan in 2017 worden herzien. Dit nieuwe bestemmingsplan is de actualisatie van het geldende bestemmingsplan.

Inmiddels is de wetgeving ook gewijzigd en moet voldaan worden aan de digitaliseringsplicht en moet het bestemmingsplan aansluiten bij de geldende Standaard Vergelijkbare Bestemmingsplannen 2012 (SVBP2012\). Dit zal leiden tot enkele aanpassingen in de regels van het bestemmingsplan. Inhoudelijk zullen de regelingen echter niet wijzigen.

Het doel is te komen tot een actueel en werkbaar bestemmingsplan 'Triloo 2017', met de nodige flexibiliteit en waarbij waar juridisch mogelijk al vooruitgelopen wordt op de aanstaande Omgevingswet, die naar verwachting op zijn vroegst in 2019 in werking zal treden.

#### 1\.2 Plangebied

Het plangebied 'Triloo' is gelegen in het zuidelijk deel van de kern Bergeijk. Het gebied wordt aan vier zijden begrensd door de achtertuinen van de woningen die aan het Loo, het Vonderpad en de Van den Tillaartstraat liggen.

#### 1\.3 Geldende bestemmingsplan

![afbeelding "i_NL.IMRO.1724.BPBtln1071-VAS2_0001.png"](i_NL.IMRO.1724.BPBtln1071-VAS2_0001.png)

*Uitsnede geldende bestemmingsplan Triloo, www.ruimtelijkeplannen.nl*

Het geldende bestemmingsplan is 'Triloo', vastgesteld door de raad d.d. 15 oktober 2007\. Het bestemmingsplan is destijds opgesteld om woningbouwontwikkeling op deze locatie mogelijk te maken. Omdat het stedenbouwkundig plan later concreter is gemaakt en op een aantal punten niet binnen het geldende bestemmingsplan paste, heeft een gedeeltelijke herziening van het bestemmingsplan plaatsgevonden. Op 26 april 2010 is de herziening 'Triloo 1e Herziening' vastgesteld. Inmiddels is het merendeel van de woningen gerealiseerd of er is vergunning voor verleend.

#### 1\.4 Bij het plan behorende stukken

Het bestemmingsplan âTriloo 2017' bestaat uit drie delen: een verbeelding, regels en een toelichting. De verbeelding en regels vormen het juridisch bindende deel van het bestemmingsplan. De toelichting bevat een motivatie en verantwoording van de keuzes die in het bestemmingsplan zijn gemaakt. Daarnaast zijn in de toelichting onder andere het geldende beleid en diverse milieuaspecten beschreven.

#### 1\.5 Leeswijzer

Na dit inleidende hoofdstuk worden eerst de beleidskaders van het Rijk, de provincie en de gemeente uiteengezet (Hoofdstuk 2 Beleidskader). Daarna wordt een beschrijving gegeven van het plan, inclusief ruimtelijke en functionele structuur (Hoofdstuk 3). Vervolgens wordt aandacht besteed aan de verschillende omgevingsaspecten, zoals bodem\- en grondwaterkwaliteit, geluidhinder, luchtkwaliteit, bedrijven en milieuzonering, externe veiligheid, water, archeologie en cultuurhistorie, alsmede flora en fauna (Hoofdstuk 4). Dan volgt hoofdstuk 5 met onder andere de opzet van de regels en een korte beschrijving van de verschillende bestemmingen. Tenslotte wordt aandacht besteed aan de financiÃ«le uitvoerbaarheid (Hoofdstuk 6) en de voor deze bestemmingsplansactualisatie te doorlopen procedure (Hoofdstuk 7).

### Hoofdstuk 2 Beleidskader

#### 2\.1 Inleiding

Bij ieder plan vindt inkadering binnen het beleid van de overheid plaats. Door een toetsing aan rijks\-, provinciaal, regionaal en gemeentelijk beleid ontstaat een duidelijk beeld van de marges waarbinnen ruimtelijke ontwikkelingen, zoals in deze situatie, toegestaan kunnen worden. De beleidsinkadering dient een compleet beeld te geven van de ruimtelijke overwegingen en het relevante planologisch beleid.

Gemeenten zijn niet geheel vrij in het voeren van hun eigen beleid. Rijk en provincies geven met het door hen gevoerde en vastgelegde beleid de kaders aan waarbinnen gemeenten kunnen opereren. De belangrijkste kaders van Rijk en de provincie Noord\-Brabant worden in het kort weergegeven, omdat deze zoals gezegd mede randvoorwaarden voor het lokale maatwerk bij ruimtelijke ontwikkelingen zullen zijn.

#### 2\.2 Rijksbeleid

##### 2\.2\.1 Structuurvisie Infrastructuur en Ruimte (SVIR)

Op 13 maart 2012 is de Structuurvisie Infrastructuur en Ruimte (SVIR) vastgesteld. Deze structuurvisie vormt het Rijksbeleid voor ruimtelijke ontwikkeling en mobiliteit.

In de Structuurvisie is een drietal doelen voor Nederland in 2040 geformuleerd:

* Het vergroten van de concurrentiekracht van Nederland door het versterken van de ruimtelijk\-economische structuur van Nederland.

* Het verbeteren en ruimtelijk zeker stellen van de bereikbaarheid waarbij de gebruiker voorop staat.

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Het Rijk laat de ruimtelijke ordening meer over aan gemeenten en provincies en kiest voor een selectieve inzet van rijksbeleid op 13 nationale belangen. Voor deze belangen is het Rijk verantwoordelijk voor de resultaten. Buiten deze 13 belangen hebben decentrale overheden beleidsvrijheid. Deze 13 nationale belangen zijn:

* 1\. Rijksvaarwegen;

* 2\. Mainportontwikkeling Rotterdam;

* 3\. Kustfundament;

* 4\. Grote rivieren;

* 5\. Waddenzee en waddengebied;

* 6\. Defensie;

* 7\. Hoofdwegen en hoofdspoorwegen;

* 8\. Elektriciteitsvoorziening;

* 9\. Buisleidingen van nationaal belang voor vervoer van gevaarlijke stoffen;

* 10\. Natuurnetwerk Nederland (voorheen Ecologische Hoofdstructuur);

* 11\. Primaire waterkeringen buiten het kustfundament;

* 12\. IJsselmeergebied (uitbreidingsruimte);

* 13\. Erfgoederen van uitzonderlijke universele waarde.

Als gevolg van de actualisatie van het geldende bestemmingsplan wijzigen de standpunten voor dit beleidskader niet. Dit bestemmingsplan is overwegend opgesteld om het geldende bestemmingsplan te actualiseren en te zorgen dat wordt aangesloten bij de huidige situatie. Hiervoor worden kleine aanpassingen doorgevoerd. Het gaat hier om zulke geringe aanpassingen van het bestemmingsplan dat deze van ondergeschikte aard zijn.

##### 2\.2\.2 Besluit algemene regels ruimtelijke ordening (Barro)

Met het Besluit algemene regels ruimtelijke ordening (Barro) wordt voor een aantal specifieke onderwerpen algemene regels gesteld ten behoeve van de verwerking in bestemmingsplannen. In het SVIR is aangegeven wat het nationale belang is van het stellen van regels voor deze onderwerpen. Het Barro stelt in eerste instantie regels ter bescherming van de 13 nationale belangen. De keuze voor deze belangen is al gemaakt in de SVIR en wordt met het Barro en het Besluit ruimtelijke ordening (Bro) juridisch verankerd.

In het kader van deregulering en decentralisatie is gekozen om de regels zoveel mogelijk door te laten werken op het niveau van de lokale besluitvorming. Door de nationale belangen in bestemmingsplannen te borgen, worden deze belangen reeds in een vroeg stadium vastgelegd. Dit draagt bij aan een versnelling van de besluitvorming bij ruimtelijke ontwikkelingen en vermindering van de bestuurlijke druk. Voor een aantal onderwerpen geeft het Barro de opdracht, dan wel de mogelijkheid aan provincies om met een provinciale verordening regels te stellen.

De onderwerpen in het Barro betreffen:

* Project Mainportontwikkeling Rotterdam.

* Kunstfundamenten.

* Grote rivieren.

* Waddenzee en waddengebied.

* Defensie (met uitzondering van radar).

Vanuit het Barro zijn geen nationale belangen op het plangebied van toepassing waarmee rekening gehouden moet worden in het bestemmingsplan. Ook vanuit de recente wijzigingen (grote rivieren, electriciteitsvoorziening, algemene en overige bepalingen) in het Barro, die per 1 juli 2016 in werking zijn getreden, bestaan geen concrete nationale belangen die op het plangebied van toepassing zijn.

##### 2\.2\.3 Ladder voor duurzame verstedelijking

In verband met bestemmingsplanwijzigingen is een gedegen ruimtelijk\-functionele onderbouwing gewenst, mede omdat binnen de ruimtelijke ordening steeds meer de nadruk komt te liggen op zorgvuldig ruimtegebruik. In verband hiermee is in oktober 2012 de 'Ladder voor Duurzame Verstedelijking' geÃ¯ntroduceerd (artikel 3\.1\.6 Besluit ruimtelijke ordening (Bro)). De Ladder is een motiveringsinstrument dat verplicht moet worden toegepast bij bestemmingsplannen of afwijkingsbesluiten die een 'nieuwe stedelijke ontwikkeling' mogelijk maken. Een nieuwe stedelijke ontwikkeling wordt in artikel 1\.1\.1 Bro als volgt omschreven: 'De ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen'.

Bij de toepassing van de Ladder moeten de volgende treden doorlopen worden:

* Er wordt beschreven dat de voorgenomen stedelijke ontwikkeling voorziet in een actuele regionale behoefte.

* Indien uit de beschrijving, bedoeld in onderdeel 1, blijkt dat sprake is van een actuele regionale behoefte, wordt beschreven in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins.

* Indien uit de beschrijving, bedoeld in onderdeel 2, blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.

Dit bestemmingsplan is overwegend opgesteld om het geldende bestemmingsplan te actualiseren en te zorgen dat wordt aangesloten bij de huidige situatie. Hiervoor worden kleine aanpassingen doorgevoerd. Het gaat hier om zulke geringe aanpassingen van het bestemmingsplan dat deze van ondergeschikte aard zijn. Daarnaast maakt dit bestemmingsplan geen nieuwe ontwikkelingen mogelijk. Er hoeft dan ook niet verder te worden getoetst aan de Ladder voor Duurzame Verstedelijking.

##### 2\.2\.4 Omgevingswet

De regering werkt aan een stelselherziening op het gebied van het omgevingsrecht. Dit betekent dat de Wet ruimtelijke ordening samen met veel andere wetten die regels voor de omgeving hebben, opgaat in de nieuwe Omgevingswet. Inwerkingtreding van de Omgevingswet wordt niet voor 2019 verwacht. De gemeente Bergeijk bereidt zich voor op de wetswijziging door, daar waar mogelijk, vooruit te lopen op de Omgevingswet.

Bij inwerkintreding van de Omgevingswet verandert het bestemmingsplan in een Omgevingsplan. Een mogelijkheid om vooruit te lopen op de Omgevingswet is het bestemmingsplan (zoveel mogelijk) op te stellen als een omgevingsplan. Het is juridisch namelijk niet mogelijk om in 2017 een omgevingsplan vast te stellen. Wel is het mogelijk om een bestemmingsplan voor te bereiden vooruitkijkend naar de Omgevingswet.

Dit kan bij de opstelling van het plan onder andere door:

* het toepassen van het 'Omgevingswetdenken' (stimuleren, faciliteren, dienen, ruimte en vrijheid bieden, voorspelbare regels en gebruiksgemak, lokaal maatwerk, integraal denken, ontschotten en samenwerken, vertrouwen, doeldenken);

* het uniformeren, afstemmen en integreren van regelingen;

* het plan zo op te zetten dat het kan uitgroeien van bestemmingsplan tot een volwaardig omgevingsplan (digitale opzet, plansystematiek, opzet van de regels);

* nu al integraal te werken en integrale afwegingen maken, zowel proces als inhoud;

* mogelijkheden voor het proces, zowel intern als extern.

Van het merendeel van de bestemmingsplannen van de gemeente Bergeijk is de 10\-jaar termijn (zie paragraaf 1\.1) voorlopig nog niet verstreken. De vaststelling van deze plannen kan dan ook plaatsvinden onder de Omgevingswet, waardoor deze plannen als omgevingsplan worden opgesteld. Omdat dit plan (samen met de bestemmingsplannen voor de overige woongebieden van de kern Bergeijk) Ã©Ã©n van de eerste bestemmingsplannen is in de nieuwe actualisatieslag en de gemeente een uniforme regeling wenst voor haar woongebieden, wordt dit bestemmingsplan zoveel als juridisch mogelijk opgesteld als omgevingsplan. Hiermee wordt een nieuwe basis gevormd voor de volgende actualisaties van bestemmingsplannen/omgevingsplannen.

Het vooruitlopen op de Omgevingswet betekent voor dit bestemmingsplan dat rekening wordt gehouden met het groeimodel: het laten uitgroeien van het bestemmingsplan tot een volwaardig omgevingsplan. Dit betekent dat de basis van het bestemmingsplan zo wordt opgesteld dat het mogelijk is om in de toekomst of bij andere planactualisaties themaâs of gebieden toe te voegen. Daarmee wordt rekening gehouden bij de digitale opzet, plansystematiek, opzet van de regels etc.

Inhoudelijk wordt op hoofdlijnen aangesloten bij de plansystematiek uit de recente bestemmingsplannen van de gemeente Bergeijk. Wel is gekozen om in een aantal gevallen de regeling te vereenvoudigen en flexibeler te maken. Dit is een gevolg van het toepassen van het 'omgevingswetdenken'.

Gezien de omvang en het karakter van het plangebied komt dit met name tot uitdrukking in de regeling voor de woonpercelen. Deze wordt nader toegelicht in hoofdstuk 5.

Voor de planprocedure organiseert de gemeente een inloopavond in Bergeijk.

#### 2\.3 Provinciaal beleid

##### 2\.3\.1 Structuurvisie ruimtelijke ordening

Op 19 maart 2014 is de Structuurvisie ruimtelijke ordening 2014 in werking getreden. Deze structuurvisie is een actualisatie van de visie die in 2010 werd vastgesteld. Belangrijke beleidswijzigingen hebben betrekking op de realisatie van natuur en de transitie naar zorgvuldige veehouderij in Brabant.

De Structuurvisie Ruimtelijke Ordening geeft de hoofdlijnen van het ruimtelijk beleid van de provincie Noord\-Brabant weer tot en met 2025\. Het beleid is gestoeld op een evenwicht van het milieu (planet), de mens (people) en de markt (profit) in ruimtelijke kwaliteit. Hierbij is het van groot belang om bestaande kwaliteiten te benutten en als uitgangspunt te nemen bij ontwikkelingen.

Noord\-Brabant heeft de ambitie om een goede mix van wonen, werken en voorzieningen te creÃ«ren. De leefbaarheid in woonmilieus moet van voldoende kwaliteit zijn. Dynamische stadscentra, vitale plattelandskernen, eigen identiteit en regionale afstemming zijn enkele uitgangspunten. Daarnaast dienen er voldoende veilige en goed bereikbare werkplekken te zijn voor de bevolking. Steden moeten aantrekkelijk blijven voor diverse bevolkingsgroepen en dienen garant te staan voor het aanbieden van (bovenlokale) voorzieningen.

Voor wat betreft de markt is het van belang dat de gunstige ligging wordt benut. De ligging ten opzichte van andere economische clusters in Europa is uitstekend. Met de (internationale) bereikbaarheid is het echter slechter gesteld. Dit vormt dan ook een belangrijk uitgangspunt in het provinciale beleid. Belangrijk is om netwerken te vormen, tussen de kennisindustrie, regionale economische clusters en Europese clusters. Daarnaast is veiligheid een belangrijk aspect. Goederenvervoer per spoor zal in de toekomst om stedelijke gebieden heen geleid moeten worden.

Het landschap van Noord\-Brabant is vrij karakteristiek. Er zijn veel beeldbepalende elementen en natuurlijke waarden in het landschap te vinden. Deze dienen beschermd en ontwikkeld te worden. Met name het watersysteem is erg belangrijk. Het landschap heeft ook een functie als werkterrein, voornamelijk voor de agrarische sector. Schaalvergroting van deze landbouw wordt geconcentreerd in speciaal aangewezen gebieden. De landbouw komt daarnaast steeds vaker in een verbrede vorm voor. Dit wordt gestimuleerd, met name ook het landschapsbeheer.

Duurzaamheid is nog steeds een belangrijk onderwerp binnen de ruimtelijke ordening. Gezocht moet worden naar alternatieve mogelijkheden om energie op te wekken. Zo kan gewerkt worden aan een gezondere leefomgeving.

![afbeelding "i_NL.IMRO.1724.BPBtln1071-VAS2_0002.png"](i_NL.IMRO.1724.BPBtln1071-VAS2_0002.png)

*Uitsnede structuurvisie Noord\-Brabant*

Het plangebied maakt binnen de structuurvisie ruimtelijke ordening onderdeel uit van de stedelijke structuur en is aangeduid als 'mozaieklandschap'. Hierin wil de provincie de contrasten tussen klei, zand en veenontginning versterken. Dit betekent het versterken van het mozaÃ¯eklandschap van het Brabantse zand door menging van functies die de afwisseling en kleinschaligheid versterken. De stad (rood) staat niet tegenover het land (groen), maar ontwikkelen zich in balans met elkaar, het zogenaamde âstadtelandâ. Binnen het mozaÃ¯eklandschap van het zand zijn er verschillen tussen de Brabantse wal, de Baronie, de Kempen en De Meierij. Door met ruimtelijke ontwikkelingen in te spelen op breuklijnen en hoogteverschillen geven deze beeldbepalende structuren richting aan de verdere ontwikkeling van het landschap. Het gaat daarbij om behoud van het reliÃ«f zelf, maar ook om het behoud van het zicht op en vanaf de reliÃ«fvormen.

Dit bestemmingsplan is conserverend van aard, waarbij geen grootschalige nieuwe ontwikkelingen aan de orde zijn. Het plan is dan ook niet in strijd met de provinciale richtlijnen.

##### 2\.3\.2 Verordening Ruimte Noord\-Brabant

De Verordening Ruimte is de juridische vertaling van de structuurvisie en bevat daarom onderwerpen die in de visie naar voren komen. Dit betreft onder andere de belangen die de provincie wil behartigen en de manier waarop dit zal geschieden, evenals regels waarmee rekening gehouden moet worden bij het opstellen van een bestemmingsplan. Deze regels zijn direct bindend voor overheden. Zo weten gemeenten al in een vroeg stadium waar ze aan toe zijn.

ÃÃ©n van de hoofdlijnen van de Verordening Ruimte heeft betrekking op ruimtelijke kwaliteit en kwaliteitsverbetering van het landschap. De zorgplicht voor ruimtelijke kwaliteit behelst in de kern de regel dat de geboden ontwikkelruimte bijdraagt aan het versterken van de ruimtelijke kwaliteit. In het bijzonder geldt als regel het principe van zorgvuldig ruimtegebruik. Dit strekt ertoe dat nieuwe ruimtelijke ontwikkelingen zoveel mogelijk plaatsvinden door hergebruik of intensivering op of binnen bestaand bebouwd gebied (het zogenaamde VAB\-beleid). Daarnaast houdt zorgvuldig ruimtegebruik in dat bij nieuwe ontwikkelingen rekening gehouden wordt met de kwaliteiten van de omgeving. In de regeling van de Verordening Ruimte is deze zorgplicht in eerste instantie geconcretiseerd voor wat betreft stedelijke ontwikkeling.

Als toch nieuw ruimtebeslag nodig is, kan dit alleen daar waar er gelet op de ruimtelijke kwaliteiten verantwoorde uitbreidingsmogelijkheden liggen. Dit zijn de in de Verordening Ruimte aangewezen zoekgebieden voor verstedelijking. Ruimtelijke karakteristieken en kwaliteiten worden dus meer bepalend voor de wijze waarop de (economische) dynamiek in de kernen in landelijk gebied haar plek krijgt.

![afbeelding "i_NL.IMRO.1724.BPBtln1071-VAS2_0003.png"](i_NL.IMRO.1724.BPBtln1071-VAS2_0003.png)

*Uitsnede Verordening Ruimte Noord\-Brabant*

Het plangebied van dit bestemmingsplan is conform de Verordening Ruimte gelegen binnen 'Bestaand stedelijk gebied, kern in landelijk gebied'. Nieuwe stedelijke ontwikkelingen dienen in principe plaats te vinden in bestaand stedelijk gebied of in een zoekgebied voor stedelijke ontwikkeling. Binnen de grenzen van het stedelijk gebied zijn gemeenten in principe vrij om te voorzien in stedelijke ontwikkelingen.

Dit bestemmingsplan betreft een actualisatie van een geldend bestemmingsplan binnen bestaand stedelijk gebied. Dit is niet in strijd met het provinciale beleid, zoals verwoord in de Verordening Ruimte.

#### 2\.4 Regionaal beleid

##### 2\.4\.1 Woonvisie Regio Eindhoven

Op 28 juni 2012 heeft de Regioraad de Regionale Woonvisie 2012\-2020 vastgesteld. In deze visie wordt gefocust op drie punten:

* 1\. oog voor lage\-lonen\-arbeidsmigranten en kenniswerkers;

* 2\. naar een nieuw evenwicht van sterke steden en een vitaal landelijk gebied;

* 3\. duurzaam vernieuwen en transformeren van de bestaande woningvoorraad.

In de Regionale Woonvisie wordt aangegeven dat er binnen de woningmarkt in Zuidoost\- Brabant te weinig woningen zijn, het aanbod niet goed aansluit op de vraag (te weinig woningen in de sociale sector in de dorpen) en er zijn te weinig kavels beschikbaar voor mensen die zelf willen bouwen.

In de Regionale Woonvisie is een zevental ambities voor het wonen in Zuidoost Brabant geformuleerd:

* Meer keuzevrijheid en zeggenschap voor de burger, met meer inzicht in (de kansen)op de woningmarkt.

* Meer evenwicht in de koop\-huur\-verhouding, tussen steden en dorpen.

* Meer capaciteit en kwaliteit in Wonen, Welzijn en Zorg

* Meer samenwerking tussen alle woningmarktpartijen.

* Meer aandacht voor doelgroepen en betaalbaarheid van woningen.

* Meer zorg voor kwaliteit van woning en woonomgeving.

* Monitoren van wat er gebeurt op de woningmarkt.

De Regionale Woonvisie streeft er naar zoveel mogelijk te kunnen voldoen aan de woonwensen van de burgers. Samen met de regionale marktpartijen zullen de ambities zoveel mogelijk concreet worden uitgewerkt. De Regionale Woonvisie is het kwalitatieve kader voor het afstemmen van ontwikkelingen op de woningmarkt en voor het uitwerken van de woningbouwprogrammaâs. Voor de landelijke regio Groot Kempen betekent dit concreet dat gestreefd wordt naar een goede huisvesting van de eigen bevolking. Hiervoor zal zowel (zorgvuldig ingepaste) inbreiding als uitbreiding noodzakelijk zijn.

Het regionaal beleid biedt geen concrete uitgangspunten voor dit in hoofdzaak consoliderende bestemmingsplan. Daarmee voldoet het bestemmingsplan aan het regionaal beleid.

#### 2\.5 Gemeentelijk beleid

##### 2\.5\.1 Structuurvisie Bergeijk

Op 3 juni 2010 is de Structuurvisie Bergeijk âLeven en beleven tussen bossen, beken en boerenlandâ vastgesteld door de gemeenteraad. De structuurvisie is een actualisatie van de StructuurvisiePlus uit 2004\. De Structuurvisie bestaat uit twee delen. Deel A betreft het Ruimtelijk Casco, waarin de toekomstvisie voor de gemeente Bergeijk is opgenomen. Deze visie formuleert het ontwikkelingskader voor de lange termijn en biedt het casco voor concrete plannen en projecten. In het projectenplan (deel B) is het ruimtelijk programma voor de korte en middellange termijn benoemd. Daarnaast is aangegeven welke concrete projecten en plannen op korte termijn richting uitvoering worden gebracht en op welke wijze dat zal gebeuren. Het projectenplan wordt periodiek geactualiseerd.

*Ruimtelijk casco*

Het Ruimtelijk Casco bestaat uit een kaartbeeld en een toelichting, waarbij de toelichting kan worden beschouwd als een uitgeschreven legenda. Op basis van een integrale analyse die is gebaseerd op de âlagenbenaderingâ zijn in het Ruimtelijk Casco ruimtelijke keuzes gemaakt voor de toekomstige ontwikkeling van de gemeente Bergeijk.

![afbeelding "i_NL.IMRO.1724.BPBtln1071-VAS2_0004.png"](i_NL.IMRO.1724.BPBtln1071-VAS2_0004.png)

*Uitsnede Ruimtelijk Casco, Structuurvisie Bergeijk*

Het plangebied bevindt zich in het rode raamwerk, in de bestaande bebouwingskern. Binnen dit woongebied draait de koers om de verdere ontwikkeling van de verstedelijking binnen de gemeente via inbreiding, intensivering, herstructurering en uitbreiding. Ontwikkelingen moeten passen bij de aard en schaal van de gemeente. De gemeente wil haar identiteit en imago van landelijke, groene, rustige plattelandsgemeente koesteren. De gemeente Bergeijk streeft naar een verantwoorde, optimale benutting van de mogelijkheden voor inbreiding binnen de dorpskernen. Inbreiden mag alleen worden nagestreefd indien er daardoor op de betreffende locatie een kwaliteitsverbetering optreedt en mag niet zonder meer ten koste gaan van groene kwaliteiten. Het groen binnen de kernen is karakteristiek voor Bergeijkse dorpen en dient daarom in voldoende mate aanwezig te blijven.

*Projectenplan*

Waar het Ruimtelijk Casco een visie formuleert op het plangebied en het beleidskader schept voor de lange termijn, legt het projectenplan de focus op de korte en middellange termijn. Hier worden de ruimtelijke opgaven voor de korte en middellange termijn benoemd en worden projecten en plannen beschreven. Het projectenplan bevat een programmatische keuze voor diverse themaâs. Daarnaast is aangegeven waar het programma wordt gerealiseerd en hoe het uitvoeringstraject (koppeling tussen grondbeleid en ruimtelijke ontwikkeling en inzet van Wro\-instrumenten) eruit ziet. Tenslotte is een projectenoverzicht opgenomen met projecten en maatregelen die de gemeente ter uitvoering van het structuurvisiebeleid wil oppakken.

##### 2\.5\.2 Woonvisie gemeente Bergeijk 2013\-2021

Op 25 juni 2013 is âWoonvisie Bergeijk 2013 \- 2021â door de raad van de gemeente Bergeijk vastgesteld. De woonvisie geeft een actueel overzicht van de lokale en bovenlokale ontwikkelingen op de woningmarkt.

Daarnaast geeft de visie een richtinggevend kader voor de lokale woonopgave voor de komende jaren. Het doel van de woonvisie is om voldoende, kwalitatief goede en betaalbare huisvesting te realiseren voor alle doelgroepen in de gemeente Bergeijk.

Voor de gemeente Bergeijk is de huidige plancapaciteit vergeleken met de prognose van het aantal benodigde woningen voor de periode 2012 â 2021\. De prognose voor deze periode is dat er in de gemeente 660 woningen dienen te worden gebouwd om te kunnen voldoen aan de woningvraag. Op dit moment bedraagt de plancapaciteit, zowel harde als zachte plannen, 554 woningen. De gemeente heeft vooralsnog 106 woningen minder in de plancapaciteit zitten dan de huidige prognose aangeeft (84%) Dit geeft nog enige ruimte zodat er komende jaren enigszins flexibel omgegaan kan worden met woningbouwinitiatieven.

De onderstaande beleidskaders zijn opgenomen in de huidige woonvisie:

* 1\. Faciliteren van initiatieven voor zorgwoningen. Meer flexibiliteit in bouwen. Woningen dienen langer mee te gaan voor alle doelgroepen en zijn makkelijk aanpasbaar voor verschillende doelgroepen.

* 2\. De gemeente Bergeijk zet zich in voor een gelijke verdeling van statushouders naar verhouding bij de woningcorporaties. Dit zal dan ook opgenomen worden in de toekomstige prestatieafspraken met de woningcorporaties.

* 3\. Het handhaven van de richtlijn om minimaal 60% van de woningen in nieuwbouwprojecten te realiseren in de doelgroepen (starters, senioren, zorg, sociale huur) waarvan minimaal 1/3 (\=20% van het totaal) sociale huur.

* 4\. Gemeente Bergeijk wil met alle woningcorporaties prestatieafspraken afsluiten.

* 5\. Gemeente Bergeijk zet zich in om de toewijzingscriteria gelijk te schakelen. Hierdoor wordt het o.a. eenvoudiger om urgente gevallen te plaatsen.

* 6\. Terughoudend zijn met nieuwe woningbouwinitiatieven. Nieuwe ontwikkelingen moeten een groot maatschappelijk belang dienen.

* 7\. Het bijstellen van de voorwaarden voor de uitgifteprocedure van woningbouwgrond aan veranderde situatie op de woningmarkt, dit betekent eenvoudigere toewijzing.

* 8\. Ambities van de gemeente met betrekking tot duurzaamheid opnemen in de prestatieafspraken met woningcorporaties.

Vanwege recente ontwikkelingen in de woningmarkt en gewijzigde wetgeving is de huidige woonvisie aangevuld met een oplegnotitie. De beleidskaders worden aangevuld met de beleidskaders uit deze oplegnotitie.

In dit bestemmingsplan behouden de bestaande woningen de woonbestemming, waarbij in ieder geval bestaande rechten worden gerespecteerd. Binnen de bouwregels wordt de nodige ruimte geboden om de woning te laten voldoen aan de huidige woonwensen dan wel levensloopbestendig te maken.

##### 2\.5\.3 Kernenbeleid en leefbaarheid

De identiteit, de eigenheid van een kern omvat de eigen specifieke cultuur, het eigene van de verschijningsvorm en het bijzondere van de gemeenschap. Dit komt tot uiting in het verenigingsleven, de ruimtelijke karakteristieken en de voorzieningen. Leefbaarheid wordt omschreven als de mate waarin die eigenheid in stand kan worden gehouden. Daarbij zijn basisvoorzieningen als basisschool, peuterspeelzaal, gemeenschapshuis, sportpark, winkels en een adequaat woningaanbod van belang.

In het kernenbeleid wordt aangegeven dat in alle kernen onder andere de volgende voorzieningen in stand moeten worden gehouden: basisschool, gemeenschapshuis, peuterspeelzaal, sportpark en bibliotheekvoorziening en (voor Bergeijk, Luyksgestel, Riethoven en Westerhoven) een sporthal. Van de andere aandachtspunten zijn de volgende van belang:

* kinderdagverblijf en buitenschoolse opvang hoeven niet in elke kern aanwezig te zijn. Ouderenzorg ontwikkelt zich steeds autonomer als maatwerk wonen\-zorg;

* openbaar vervoer zou alle kernen moeten bedienen. Collectief vraagafhankelijk vervoer kan daar mogelijk een oplossing bij zijn;

* in de kernen moet, ter wille van werkgelegenheid en functieverscheidenheid, ruimte zijn voor ambachtelijke, kleinschalige bedrijven;

* het monumentenbeleid wordt, als beschermer van karakteristiek en identiteit, als een onderdeel van het kernenbeleid gezien;

* voor winkels, postkantoor, huisartsen en dergelijke zal de gemeente, waar mogelijk, een voorwaardenscheppende rol spelen.

##### 2\.5\.4 Gemeentelijke Visie Mobiliteit 2015\-2018

De Gemeentelijke Visie Mobiliteit 2015\-2018 (GVM) is op 24 september 2015 vastgesteld door de gemeenteraad. In de GVM zijn twee grootschalige infrastructurele ontwikkelingen meegenomen: de keuze voor Westparallel voor de N69 en de Middenweg Eersel\-Bergeijk.

De GVM geeft een prioritering aan de hand van de vier themaâs verkeersveiligheid, fietsverkeer, bereikbaarheid en openbaar vervoer. Ook geldt het principe van Duurzaam Veilig, aan de hand waarvan consequente keuzes worden gemaakt voor de inrichting van wegen. In de GVM zijn, op basis van de meer mensgerichte aanpak, twee themaâs onderscheiden waarop het beleid in de komende jaren wordt gericht:

* veiliger verkeersgedrag: gericht op het treffen van mensgerichte maatregelen in de vorm van communicatie, educatie en handhaving.

* realiseren categorisering wegen: de categorisering van wegen in Bergeijk is goed, maar dient op onderdelen te worden geactualiseerd, mede in het licht van de ontwikkelingen rond Westparallel en Middenweg Eersel\-Bergeijk.

De categorisering is bovendien nog niet overal gerealiseerd, waardoor een opgave resteert om de wegcategorisering te vervolmaken en wegen in te richten conform die categorisering.

De gemeentelijke visie op mobiliteit is in de GVM uitgewerkt in verschillende modules: veiliger verkeersgedrag, gemotoriseerd verkeer, fiets en integraal beleid en maatregelen. Per module zijn het beleid en de concrete maatregelen beschreven. Modules kunnen gedurende de looptijd van de GVM worden aangepast of toegevoegd, mits passend binnen de overkoepelende visie op mobiliteit.

##### 2\.5\.5 Nota parkeernormen 2016

De gemeente Bergeijk heeft in februari 2017 een nieuwe Nota Parkeernormen vastgesteld. Daarin zijn parkeernormen opgenomen voor ruimtelijke ontwikkelingen, met ruimte voor de nodige flexibiliteit en maatwerk. Met dit parkeerbeleid is zo veel mogelijk vastgehouden aan de landelijke richtlijnen vanuit het CROW (Kenniscentrum voor verkeer, vervoer en infrastructuur). Waar mogelijk is ingespeeld op Bergeijkse plannen als de Centrumvisie.

Met behulp van parkeernormen wordt de parkeereis bepaald voor ruimtelijke ontwikkelingen. Parkeernormen worden niet gebruikt om bestaande parkeerdruk in beeld te brengen of te corrigeren. De parkeereis is het totaal aan parkeerplaatsen waar een ontwikkeling in moet voorzien.

De nota gaat uit van de volgende te hanteren parkeernormen voor het kernwinkelgebied en het overig gebied:

* 1\. Kernwinkelgebied: gemiddelde norm voor Centrum Schil â Niet stedelijk.

* 2\. Overig gebied: gemiddelde norm voor Rest bebouwde kom â Niet stedelijk.

Het plangebied van dit bestemmingsplan valt binnen het 'overig gebied'.

Ook zijn in de nota fietsparkeernormen opgenomen. De fietsparkeernormen zijn van toepassing op geselecteerde voorzieningen waarvan het aannemelijk is dat relatief veel bezoekers met de fiets komen. Bij deze functies bestaat de mogelijkheid om te kiezen voor een betere fietsbereikbaarheid door de fietsparkeernorm toe te passen.

De parkeernormen in de Nota Parkeernormen hebben betrekking op nieuwbouw, verbouw, uitbreiding of wijziging van functies, daar waar een omgevingsvergunning en/of wijziging van het bestemmingsplan noodzakelijk is. Wanneer een aanvraag tot een wijziging van het bestemmingsplan wordt ingediend, wordt onder andere gekeken of voldaan kan worden aan de parkeernormen voor het 'overig gebied', die horen bij de betreffende ontwikkeling. Deze voorwaarde is opgenomen in de bestemmingsplanregels.

### Hoofdstuk 3 Planbeschrijving

#### 3\.1 Ruimtelijke structuur

##### 3\.1\.1 Geomorfologie

De gemeente Bergeijk bevindt zich op de Brabantse zandgronden, waarin oude aardbreuken de ontwikkeling van het landschap hebben beÃ¯nvloed. De geomorfologische structuur binnen de gemeente wordt in hoofdzaak gekenmerkt door de zuidwestnoordoostgerichte beken en de daartussen gelegen hogere dekzanden of terrasafzettingen.

De beken Keersop en Run liggen in smalle dalvormige laagten en vormen in het algemeen rechte lijnen die zich niet duidelijk onderscheiden in het heideontginningslandschap.

Dekzandruggen en stuifduincomplexen hebben een rug gevormd waarop de kernen Bergeijk, Westerhoven en Riethoven liggen. Een tweede dekzandrug bevindt zich aan de westzijde van Weebosch. Met name in het zuidwesten van de gemeente komen de dekzandruggen in de landschapsstructuur tot uiting, door de aanwezigheid van besloten boscomplexen en natuurgebieden.

Het plangebied is gelegen op de landschappelijke overgang van het natte beekdal van de Breerijt naar de droge dekzandrug. In deze overgangszone zijn de kernen en buurtschappen ontstaan en zijn van oorsprong de akkers gesitueerd. Deze historische structuur is in het huidige kaartbeeld van de gemeente Bergeijk nog herkenbaar aanwezig. In de beekdalen ten zuiden en de bosrijke gebieden ten noorden van de kernen is geen of beperkt woningbouw mogelijk. De Breerijt is een zijbeek die een deel van de overgangszone afwatert richting de Keersop.

##### 3\.1\.2 Historische ontwikkeling

De kern Bergeijk heeft zich ontwikkeld tot een compacte kern, gelegen in een open, agrarisch en natuurrijk buitengebied. De belangrijkste wegen in de ruimtelijke hoofdstructuur van Bergeijk zijn de Eykereind\-Mr. Pankenstraat, Eerselsedijk, Nieuwstraat\-Van Beverwijkstraat, Churchilllaan\-Kennedylaan en de Eykereind\-Lijnt\-Hoek\-Broekstraat\-Loo.

Op de Churchilllaan\-Kennedylaan na zijn dit nog steeds de oude linten. De ontsluiting van de nieuwere wijken vindt voornamelijk plaats via de historische linten en de nieuwe ontsluitingswegen rondom de wijken.

Rond het centrum zijn in alle windrichtingen nieuwe woonbuurten ontstaan. Eerst opvullingen tussen oude linten aan de zuidoostzijde en daarna uitbreidingen buiten deze historische structuren. De verschillende uitbreidingen zijn veelal goed van elkaar te onderscheiden door hun bouwstijl en doordat er een ontsluitende weg rond de buurten herkenbaar is. De uitbreidingen hebben elk hun eigen karakteristiek.

![afbeelding "i_NL.IMRO.1724.BPBtln1071-VAS2_0005.png"](i_NL.IMRO.1724.BPBtln1071-VAS2_0005.png)

*Ligging plangebied op topografische ondergrond*

Het plangebied 'Triloo' is gesitueerd in het zuidelijk deel van de kern Bergeijk. Vanaf 2010 zijn de woningen binnen het plangebied opgericht. Inmiddels is een groot deel van de woningbouwontwikkeling gerealiseerd.

##### 3\.1\.3 Ruimtelijke structuur

![afbeelding "i_NL.IMRO.1724.BPBtln1071-VAS2_0006.png"](i_NL.IMRO.1724.BPBtln1071-VAS2_0006.png)

*Luchtfoto plangebied*

Het plangebied Triloo is gesitueerd op de rand van deze overgangszone in het beekdal van de Breerijt. Het gebied wordt aan alle zijden omsloten door woonbebouwing van de omliggende straten het Loo, het Vonderpad en de Van den Tillaartstraat.

Het Loo is een historische route. Aan deze straat bevinden zich oudere panden en (voormalige) bedrijfjes. De andere twee straten zijn uit een latere periode en bestaan uit woonbebouwing.

De beek Breerijt loopt dwars door het plangebied. De beek is ter hoogte van de linten met daaraangelegen woonpercelen overkluisd. In het plangebied komt de beek boven de grond en verdwijnt ook weer onder de grond. Pas wanneer de beek het beekdal van de Keersop bereikt, komt deze weer boven de grond.

Bij de ontwikkeling van het plangebied is ermee rekening gehouden dat het gebied goed aansluit op de bestaande woonbebouwing.

Het plangebied heeft een duidelijke eigen identiteit, waarbij is gestreefd naar eenheid in architectuur met betrekking tot uitstraling, materiaalgebruik en kleur.

![afbeelding "i_NL.IMRO.1724.BPBtln1071-VAS2_0007.png"](i_NL.IMRO.1724.BPBtln1071-VAS2_0007.png)

![afbeelding "i_NL.IMRO.1724.BPBtln1071-VAS2_0008.png"](i_NL.IMRO.1724.BPBtln1071-VAS2_0008.png)

*Impressie woonbebouwing plangebied*

Er is sprake van een mix van woningtypes. In het plangebied komen vrijstaande, halfvrijstaande en aaneengesloten woningen voor in 1 of 2 bouwlagen met kap. Centraal in het plangebied ligt een bouwblok met patiowoningen.

![afbeelding "i_NL.IMRO.1724.BPBtln1071-VAS2_0009.jpg"](i_NL.IMRO.1724.BPBtln1071-VAS2_0009.jpg)

*Impressie woonbebouwing plangebied*

##### 3\.1\.4 Ontsluiting en parkeren

![afbeelding "i_NL.IMRO.1724.BPBtln1071-VAS2_0010.png"](i_NL.IMRO.1724.BPBtln1071-VAS2_0010.png)

*Topografische ondergrond plangebied*

Het plangebied wordt voor gemotoriseerd verkeer ontsloten door de ontsluitingslus (De Uitvang) op het Vonderpad in het oosten en de Van den Tillaartstraat in het zuiden. Van hieruit kan het verkeer naar het Loo. Het Loo is de belangrijkste ontsluitingsroute bij het plangebied.

Verder is er in het noordwesten van het plangebied een doorsteek voor langzaamverkeer die direct op het Loo aansluit.

Het parkeren in het plangebied vindt veelal plaats op parkeerplaatsen in de openbare ruimte. Bij de vrijstaande woningen en een aantal eindwoningen is ruimte voor parkeren op eigen terrein.

##### 3\.1\.5 Groenstructuur

![afbeelding "i_NL.IMRO.1724.BPBtln1071-VAS2_0011.png"](i_NL.IMRO.1724.BPBtln1071-VAS2_0011.png)

*Centrale groenzone in plangebied*

Centraal in het plangebied ligt een groenzone. De Breerijt, die hier zichtbaar het plangebied doorkruist, vormt een belangrijk element in deze centrale groenzone met extra ruimte voor de berging van water. Verder is hier ruimte voor een speelplek en een wandelpad nabij het water. Het groen heeft zowel een belevingswaarde als een gebruikswaarde.

Verder wordt deze groenzone benadrukt door de aanwezigheid van bijzondere bebouwing in de vorm van patiowoningen.

Het overige groen binnen het plangebied maakt deel uit van het straatprofiel als begeleidend groen of is aanwezig op particulier terrein, bijvoorbeeld in de voortuin van de woningen.

#### 3\.2 Functionele structuur

##### 3\.2\.1 Wonen

Het plangebied is ontwikkeld als woningbouwlocatie en de hoofdfunctie in het gebied is dan ook wonen.

De woningen in het plangebied zijn bestemd als 'Wonen'. In paragraaf 5\.3\.5Â wordt deze bestemming nader toegelicht. De voortuinen behorende bij deze woningen zijn bestemd als 'Tuin'. Deze bestemming wordt nader toegelicht in paragraaf 5\.3\.3.

##### 3\.2\.2 Verkeer

In paragraaf 3\.1\.4 is aandacht besteed aan de ontsluitingsstructuur van het plangebied.

Alle wegen en parkeervoorzieningen in het plangebied zijn opgenomen in de bestemming âVerkeer \- Verblijfsgebiedâ. Ook de niet\-structurele groenelementen en de aanwezige laanbeplanting zijn opgenomen binnen deze bestemming. In paragraaf 5\.3\.4 wordt deze bestemming nader toegelicht.

##### 3\.2\.3 Bedrijf

In het plangebied is aan het Loo 43 een bedrijf gevestigd dat dierproducten verkoopt. De verwachting is dat binnen de planperiode de bedrijfsfunctie verdwijnt en plaatsmaakt voor maximaal 10 woningen. Omdat deze plannen nog niet concreet zijn is voor dit perceel nog de bestemming 'Bedrijf' opgenomen. In paragraaf 5\.3\.1 wordt deze bestemming nader toegelicht. Wel is een wijzigingsbevoegdheid opgenomen voor de voorgenomen woningbouwontwikkeling.

##### 3\.2\.4 Groen

In paragraaf 3\.1\.5 is aandacht besteed aan de groenstructuur.

De structurele groenelementen zijn voorzien van de bestemming 'Groen'. In paragraaf 5\.3\.2 wordt deze bestemming nader toegelicht.

#### 3\.3 Planaanpassing

##### 3\.3\.1 Gewijzigde verkaveling

![afbeelding "i_NL.IMRO.1724.BPBtln1071-VAS2_0012.png"](i_NL.IMRO.1724.BPBtln1071-VAS2_0012.png)

*Vogelvluchtimpressie oorspronkelijke plan*

In het oorspronkelijke plan waren aan de centrale groenzone twee blokken met patiowoningen voorzien, waarvan er Ã©Ã©n inmiddels is gerealiseerd. Het meest westelijk gelegen blok, waar zes patiowoningen waren voorzien, is vanwege gebrek aan geÃ¯nteresseerden nog niet gerealiseerd.

Gezien de huidige woningmarktontwikkelingen is gebleken dat er behoefte is aan een ander type woningen. Daarom worden in plaats van de zes patiowoningen hier tien huurwoningen gebouwd.

![afbeelding "i_NL.IMRO.1724.BPBtln1071-VAS2_0013.png"](i_NL.IMRO.1724.BPBtln1071-VAS2_0013.png)

*Gewijzigde verkaveling voor de 10 woningen*

##### 3\.3\.2 Geldende bestemmingsplan

![afbeelding "i_NL.IMRO.1724.BPBtln1071-VAS2_0014.png"](i_NL.IMRO.1724.BPBtln1071-VAS2_0014.png)

*Uitsnede bestemmingsplan Triloo, ruimtelijkeplannen.nl*

![afbeelding "i_NL.IMRO.1724.BPBtln1071-VAS2_0015.png"](i_NL.IMRO.1724.BPBtln1071-VAS2_0015.png)

*Uitsnede geldende bestemmingsplan 'Triloo 1e Herziening'*

Het geldende bestemmingsplan op deze locatie was het bestemmingsplan 'Triloo', vastgesteld 15 oktober 2007 en de gedeeltelijke herziening daarvan 'Triloo 1e Herziening', vastgesteld 26 april 2010\.

Volgens het geldend bestemmingsplan geldt ter plaatse de bestemming 'Woondoeleinden'. Op de verbeelding is een bouwvlak opgenomen waarbinnen de woningen mogen worden geplaatst. Verder is een goot\- en bouwhoogte opgenomen van respectievelijk 6,5 meter en 11 meter. Ook geldt een maximum bebouwingspercentage van 80%. In het bestemmingsplan zijn geen aantal woningen vastgelegd. Ook is geen regeling opgenomen dat hier uitsluitend patiowoningen mogen worden gebouwd.

De situering van de 10 huurwoningen past binnen het bouwvlak met bijbehorende maatvoeringsbepalingen uit het geldende bestemmingsplan.

##### 3\.3\.3 Ruimtelijke inpassing

De 10 woningen worden aaneengesloten in twee rijen van vijf gebouwd en bestaan uit twee bouwlagen met kap. Omdat het hier om sociale huurwoningen gaat, zijn de kavels kleiner en minder diep. Daarbij is voor een situering gekozen met een maximaal te benutten uitgeefbaar gebied die haaks op de weg staan.

De voorkanten van de westelijke rij woningen worden geÃ¶rienteerd op De Uitvang en de aan de andere kant van de weg gelegen woningen. De voorkanten van de oostelijke rij woningen worden geÃ¶rienteerd op het voetpad en de daarachtergelegen patiowoningen. Dit voetpad leidt vanaf de weg naar het water in de centrale groenzone.

Hierdoor is sprake van een ruimtelijk en stedenbouwkundig acceptabele situatie.

##### 3\.3\.4 Verkeer en parkeren

De westelijke rij woningen wordt direct ontsloten via De Uitvang. De oostelijke rij woningen wordt ontsloten via het voetpad. De woningen hebben geen eigen opritten en zijn dus alleen voor langzaam verkeer direct bereikbaar.

Er zijn nu 10 sociale huurwoningen voorzien i.p.v. 6 patiowoningen (koop). Toetsing aan de normen uit de parkeernota 2017 betekent:

| **Oude situatie**   Â | | **Nieuwe situatie**   Â | |

| --- | --- | --- | --- |

| *Parkeernorm patiowoningen koop*   Â | 2,0 per woning   Â | *Parkeernorm sociale huurwoningen*   Â | 1,6 per woning   Â |

| *Aantal woningen*   Â | 6   Â | *Aantal woningen*   Â | 10   Â |

| *Parkeerbehoefte totaal*   Â | 12 parkeerplaatsen   Â | *Parkeerbehoefte totaal*   Â | 16 parkeerplaatsen   Â |

| Â | Â | Â | Â |

| *Opvang parkeerbehoefte op eigen terrein (0,8\)*   Â | 4,8 parkeerplaatsen   Â | *Opvang parkeerbehoefte op eigen terrein*   Â | 0 parkeerplaatsen   Â |

| *Opvang parkeerbehoefte in openbare ruimte*    Â | 7,2 parkeerplaatsen   Â | *Opvang parkeerbehoefte in openbare ruimte*    Â | 16 parkeerplaatsen   Â |

De 10 sociale huurwoningen betekent totaal een behoefte van 16 parkeerplaatsen. Er worden voor deze woningen 16 haakse parkeerplaatsen extra in het openbaar gebied gerealiseerd.

Door de nieuwe invulling met 10 sociale huurwoningen zijn er 7,2 parkeerplaatsen minder nodig in het openbaar gebied, die wel in de oude opzet met 6 patiowoningen zaten. De oude opzet legt dus in feite beslag op ruim 7 parkeerplaatsen in de bestaande inrichting van het openbaar gebied. De nieuwe opzet met 10 rijwoningen voorziet in 16 extra, nieuwe parkeerplaatsen in het openbaar gebied. De parkeerdruk neemt hierdoor dus feitelijk af met sowieso 7 parkeerplaatsen.

Dit betekent dat na deze planaanpassing de parkeersituatie niet verslechterd is maar verbeterd.

##### 3\.3\.5 Bezonning en privacy

Zoals reeds aangegeven bestaan de nieuwe woningen uit twee bouwlagen met kap. Dit sluit aan bij de andere aaneengesloten woningen in de directe omgeving. Daarnaast is de afstand van de nieuwe woningen tot andere woningen voldoende groot, waardoor er nauwelijks tot geen schaduwwerking op de omliggende percelen is.

Bovendien past het voorziene bouwvolume binnen het toegestane bouwvolume op basis van het geldend bestemmingsplan.

Ook komt de privacy van omliggende woningen niet in het geding. De nieuwe woningen worden aan alle zijden omgeven door openbaar gebied. Gezien het feit dat het hier om een regulier woongebied gaat en de toekomstige situatie vergelijkbaar is met andere situaties in de omgeving blijft de privacy voor omwonenden zoveel mogelijk gewaarborgd.

### Hoofdstuk 4 Milieu\- en omgevingsaspecten

#### 4\.1 Inleiding

Voor het plangebied en omgeving kunnen (wettelijke) belemmeringen en/of voorwaarden een rol spelen. Het uitgangspunt voor het bestemmingsplan is dat er een goede omgevingssituatie ontstaat. In de volgende paragrafen zijn de randvoorwaarden die voortvloeien uit de milieu\- en omgevingsaspecten beschreven.

#### 4\.2 Mer\-beoordeling

In bijlage C en D van het Besluit milieueffectrapportage (Besluit m.e.r.) is aangegeven welke activiteiten in het kader van het bestemmingsplan planmer\-plichtig, projectmer\-plichtig of mer\-beoordelingsplichtig zijn. Voor deze activiteiten zijn in het Besluit m.e.r. drempelwaarden opgenomen. Daarnaast moet het bevoegd gezag bij de betreffende activiteiten die niet aan de bijbehorende drempelwaarden voldoen, nagaan of sprake kan zijn van belangrijke nadelige gevolgen voor het milieu, gelet op de omstandigheden als bedoeld in bijlage III van de EEG\-richtlijn milieueffectbeoordeling.

Deze omstandigheden betreffen:

* de kenmerken van de projecten;

* de plaats van de projecten;

* de kenmerken van de potentiÃ«le effecten.

Gezien het in hoofdzaak consoliderende karakter van dit bestemmingsplan treden er geen belangrijke negatieve milieugevolgen op. Voor het bestemmingsplan is dan ook geen mer\-procedure of mer\-beoordelingsprocedure noodzakelijk conform het Besluit m.e.r.

#### 4\.3 Geluid

De mate waarin het geluid, veroorzaakt door het wegverkeer en/of door inrichtingen, het woonmilieu mag belasten, is geregeld in de Wet geluidhinder. De wet stelt dat in principe de geluidsbelasting op de gevel van woningen niet hoger mag zijn dan de voorkeursgrenswaarde, dan wel een nader bepaalde waarde (hogere grenswaarde).

Inmiddels is de woningbouwontwikkeling in het plangebied bijna volledig gerealiseerd, behoudens de eventuele woningbouwontwikkeling op basis van de wijzigingsbevoegdheid op het (voormalig) bedrijfsperceel. Ten behoeve van de ontwikkeling van het volledig plangebied is destijds door adviesbureau Oranjewoud een akoestisch onderzoek uitgevoerd. Het doel van dit onderzoek was het berekenen van de geluidsbelasting als gevolg van het verkeerslawaai op het Loo, de StÃ¶kskesweg, de Weebosserweg, de Van den Tillaartstraat en het Vonderpad. De berekeningsresultaten zijn vervolgens getoetst aan de grenswaarden volgens de Wet geluidhinder.

Met behulp van het geluidberekeningsmodel zijn geluidcontouren berekend vanwege het verkeer op de eerder genoemde wegen voor het prognosejaar 2020\. Uit de berekeningen blijkt o.a. dat:

* de 48 dB\-contour vanwege het Loo deels in het plangebied ligt (maximaal circa 64 meter). Indien in dit deel van het plangebied, daar waar de wijzigingsbevoegdheid voor geldt, bebouwing wordt gerealiseerd, dienen maatregelen te worden genomen of hogere waarden te worden vastgesteld. Uit een berekening met waarneempunten is gebleken dat op de geprojecteerde woningen aan de westzijde van het plangebied een te hoge geluidsbelasting plaatsvindt aan de noordwestgevel. Aangezien de definitieve verkaveling nog niet is vastgesteld, is de maximale geluidsbelasting bepaald aan de grens van het plan. Deze geluidbelasting bedraagt maximaal 63 dB (voor maximaal 10 woningen).

Vanwege de optredende geluidbelastingen zijn maatregelen noodzakelijk of dient een hogere waarde te worden vastgesteld. Hierbij dienen maatregelen aan de bron, in het overdrachtsgebied en aan de ontvanger te worden beschouwd. Wanneer deze maatregelen niet doelmatig of (financieel) haalbaar zijn, dient een hogere waarde te worden vastgesteld. Door de gemeente Bergeijk is een afweging gemaakt of het vaststellen van hogere waarden noodzakelijk is. Hierbij is beoordeeld of er maatregelen genomen kunnen worden aan de bron, in de overdrachtsfase of bij de ontvanger.

Maatregelen ter bestrijding van het wegverkeerslawaai aan de bron door beperking van de verkeersintensiteit of andere verkeersmaatregelen bieden gezien de aard en functie van het Loo geen mogelijkheden tot vermindering van de geluidbelasting op de gevels van de betrokken woningen. Het nemen van maatregelen in de overdrachtsfase, bijvoorbeeld het plaatsen van geluidsschermen, is niet mogelijk omdat het plangebied wordt omsloten door woonbebouwing. Omdat de uitwerking pas in een later stadium zal plaatsvinden, is nog niet bekend op welke plek de woningen precies komen. Hierdoor is het nu niet mogelijk om eisen te stellen aan de ontvanger.

Gezien het bovenstaande is voor de genoemde woningen een hogere waarde vastgesteld. Het college van burgemeester en wethouders heeft op 15 oktober 2007 voor maximaal 10 woningen binnen de geluidscontour van het Loo een hogere waarde van 63 dB vastgesteld.

In dit bestemmingsplan is de wijzigingsbevoegdheid overgenomen uit het geldende bestemmingsplan voor de bouw van deze maximaal 10 woningen. Aangezien de verkeerssituatie ter plaatse niet is verslechterd, kan worden gesteld dat het vaststellen van een nieuwe hogere grenswaarde niet nodig is.

Verder laat dit bestemmingsplan geen nieuwe geluidsgevoelige functies toe, is het verrichten van een akoestisch onderzoek niet noodzakelijk. In het geval van bestaande situaties waar geen functies zijn voorzien, wordt de geluidbelasting met betrekking tot de wettelijke normen voor binnenniveaus geregeld via het Bouwbesluit, indien derhalve een bestaande woning of een ander geluidgevoelig object een uitbreiding wenst te realiseren dan wordt via het verlenen van de omgevingsvergunning in een aanvaardbaar binnenniveau van het geluid voorzien.

Het aspect geluid vormt geen belemmering voor dit bestemmingsplan.

#### 4\.4 Bedrijven en milieuzonering

Indien door middel van een plan nieuwe, milieuhindergevoelige functies mogelijk worden gemaakt, dient te worden aangetoond dat deze niet worden gerealiseerd binnen de hinderzone van omliggende bedrijven. Anderzijds mogen milieuhindergevoelige functies in de directe omgeving van het plangebied niet negatief worden beÃ¯nvloed door de ontwikkelingen die met plan mogelijk worden gemaakt en mogen omliggende (agrarische) bedrijven niet in hun ontwikkelingsmogelijkheden worden aangetast.

In en in de directe omgeving van het plangebied is een aantal bedrijven aanwezig:

* Bedrijf voor volumineuze detailhandel, Loo 18, 22, 26, 26a, 28, 30

Ten noorden van het plangebied is een bedrijfspand gelegen waarin detailhandel in recreatieverwante artikelen, volumineuze goederen, motoren, agrarische hulpmaterialen, diervoeders en tuininrichting en consumentenvuurwerk plaatsvindt. Ook is hierin een bedrijf met als activiteit de vervaardiging van tenten gevestigd. De dichtstbijzijnde woning is gelegen op een kleinere afstand van het bedrijf dan het plangebied en is het bepalende geluidsgevoelige object. Door dit bestemmingsplan wordt de bedrijfsvoering/milieuzone van dit bedrijf niet beperkt. De milieuzone van dit bedrijf vormt dan ook geen belemmering voor dit bestemmingsplan.

* Bedrijf voor de verkoop van tuin\- en parkmachines, Loo 38

Ten westen van het plangebied is een bedrijf voor de verkoop van tuin\- en parkmachines gelegen. De dichtstbijzijnde woning is gelegen op een kleinere afstand van het bedrijf dan het plangebied en is het bepalende geluidsgevoelige object. Door de ontwikkeling van het plangebied wordt de bedrijfsvoering/milieuzone van dit bedrijf niet beperkt. De milieuzone van dit bedrijf vormt dan ook geen belemmering voor dit bestemmingsplan.

* Tankstation, Loo 44\-46

Ten westen van het plangebied is een tankstation gelegen. De milieuzones van dit tankstation vallen niet binnen het plangebied. Derhalve vormt de milieuzone van dit bedrijf geen belemmering voor dit bestemmingsplan.

* Bedrijf dat dierproducten verkoopt, Loo 43

In het plangebied is/was een bedrijf gevestigd dat dierproducten verkoopt. Het bedrijf is gedeeltelijk binnen het plangebied gelegen. De indicatieve milieuzone van dit bedrijf bedraagt 10 meter en ligt binnen het plangebied. Het dichtstbijzijnde bouwvlak ligt op circa 6 meter van de bestemming âBedrijfâ. De indicatieve milieuzone van het bedrijf is 10 meter vanwege het aspect geluid. De afstand van het dichtstbijzijnde bouwvlak tot aan de bedrijfsbestemming is vergelijkbaar met de afstand van de bestaande woning Loo 45 tot aan het bedrijfsperceel. In de huidige situatie is dus al een woning aanwezig op een zelfde afstand als de nieuwe bouwvlakken. Er is in de huidige situatie sprake van een acceptabele situatie. Door dit bestemmingsplan wordt de bedrijfsvoering/milieuzone van dit bedrijf niet beperkt. Derhalve vormt de milieuzone van dit bedrijf geen belemmering voor dit bestemmingsplan.

Voor dit bedrijf is overigens een wijzigingsbevoegdheid opgenomen. De verwachting is dat op termijn de bedrijfsfunctie verdwijnt en plaatsmaakt voor maximaal 10 woningen. Op dat moment is geen sprake meer van een hinderlijke functie op dit perceel.

* Garagebedrijf, Van den Tillaartstraat 24

Ten zuiden van het plangebied is een garagebedrijf gevestigd. De dichtstbijzijnde woning is gelegen op een kleinere afstand van het bedrijf dan het plangebied en is het bepalende geluidsgevoelige object. Door dit bestemmingsplan wordt de bedrijfsvoering/milieuzone van dit bedrijf niet beperkt. De milieuzone van dit bedrijf vormt dan ook geen belemmering voor dit bestemmingsplan.

* CafÃ©, Van den Tillaartstraat 38

Ten zuidwesten van het plangebied is een cafÃ© gevestigd. De dichtstbijzijnde woning is gelegen op een kleinere afstand van het cafÃ© dan het plangebied en is het bepalende geluidsgevoelige object. Door dit bestemmingsplan wordt de bedrijfsvoering/milieuzone van dit bedrijf niet beperkt. De milieuzone van dit bedrijf vormt dan ook geen belemmering voor dit bestemmingsplan.

Dit bestemmingsplan heeft overwegend een consoliderend karakter. De bestaande situatie wordt vastgelegd en voorzien van een ruimtelijk\-juridisch kader. Hierdoor komt het bijvoorbeeld voor dat bedrijven en woningen die vlakbij elkaar liggen zijn bestemd conform deze situatie, ondanks het feit dat zij op grond van de ruimtelijke\-milieuregelgeving (bij voorkeur) verder van elkaar worden gesitueerd (bijvoorbeeld conform de richtlijnen van de uitgave 'bedrijven en milieuzonering' van de VNG). De bestaande situatie kan kortom voor wat betreft de milieuzonering niet meer worden vastgelegd conform de gewenste indicatieve afstanden aangezien zij een feit is. Via de Wet milieubeheer wordt hinder op gevoelige functies voorkomen. In het plangebied komen op het gebied van milieuzonering en de mogelijkheden in het kader van de Wet milieubeheer geen onoverkomelijke problemen voor.

Het aspect milieuzonering vormt geen belemmering voor dit bestemmingsplan.

#### 4\.5 Bodem

De gemeente Bergeijk heeft 28 juni 2016 de bodemkwaliteitskaart gemeente Bergeijk 2016\-2021 (inclusief onderbouwing/toelichting) en bodemfunctieklassenkaart vastgesteld. Op de bodemkwaliteitskaart zijn de verschillende bodemfuncties aangegeven, waarbij het bodemgebruik is ingedeeld in de klassen 'Wonen', 'Industrie' en 'overig bodemgebruik'. Onder het laatstgenoemde gebruik vallen landbouw en natuur.

![afbeelding "i_NL.IMRO.1724.BPBtln1071-VAS2_0016.png"](i_NL.IMRO.1724.BPBtln1071-VAS2_0016.png)

![afbeelding "i_NL.IMRO.1724.BPBtln1071-VAS2_0017.png"](i_NL.IMRO.1724.BPBtln1071-VAS2_0017.png)

*Uitsnede bodemfunctieklassekaart*

De bodemfunctieklassenkaart is een weergave van het huidige en eventueel toekomstige gebruik van de bodem. Deze kaart geeft gebieden of zones weer die elk gekenmerkt worden door een uniforme bodemopbouw en een specifieke gebruikshistorie. De kaart geeft inzicht in deze kenmerken en in de daarmee samenhangende fysische en chemische kwaliteit van de bodem.

De gemeente Bergeijk kiest ervoor om de bodemkwaliteitskaart ook te hanteren als bewijsmiddel bij ruimtelijke ontwikkelingen (bestemmingsplanherzieningen en omgevingsvergunningen). Uit de bodemkwaliteitskaart blijkt dat in alle gebieden de gemiddelde waarde beduidend lager is dan de interventiewaarde1 en dat de P952(\=percentielwaarde) (beduidend) lager is dan de maximale waarde industrie. Dit betekent dat er voldoende zekerheid is dat er binnen de zones van het gemeentelijke beheersgebied geen sanerende maatregelen nodig zullen zijn. Daarom is ervoor gekozen om de bodemkwaliteitskaart in het gehele grondgebied van Bergeijk te aanvaarden als bewijsmiddel/onderbouwing bij ruimtelijke procedures en bij omgevingsvergunningen. Hierbij moet wel worden benadrukt dat de locatie waar de ruimtelijke ontwikkeling is gepland niet verdacht mag zijn en/of niet negatief mag zijn beÃ¯nvloed door een puntbron (bijv. fabriekslocaties of benzinestations). Dit moet worden vastgesteld door minimaal het uitvoeren van een (historisch) vooronderzoek.

Voorliggend bestemmingsplan heeft overwegend een consoliderend karakter. De bestaande bebouwing en functies in het gebied zijn, met inachtneming van de geldende rechten, geregeld in het bestemmingsplan. Een bodemonderzoek is daarom in het kader van het bestemmingsplan niet noodzakelijk.

Het aspect bodem vormt geen belemmering voor dit bestemmingsplan.

#### 4\.6 Luchtkwaliteit

In hoofdstuk 5 van de Wet milieubeheer zijn de grenswaarden op het gebied van de luchtkwaliteit vastgelegd. Daarbij zijn in de ruimtelijke ordeningspraktijk met name de grenswaarden voor stikstofdioxide (NO2) en fijnstof (PM10) van belang. Projecten die slechts in zeer beperkte mate bijdragen aan de luchtverontreiniging, zijn op grond van de algemene maatregel van bestuur 'Niet in betekenende mate bijdragen' (Besluit NIBM) vrijgesteld van toetsing aan de grenswaarden. Op grond van de ministeriÃ«le regeling 'Niet in betekenende mate bijdragen' zijn (onder andere) de volgende projecten vrijgesteld van toetsing:

* woningbouwprojecten met minder dan 1\.500 woningen;

* kantoorlocaties met een vloeroppervlak van minder dan 100\.000 m2;

* projecten die minder dan 3% van de (toekomstige) grenswaarde voor stikstofdioxide of fijnstof bijdragen. Dit komt overeen met 1,2 Ã¬g/m3.

Dit bestemmingsplan maakt geen nieuwe ontwikkelingen mogelijk die in betekenende mate bijdragen aan de luchtverontreiniging. Er treedt dan ook geen verslechtering van de luchtkwaliteit op.

#### 4\.7 Waterhuishouding en riolering

##### 4\.7\.1 Beleid en regelgeving Waterschap De Dommel

Het plangebied valt onder het beheer van Waterschap De Dommel. Het beleid van het waterschap is gericht op het zo lang mogelijk vasthouden van gebiedseigen water, gecombineerd met het zoveel mogelijk scheiden van schoon en verontreinigd water. Het beleid van het waterschap is opgenomen in het Waterbeheerplan 2016\-2021 âWaardevol Waterâ. Het waterbeheerplan beschrijft de doelen en inspanningen van het waterschap binnen de planperiode. Omdat de wateropgaven feitelijk niet veranderd zijn, zijn de themaâs in het waterbeheerplan hetzelfde als de themaâs in het waterbeheerplan 2010\-2015\. De vijf waterthemaâs zijn:

* Droge voeten: voorkomen van wateroverlast in het beheergebied, onder meer door het aanleggen van waterbergingsgebieden en het op orde brengen van regionale keringen.

* Voldoende water: voor zowel de natuur als de landbouw is het van belang dat er niet te veel en niet te weinig water is. Daarom reguleert het waterschap het gronden oppervlaktewater.

* Natuurlijk water: zorgen voor flora en fauna in en rond beken en sloten door deze waterlopen goed in te richten en te beheren.

* Schoon water: zuiveren van afvalwater en vervuiling van oppervlaktewater aanpakken en voorkomen.

* Mooi water: stimuleren dat mensen de waarde van water beleven, door onder meer recreatief gebruik.

In het bebouwd gebied streeft het waterschap naar een klimaatbestendige en waterrobuuste omgeving. Door klimaat\- en wateropgaven op te pakken, kan de stedelijke kwaliteit worden verbeterd en kunnen toekomstige maatschappelijke kosten worden vermeden. Bij nieuwe ontwikkelingen is het uitvoeren van een watertoets verplicht. Het Waterschap heeft de Handreiking Watertoets 2015 opgesteld, waarin is aangegeven welke onderdelen deel kunnen uitmaken van de waterparagraaf. Voor de verwerking van hemelwater hanteert het waterschap een voorkeursvolgorde: hergebruik â vasthouden/infiltreren \- bergen en afvoeren \- afvoeren naar oppervlaktewater \- afvoeren naar de riolering.

De regels omtrent de waterhuishuishouding zijn opgenomen in de Keur 2015\. Samen met de legger vormt de Keur het juridisch instrumentarium van het Waterschap. In de Keur zijn onder andere regels opgenomen met betrekking tot compensatiemaatregelen in het geval van een toename van het verhard oppervlak. Daarnaast zijn in de Keur gebods\- en verbodsregelingen opgenomen die betrekking hebben op handelingen in en rond watergangen en waterkeringen die zijn opgenomen in de legger.

*Regels voor toename van verhard oppervlak*

In het geval van een toename van het verhard oppervlak dient te worden voldaan aan de regels die het waterschap hieraan stelt. Op grond van artikel 3\.6 van de Keur van het waterschap is het verboden om zonder vergunning neerslag door toename van het verhard oppervlak of door afkoppeling van bestaand verhard oppervlak tot afvoer naar een oppervlaktewaterlichaam te laten komen.

In de âAlgemene regels Keur Waterschap De Dommel 2015â is in artikel 15 een vrijstelling van dit verbod opgenomen: er is geen vergunning nodig als de toename van het verhard oppervlak maximaal 2\.000 m2 bedraagt, als minder dan 10\.000 m2 bestaand verhard oppervlak wordt afgekoppeld of als de toename van het verhard oppervlak tussen de 2\.000 en 10\.000 m2 bedraagt en compenserende maatregelen zijn getroffen in de vorm van een bergings\-/infiltratievoorziening. Bij een toename van het verhard oppervlak van meer dan 10\.000 m2 is een vergunning benodigd en geldt de âBeleidsregel afvoer hemelwater door toename en afkoppelen van verhard oppervlakâ (artikel 13 van de âBeleidsregels voor waterkering, waterkwantiteit en grondwater Keur waterschap De Dommel 2015â).

Omdat in de Keur en de daarbij behorende beleidsregels is voorzien in een uitputtende regeling, is een aanvullende regeling in de regels van het bestemmingsplan niet noodzakelijk.

##### 4\.7\.2 Beleid gemeente Bergeijk

Het beleid van de gemeente Bergeijk sluit aan op het landelijke en provinciale beleid. Het belangrijkste uitgangspunt is dat nieuwe ontwikkelingen geen belemmering mogen vormen voor het vasthouden, bergen en afvoeren van water in het deelstroomgebied.

Daarnaast is het van belang dat bij inpassing wordt voorkomen dat afwenteling op andere delen van het deelstroomgebied plaatsvindt. Nieuwe rioolstelsels van enige omvang dienen als (verbeterd) gescheiden te worden uitgevoerd. Verder dient bij nieuwe ontwikkelingen hemelwater, afkomstig van âschoonâ afvoerend oppervlak, waar mogelijk, te worden geÃ¯nfiltreerd. Hiervoor is een afkoppelkansenkaart bij de gemeente aanwezig.

##### 4\.7\.3 Huidige waterhuishoudkundige situatie

In Triloo ligt het grondwater gemiddeld iets dieper, op circa 1,5 meter beneden maaiveld. Grof genomen bestaat de bodem uit matig fijn zand dat zwak tot matig siltig is en plaatselijk matig humeus. Op grotere diepten (\> 1,50 m\-mv) komt plaatselijk matig grof zand voor.

Door de diepere ligging van het grondwater en redelijke infiltratiecapaciteit van de bodem is bij de ontwikkeling van het plangebied een oppervlakkige infiltratievoorziening, binnen de groenvoorziening, aangelegd met een oppervlak van circa 700 m2. In de infiltratievoorziening wordt hemelwater geborgen en geÃ¯nfiltreerd. De voorziening is voorzien van een overstort op het rioolstelsel. Hiermee wordt wateroverlast voorkomen.

De A\-watergang 'KS18\-H08' doorsnijdt het plangebied.

##### 4\.7\.4 Water in het bestemmingsplan

Binnen alle bestemmingen zijn water en waterhuishoudkundige voorzieningen toegestaan. Hierdoor biedt voorliggend bestemmingsplan maximale flexibiliteit met betrekking tot het realiseren van voorzieningen voor waterberging en infiltratie van hemelwater.

Dit bestemmingsplan is een conserverend bestemmingsplan en maakt geen nieuwe ontwikkelingen mogelijk die van invloed kunnen zijn op de waterhuishoudkundige situatie.

Mocht sprake zijn van de toename van verhard oppervlak, dan gelden de regels van de Keur van het waterschap (zie ook paragraaf 4\.7\.1). Hierdoor is geborgd dat \- in het geval van ontwikkelingen groter dan 2\.000 m2 \- compenserende maatregelen worden getroffen om versnelde afvoer van hemelwater te voorkomen.

##### 4\.7\.5 Overleg met het waterschap

Het voorontwerpbestemmingsplan is in het kader van het vooroverleg voorgelegd aan het Waterschap De Dommel. Het Waterschap stemt in met het voorontwerpbestemmingsplan, omdat er geen nieuwe bouwmogelijkheden in het plan staan en de wijze waarop met water omgegaan wordt niet wijzigt. Het voorontwerpbestemmingsplan heeft daardoor een gering waterhuishoudkundig belang.

Wel verzoekt het Waterschap de waterparagraaf aan te passen met een duidelijke vermelding, dat A\-watergang 'KS18\-H08' het plangebied doorsnijdt. De waterparagraaf en de toelichting zijn aangepast aan de opmerkingen van het Waterschap (zie ook Bijlage 2).

#### 4\.8 Externe veiligheid

##### 4\.8\.1 Algemeen

Externe veiligheid betreft het risico dat aan bepaalde activiteiten verbonden is voor niet bij de activiteit betrokken personen. Het externe veiligheidsbeleid richt zich op het voorkomen en beheersen van risicovolle bedrijfsactiviteiten en van risicovol transport. Het gaat daarbij om de bescherming van individuele burgers en groepen tegen ongevallen met gevaarlijke stoffen.

Risicobronnen voor de externe veiligheid zijn bedrijven (inrichtingen) waar grote hoeveelheden gevaarlijke stoffen aanwezig zijn, transportroutes voor het vervoer van gevaarlijke stoffen (via weg, water, spoor, buisleidingen) en luchtvaartterreinen in algemene zin (luchtvaartveiligheid).

Het veiligheidsbeleid in Nederland is gebaseerd op een tweetal begrippen, het plaatsgebonden risico (PR) en het groepsrisico (GR). Het plaatsgebonden risico is de kans per jaar dat Ã©Ã©n persoon, die onafgebroken en onbeschermd op een plaats langs een transportroute of nabij een inrichting verblijft, komt te overlijden als gevolg van een incident met het vervoer, de opslag en/of de handeling van gevaarlijke stoffen. Daarbij is de omvang van het risico een functie van de afstand waarbij geldt: hoe groter de afstand, des te kleiner het risico. De risico's worden weergegeven in PR risicocontouren.

Het groepsrisico is de kans per jaar dat een groep van 10 of meer personen in de omgeving van een transportroute of een inrichting voor handelingen met gevaarlijke stoffen in Ã©Ã©n keer het (dodelijk) slachtoffer wordt van een ongeval. In tegenstelling tot het plaatsgebonden risico geldt voor het groepsrisico geen grenswaarde maar een oriÃ«ntatiewaarde. Deze oriÃ«ntatiewaarde kan gezien worden als een streefwaarde en heeft geen juridische status. Het overschrijden van de oriÃ«ntatiewaarde is mogelijk mits dit in de besluitvorming door het bevoegd gezag gemotiveerd wordt middels een verantwoordingsverplichting.

##### 4\.8\.2 Risicovolle inrichtingen

Het Besluit externe veiligheid inrichtingen (Bevi) geeft een wettelijke grondslag aan het externe veiligheidsbeleid rondom risicovolle inrichtingen. Het doel van het besluit is de risico's waaraan burgers in hun leefomgeving worden blootgesteld vanwege risicovolle inrichtingen tot een aanvaardbaar minimum te beperken.

Op basis van het Bevi geldt voor het PR rondom een risicovolle inrichting een grenswaarde voor kwetsbare objecten en een richtwaarde voor beperkt kwetsbare objecten. Beide liggen op een niveau van 10\-6 per jaar. Bij de vaststelling van een bestemmingsplan moet aan deze normen worden voldaan, ongeacht of het een feitelijk bestaande of nieuwe situatie betreft.

Het Bevi bevat geen norm voor het GR; wel geldt op basis van het Bevi een verantwoordingsplicht ten aanzien van het GR in het invloedsgebied rondom de inrichting. De in het externe veiligheidsbeleid gehanteerde norm voor het GR geldt daarbij als buitenwettelijke oriÃ«ntatiewaarde.

![afbeelding "i_NL.IMRO.1724.BPBtln1071-VAS2_0018.png"](i_NL.IMRO.1724.BPBtln1071-VAS2_0018.png)

*Uitsnede risicokaart*

Op basis van de risicokaart (www.risicokaart.nl) is gebleken dat er in de directe omgeving van het plangebied geen inrichtingen (bedrijven) liggen waar gewerkt wordt met gevaarlijke stoffen.

##### 4\.8\.3 Transport gevaarlijke stoffen

De regelgeving rond de risicoâs van het transport van gevaarlijke stoffen volgt uit de Wet vervoer gevaarlijke stoffen (WVGS). In de WVGS en het Besluit externe veiligheid transportroutes (Bevt) worden normwaarden gegeven voor het plaatsgebonden risico en het groepsrisico. In de bijlagen van de Regeling Basisnet is opgenomen voor welke transportroutes de externe veiligheidsrisicoâs bepaald moeten worden. In de Handleiding Risicoanalyse Transport (HART) is vastgelegd hoe de risicoâs van transport van gevaarlijke stoffen berekend en geanalyseerd moeten worden.

Overeenkomstig het Bevt (artikel 8, lid 1\) en de HART (paragraaf 2\.1\) hoeven geen beperkingen aan het ruimtegebruik van een plan te worden gesteld in het gebied dat op meer dan 200 meter van een route of tracÃ© ligt. Indien de risicobron op meer dan 200 meter afstand van het plangebied is gelegen, hoeft geen berekening plaats te vinden van de ligging van de plaatsgebonden risicocontouren of de (toename van) de hoogte van het groepsrisico.

Een (beperkte) verantwoordingsplicht voor de hoogte van het groepsrisico is aan de orde indien een plangebied zich bevindt binnen het invloedsgebied van een risicobron. Het invloedsgebied wordt bepaald door de 1% letaliteitsafstand van de stofcategorieÃ«n die getransporteerd worden. In de HART zijn per stofcategorie en per modaliteit vaste afstanden opgenomen voor de begrenzing van het invloedsgebied.

Er zijn geen luchthaven of transportroutes voor gevaarlijke stoffen via weg, water, spoor of leiding binnen een afstand van 200 meter van het plangebied aanwezig.

##### 4\.8\.4 Conclusie externe veiligheid

Het plaatsgebonden risico van risicobronnen vormt geen knelpunt. Daarnaast is bij het voorliggende bestemmingsplan sprake van een bestaande situatie waarbij geen nieuwe ontwikkelingen rechtstreeks worden toegestaan.

Het plangebied van het bestemmingsplan ligt niet binnen het invloedsgebied van risicovolle objecten. Het bestemmingsplan legt alleen de bestaande situatie vast waardoor het groepsrisico niet wijzigt. Een verdere verantwoording over het groepsrisico wordt om deze reden niet uitgewerkt. Formeel zal de Veiligheidsregio Zuidoost Brabant om advies worden gevraagd.

Tot slot kan worden gesteld dat ten opzichte van de geldende bestemmingsplannen geen verslechtering optreedt van het veiligheidsniveau. Daarmee kan het bestemmingsplan Triloo 2017 verantwoord worden geacht.

#### 4\.9 Kabels en leidingen

In het plangebied en in de directe omgeving van het plangebied liggen geen kabels en leidingen die planologisch relevant zijn. In het plangebied is verder ook geen sprake van straalpaden en invloeden van zendmasten.

Bovendien betreft het bestemmingsplan een actualisatie van de huidige situatie en worden er geen nieuwe ontwikkelingen mogelijk gemaakt.

#### 4\.10 Natuur

Bij het opstellen van bestemmingsplannen moet rekening worden gehouden met de gevolgen van de ontwikkeling voor de natuur. Het natuurbeschermingsrecht is te vinden in verdragen, Europese en nationale regelgeving en in nationaal en provinciaal beleid. Vanuit de Europese regelgeving wordt met name nadruk gelegd op de bescherming van plant\- en diersoorten (Vogelrichtlijn) en leefgebieden (Habitatrichtlijn). Ten behoeve hiervan zijn dan ook diverse beschermingsgebieden aangewezen. De belangrijkste beschermingszones zijn Natura 2000\-gebieden. In het vervolg van deze paragraaf wordt specifiek ingegaan op respectievelijk gebiedsbescherming en soortenbescherming.

##### 4\.10\.1 Gebiedsbescherming

De gebiedsbescherming is vastgelegd in de Natuurbeschermingswet3 (Nbw). Deze wet is een implementatie van de Europese Vogel\- en Habitatrichtlijn voor wat betreft de gebiedsbescherming en is vanaf 1 oktober 2005 in werking getreden. Op grond van deze gebiedsbescherming vallen beschermde natuurmonumenten en de gebieden die op grond van de beide Europese richtlijnen zijn aangewezen als speciale beschermingszones (de zogenoemde Vogel\- en Habitatrichtlijngebieden) onder het regime van de Natuurbeschermingswet. Als ontwikkelingen (mogelijk) leiden tot aantasting van de natuurwaarden binnen deze gebieden, moet een Nbw\-vergunning worden aangevraagd. Als een Nbw\-vergunning nodig is dan 'haakt' deze aan bij de omgevingsvergunning. Daarnaast moet rekening worden gehouden met het beleid ten aanzien van het Natuurnetwerk Nederland (voorheen EHS). Ten aanzien van ontwikkelingen binnen het Natuurnetwerk Nederland geldt het 'nee, tenzij\-principe'.

Het plangebied bevindt zich binnen een straal van 4 kilometer van het Natura 2000\-gebied 'Leenderbos, Groote Heide \& De Plateaux'. Ook zijn er enkele gebieden uit het Natuurnetwerk Nederland gelegen in de omgeving van het plangebied. Aangezien dit bestemmingsplan consoliderend van karakter is en niet in nieuwe ontwikkelingen voorziet, worden er geen negatieve effecten veroorzaakt op de natuurwaarden in de omgeving.

![afbeelding "i_NL.IMRO.1724.BPBtln1071-VAS2_0019.png"](i_NL.IMRO.1724.BPBtln1071-VAS2_0019.png)

*Natura 2000\-gebied nabij plangebied (straal van 4 km)*

##### 4\.10\.2 Soortenbescherming

Behalve de mogelijke effecten op natuurgebieden moet tevens duidelijk zijn of het betreffende plan effecten heeft, en zo ja welke, op beschermde soorten. De soortenbescherming is vastgelegd in de Flora\- en faunawet4. Deze wet is de implementatie van de Europese Vogel\- en Habitatrichtlijn voor wat betreft de soortenbescherming.

In verband met de uitvoerbaarheid van ruimtelijke plannen dient rekening te worden gehouden met soortenbescherming en dan met name de aanwezigheid van beschermde soorten in het plangebied. In ruimtelijke plannen mogen geen mogelijkheden worden geboden voor ruimtelijke ontwikkelingen waarvan op voorhand redelijkerwijs kan worden ingezien dat in het kader van de Flora\- en faunawet geen ontheffing zal worden verleend.

Standaard geldt voor het gehele plangebied de algemene zorgplicht zoals die in de Flora\- en faunawet centraal staat (artikel 2\). Dit houdt in dat voorafgaand aan een ingreep alle maatregelen genomen dienen te worden om nadelige gevolgen op flora en fauna zoveel mogelijk te voorkomen, beperken of ongedaan te maken. Bovendien moeten de handelingen in logisch verband staan met de ontwikkeling en geen doel op zich vormen. Deze zorgplicht geldt te allen tijde, ook indien een ontheffing of vrijstelling is verleend.

Dit bestemmingsplan maakt geen ontwikkelingen mogelijk die kunnen leiden tot zwaarwegende effecten op beschermde soorten. Dit bestemmingsplan is overwegend opgesteld om het geldende bestemmingsplan te actualiseren en te zorgen dat wordt aangesloten bij de huidige situatie. Hiervoor worden kleine aanpassingen doorgevoerd. Het gaat om zulke geringe aanpassingen van het bestemmingsplan dat deze van ondergeschikte aard zijn.

#### 4\.11 Archeologie en cultuurhistorie

##### 4\.11\.1 Algemeen

Het grondgebied van Bergeijk kent een rijke historie, waardoor veel cultuurhistorisch en archeologisch waardevolle elementen aanwezig zijn. Naast een rijk archeologisch bodemarchief zijn onder andere de historische lintstructuren, de structuur van het landschap en de aanwezigheid van monumentale en beeldbepalende gebouwen van cultuurhistorische betekenis. Gemeenten zijn grotendeels verantwoordelijk voor het behoud van het archeologisch en cultuurhistorisch erfgoed. Om inzicht te krijgen in de aanwezige en te verwachten cultuurhistorische waarden is door de Kempengemeenten en A2\-gemeenten een gezamenlijk erfgoedplan opgesteld. Het erfgoedplan bevat een uitgebreide inventarisatie van de archeologische en cultuurhistorische (verwachtings)waarden binnen het grondgebied van de betrokken gemeenten en een aanzet voor een integraal cultuurhistorisch beleid.

De erfgoedkaart behorende bij het erfgoedplan bestaat uit drie delen: een inventarisatiekaart (die op zijn beurt is onderverdeeld in kaarten betreffende het archeologisch, historisch en fysisch landschap en een verstoringenkaart), verwachtingen\- en waardenkaarten voor archeologie en cultuurhistorie en beleidskaarten voor archeologie en cultuurhistorie. Op de beleidskaarten zijn de inventarisatie en waardering van archeologische en cultuurhistorische elementen samengebracht en geconcretiseerd. De beleidskaarten vormen de basis voor het gemeentelijk beleid op het gebied van cultuurhistorie.

Het gemeentelijk erfgoedbeleid is vastgelegd in de Erfgoedverordening gemeente Bergeijk 2016, vastgesteld d.d. 22 december 2016\. De erfgoedverordening is vertaald in dit bestemmingsplan. Dit wordt in de volgende paragraaf nader toegelicht.

##### 4\.11\.2 Archeologische waarden

Op de archeologische beleidskaart, die deel uitmaakt van de erfgoedverordening, zijn de archeologische (verwachtings)waarden voor het hele gemeentelijk grondgebied in beeld gebracht. Op basis van een analyse van landschappelijke, bodemkundige en archeologische informatie is een vlakdekkende kaart opgesteld. Binnen het grondgebied van de gemeente Bergeijk is een aantal terreinen met een monumentale status aanwezig en bevinden zich diverse gebieden van archeologische waarde. Daarnaast kunnen vier archeologische verwachtingszones worden onderscheiden. Ook kunnen gebieden worden aangemerkt waarvoor geen archeologische verwachting geldt.

Op de beleidskaart wordt onderscheid gemaakt in 7 categorieÃ«n:

* I. categorie 1: archeologisch monument;

* II. categorie 2: gebied van archeologische waarde;

* III. categorie 3: gebied met hoge verwachting (historische kernen en linten);

* IV. categorie 4: gebied met hoge verwachting;

* V. categorie 5: gebied met middelhoge verwachting;

* VI. categorie 6: gebied met lage verwachting;

* VII. categorie 7: gebied zonder archeologische verwachting.

De verschillende gebieden zijn/worden in de vorm van dubbelbestemmingen opgenomen in de bestemmingsplannen, waarbij regels gelden om het bodemarchief te beschermen.

Omdat de rijksbeschermde archeologische monumenten (categorie 1\) zijn beschermd via de Erfgoedwet, wordt voor deze monumenten geen beschermende regeling opgenomen in het bestemmingsplan. De monumenten worden wel voorzien van een dubbelbestemming (âWaarde \- Archeologie 1â), maar deze heeft uitsluitend een signalerende functie. Voor gebieden zonder archeologische verwachting (categorie 7\) gelden geen beperkingen ten aanzien van archeologie, zodat het opnemen van een dubbelbestemming voor deze categorie niet zinvol is. De dubbelbestemmingen voor de overige categorieÃ«n bevatten een beschermende regeling. Ter bescherming van de archeologische waarden kunnen burgemeesters en wethouders, als daar op basis van een archeologisch onderzoek aanleiding toe bestaat, voorwaarden verbinden aan de omgevingsvergunning voor het bouwen. Dit kan in de vorm van het treffen van technische maatregelen, het doen van een opgraving of archeologische begeleiding van werkzaamheden. Daarnaast is een omgevingsvergunningenstelsel voor werken en werkzaamheden opgenomen.

Per dubbelbestemming gelden ondergrenzen voor wat betreft de oppervlakte en diepte van de verstoring. Voor verstoringen met een beperkt oppervlak of een beperkte verstoringsdiepte is archeologisch onderzoek niet noodzakelijk. De ondergrenzen variÃ«ren, overeenkomstig het erfgoedplan, per dubbelbestemming. In de volgende tabel is een overzicht opgenomen met de dubbelbestemmingen die in voorliggend bestemmingsplan voorkomen. Per dubbelbestemming is aangegeven wat de ondergrenzen voor de oppervlakte en diepte van de verstoring zijn. Dus dat betekent dat als er bijvoorbeeld voor een ontwikkeling, gelegen binnen de dubbelbestemming 'Waarde \- Archeologie 4\.1', over een oppervlakte van meer dan 500 m2 en dieper dan 30 cm onder het maaiveld de grond wordt geroerd, eerst een archeologisch onderzoek zal moeten uitwijzen dat hierdoor geen archeologische waarden worden verstoord. In de dubbelbestemmingen âWaarde \- Archeologie 4\.2â en âWaarde \- Archeologie 5\.2â is in de regeling rekening gehouden met een ondergronds gelegen esdek.

| **categorie**   Â | **dubbelbestemming**   Â | **ondergrens oppervlakte**   Â | **ondergrens diepte**   Â |

| --- | --- | --- | --- |

| 1 archeologisch monument   Â | Waarde \- Archeologie 1   Â | 0 m2   Â | 0 m\-mv   Â |

| 2 archeologische waarde   Â | Waarde \- Archeologie 2   Â | 100 m2   Â | 0,3 m\-mv   Â |

| 3 hoge verwachting (historische kernen en linten)   Â | Waarde \- Archeologie 3   Â | 250 m2   Â | 0,3 m\-mv   Â |

| 4 hoge verwachting (zonder esdek)   Â | Waarde \- Archeologie 4\.1   Â | 500 m2   Â | 0,3 m\-mv   Â |

| 4 hoge verwachting (met esdek)   Â | Waarde \- Archeologie 4\.2   Â | 500 m2   Â | 0,5 m\-mv   Â |

| 5 middelhoge verwachting (zonder esdek)   Â | Waarde \- Archeologie 5\.1   Â | 2\.500 m2   Â | 0,3 m\-mv, agrarische gronden 0,5 m\-mv   Â |

| 5 middelhoge verwachting (met esdek)   Â | Waarde \- Archeologie 5\.2   Â | 2\.500 m2   Â | 0,5 m\-mv   Â |

| 6 lage verwachting   Â | Waarde \- Archeologie   Â | 25\.000 m2   Â | 0,4 m\-mv,agrarische gronden0,5 m\-mv    Â |

Binnen het plangebied komen de dubbelbestemmingen Waarde \- Archeologie

3 en Waarde \- Archeologie 4\.1 voor.

##### 4\.11\.3 Cultuurhistorische waarden

Het noordelijk gelegen bebouwingslint van het Loo heeft cultuurhistorische waarde, omdat het de historische ontwikkeling van de kern Bergeijk laat zien.

In het plangebied zelf zijn geen waardevolle elementen of structuren en beschermde cultuurhistorische waarden aangegeven. In de directe omgeving van het plangebied ligt een aantal rijksmonumenten en cultuurhistorisch waardevolle panden.

Centraal door het plangebied loopt de historische loop van de beek de Breerijt. Een karakteristieke waarde van het plangebied wordt gevormd door de aanwezigheid van een aantal doorzichten vanaf de omliggende bebouwingslinten naar het binnengebied. Deze doorzichten vergroten het dorpse karakter van de bebouwingslinten.

### Hoofdstuk 5 Het bestemmingsplan

#### 5\.1 Plansystematiek

##### 5\.1\.1 Algemeen

Het bestemmingsplan 'Triloo 2017' heeft tot doel een juridischplanologische regeling te scheppen voor de bebouwing en het gebruik van gronden en gebouwen. Het bestemmingsplan is gericht op het beheer van de bestaande situatie en heeft daarom een conserverend karakter.

Bij het opstellen van voorliggend bestemmingsplan is aansluiting gezocht bij de in de Wet ruimtelijke ordening en het Besluit ruimtelijke ordening geformuleerde uitgangspunten. Voor zover mogelijk is ook vooruitgelopen op de aanstaande Omgevingswet.

Gestreefd is naar uniformering en standaardisering van bestemmingen en planregels. In het kader van de landelijke uniformering en standaardisering, die per 1 januari 2010 wettelijk verplicht is, voldoet het plan ook aan de Standaard Vergelijkbare Bestemmingsplannen (SVBP) 2012\. De Wet ruimtelijke ordening biedt mogelijkheden voor het opstellen van verschillende bestemmingsplanvormen, van zeer gedetailleerd tot zeer globaal. Dit bestemmingsplan beschrijft meer dan alleen de hoofdlijnen van het beleid, maar treedt niet al te zeer in details. Uitgangspunt van het bestemmingsplan is het bieden van een flexibele juridische regeling, zonder dat hierdoor de rechtszekerheid wordt geschaad.

##### 5\.1\.2 Vooruitlopen op Omgevingswet

Bij de actualisering van de bestemmingsplannen voor de kern Bergijk is nadrukkelijk gekeken of al wat van de Omgevingswet kan worden toegepast. Dat gebeurt door meer vrijheid te geven in de regels van het bestemmingsplan. Zo is de bestemming 'Wonen' vereenvoudigd en daardoor verruimd:

* Maximaal 200 m2 aan bijgebouwen is toelaten of 80% van het perceel bij kleinere eigendommen. In de huidige plansystematiek is dat nog maximaal 170 m2 op de percelen met de grootste omvang en 80 m2 bij de kleinste percelen. De gedachte hierbij is, dat de burger in ruimere mate mag bepalen wat hij met zijn perceel doet en hoeveel hij daarop wil bouwen en wat hij als tuin wil gebruiken.

* Een carport mag voortaan 1 meter voor de voorgevel staan, mits open, waar dat eerst 2,5 meter achter de voorgevel was.

* Bijgebouwen mogen tot 1 meter achter de voorgevel komen, waar eerst 2,5 meter gold.

* De afwijkingsbevoegdheid van 10% van de regels die in de huidige plansystematiek wordt toegepast verdwijnt of wordt rechtstreeks opgeteld bij de maat waarvoor de afwijking bedoeld was.

* Voor het voorkomen van hoogte\-excessen bij het bouwen van bijgebouwen op de perceelsgrenzen wordt de 60 graden regel van de daklijn op die perceelsgrens vervangen door een nadere eis, zodat hier meer vrijheid ontstaat.

In de in Bijlage 1 opgenomen notitie wordt hier nog nader op ingegaan.

#### 5\.2 Opzet van de regels

Overeenkomstig de SVBP 2012 zijn de regels van voorliggend bestemmingsplan onderverdeeld in vier hoofdstukken. Hoofdstuk 1 bevat de inleidende regels. In hoofdstuk 2 zijn de bestemmingsregels opgenomen. Hoofdstuk 3 en 4 bevatten de algemene regels respectievelijk de overgangs\- en slotregels. Hierna wordt de inhoud van de regels per hoofdstuk kort toegelicht. In paragraaf 5\.3 wordt nader ingegaan op de bestemmingen die in het bestemmingsplan zijn opgenomen.

##### 5\.2\.1 Inleidende regels

Begrippen (art. 1\):

In dit artikel zijn bepalingen (begrippen) opgenomen welke in het algemeen spraakgebruik onvoldoende vastliggen en waarbij verschillen in interpretatie bij toepassing van de planregels mogelijk zijn. Een aantal begrippen is standaard voorgeschreven in de SVBP 2012\.

Wijze van meten (art. 2\):

Hierin wordt aangegeven op welke manier hoogte, lengte, breedte, inhoud en oppervlakte van bouwwerken/ percelen gemeten moeten worden. Bij de wijze van meten is aangesloten bij de SVBP 2012\.

##### 5\.2\.2 Bestemmingsregels

Ter verkrijging van een logische opbouw wordt de navolgende volgorde in de bestemmingsregeling aangehouden voor de opgenomen bestemmingen:

* 1\. Bestemmingsomschrijving;

* 2\. Bouwregels;

* 3\. Specifieke gebruiksregels (indien noodzakelijk);

* 4\. Afwijken van de gebruiksregels (indien noodzakelijk);

* 5\. Omgevingsvergunning voor het uitvoeren van werken of werkzaamheden (indien noodzakelijk);

* 6\. Wijzigingsbevoegdheid (indien noodzakelijk).

In de bestemmingsomschrijving wordt een omschrijving gegeven van de aan de gronden toegekende functies. Als eerste wordt de hoofdfunctie aangegeven. Vervolgens worden de andere aan de grond toegekende functies genoemd.

In de bouwregels wordt bepaald aan welke voorwaarden de bebouwing moet voldoen. Voor zover nodig wordt een onderscheid gemaakt in woningen, bijbehorende bouwwerken en bouwwerken, geen gebouwen zijnde, waardoor de toetsing van aanvragen voor een omgevingsvergunning aanmerkelijk vereenvoudigd en inzichtelijker is.

In de specifieke gebruiksregels staat aangegeven welke gebruik in ieder geval strijdig is met de bestemmingsomschrijving. Van de gebruiksregels kan tevens afgeweken worden middels een omgevingsvergunning voor meer gebruiksmogelijkheden (afwijken van de gebruiksregels).

In de wijzigingsbevoegdheid is opgenomen onder welke voorwaarden een bestemming omgezet kan worden naar een andere bestemming.

In het onderstaande worden de regels van de opgenomen bestemmingen nader toegelicht. Hierbij wordt, conform SVBP2012, een alfabetische volgorde aangehouden.

##### 5\.2\.3 Algemene regels

In artikel 11, de anti\-dubbeltelbepaling wordt bepaald dat grond die eenmaal in aanmerking is genomen bij het toestaan van een bouwplan waaraan uitvoering is gegeven of alsnog kan worden gegeven, bij de beoordeling van latere bouwplannen buiten beschouwing blijft. Het nog overgebleven terrein mag dus niet nog eens meegenomen worden bij het toestaan van een ander bouwwerk. In artikel 12 zijn algemene bouwregels opgenomen, met daarin regels voor ondergrondse bouwwerken en ondergeschikte bouwdelen. In artikel 13 en 14Â zijn algemene gebruiksregels en algemene afwijkingsregels opgenomen. In artikel 15 zijn algemene wijzigingsregels opgenomen. In artikel 16 zijn de overige regels opgenomen.

##### 5\.2\.4 Overgangs\- en slotregels

In de bepaling Overgangsrecht (artikel 17) is geregeld in hoeverre en onder welke voorwaarden bestaande gebouwen en het bestaand gebruik van gronden en bouwwerken mogen afwijken van het plan. In de Slotregel (artikel 18) is aangegeven op welke wijze de regels van het bestemmingsplan kunnen worden aangehaald.

#### 5\.3 De bestemmingen

##### 5\.3\.1 Bedrijf

De voor 'Bedrijf' aangewezen gronden zijn onder andere bedoeld voor bedrijven genoemd in de bijlage (Staat van bedrijfsactiviteiten) onder de milieucategorie 1 en 2\. Verder zijn bestaande bedrijfswoningen, opslag en uitstalling, tuinen, erven en verhardingen, voorzieningen voor verkeer en verblijf en groenvoorzieningen toegestaan.

Op de verbeelding is een bouwvlak aangegeven, waarbinnen de gebouwen moeten worden gerealiseerd. Tevens zijn het bebouwingspercentage, de goothoogte en de nokhoogte op de plankaart aangegeven. In de regels zijn nadere bouwregels gegeven.

##### 5\.3\.2 Groen

De voor âGroenâ aangewezen gronden zijn onder andere bestemd voor groenvoorzieningen, bermen en beplantingen, speelvoorzieningen, inritten, water en waterhuishoudkundige voorzieningen, voorzieningen voor langzaam verkeer en tot slot nutsvoorzieningen.

Op deze gronden zijn alleen gebouwen voor voorzieningen van algemeen nut toegestaan. In de regels zijn nadere bebouwingsregels gegeven.

##### 5\.3\.3 Tuin

De voortuinen bij woningen in de bestemming âWonenâ zijn voorzien van de bestemming âTuinâ. Het bestemmingsvlak 'Tuin' is op de verbeelding opgenomen op de voortuinen, inclusief inritten, tot 1 m achter de voorgevelrooilijn en op delen van achtertuinen waar bebouwing niet gewenst is. Binnen deze bestemming zijn alleen bouwwerken, geen gebouw zijnde, toegestaan. Erfafscheidingen mogen maximaal 1 meter hoog zijn. In specifieke situaties is een hogere erfafscheiding toegestaan. Dit is dan aangeduid op de verbeelding. Ook zijn erkers (onder voorwaarden) ten behoeve van de aangrenzende hoofdgebouwen (woningen) toegestaan.

Het oprichten van een carport/overkapping voor de voorgevelrooilijn is direct mogelijk binnen de bestemming 'Tuin'. Als voorwaarde geldt dat de carport/overkapping niet meer dan 1 meter uit de voorgevelrooilijn mag worden opgericht en dat deze open blijft aan alle kanten, uitgezonderd de zijde die tegen de gevel aan wordt geplaatst.

Deze gronden mogen worden gebruikt als tuin, inclusief inritten, bij de woningen.

##### 5\.3\.4 Verkeer \- Verblijfsgebied

De tot âVerkeer \- Verblijfsgebiedâ bestemde gronden zijn onder andere bedoeld voor voorzieningen voor verkeer en verblijf, groenvoorzieningen, parkeervoorzieningen, speelvoorzieningen, water en waterhuishoudkundige voorzieningen en tot slot nutsvoorzieningen. Herinrichting van de wegen is, indien daar aanleiding toe is, mogelijk binnen deze bestemming.

Op deze gronden zijn alleen gebouwen voor voorzieningen van algemeen nut toegestaan. In de regels zijn nadere bebouwingsregels gegeven.

##### 5\.3\.5 Wonen

De voor âWonenâ bestemde gronden zijn onder andere bedoeld voor wonen, al dan niet in combinatie met beroepsmatige en bedrijfsmatige activiteiten. Ook toegestaan zijn inritten, tuinen, erven en verhardingen, water en waterhuishoudkundige voorzieningen.

Op de verbeelding is het bestemmingsvlak 'Wonen' opgenomen voor het deel van het perceel waar bouwwerken (hoofdgebouw, bijbehorende bouwwerken en bouwwerken, geen gebouw zijnde) mogen worden opgericht. Om te voorkomen dat op grote percelen bijbehorende bouwwerken op een te grote afstand van het hoofdgebouw worden opgericht, geldt voor het bestemmingsvlak 'Wonen' een diepte van maximaal 40 meter. Zo blijft de bebouwing geclusterd op het perceel.

Uitsluitend binnen het op de verbeelding opgenomen bouwvlak mag het hoofdgebouw gebouwd worden. Het bouwvlak mag volledig worden bebouwd. Er is een bouwvlak opgenomen per vrijstaande woning, blok van aangesloten woningen en blok van halfvrijstaande woningen. Binnen het bouwvlak mogen maximaal het bestaande aantal legale woningen worden opgericht, tenzij anders aangeduid.

Verder gelden voor de bouwvlakken op de verbeelding de volgende uitgangspunten:

* Standaard wordt een minimale afstand van 3 meter tot de zijdelingse perceelsgrens aangehouden. Uitzondering hierop zijn bestaande hoofdgebouwen die al op een kortere afstand van de perceelsgrens liggen. Dan geldt de bestaande afstand.

* Voor vrijstaande woningen op percelen van meer dan 31 meter breed, geldt een standaard breedte van het bouwvlak van 25 meter.

* Voor bouwvlakken geldt een standaard diepte van 12 meter bij aaneengesloten woningen en 15 meter bij vrijstaande woningen.

* De maximale goot\- en bouwhoogte zijn per bouwvlak aangeduid op de verbeelding. De dakhelling mag niet meer bedragen dan 60 graden, tenzij anders aangeduid.

Het deel van het achtererfgebied binnen de bestemming 'Wonen' (exclusief het bouwvlak) mag voor maximaal 80% worden bebouwd tot een maximum oppervlak van 200 m2. De maximale goothoogte van bijbehorende bouwwerken bedraagt 3,2 meter. De maximale bouwhoogte bedraagt 5,5 meter, tenzij het hoofdgebouw is uitgevoerd met een plat dak. Dan geldt voor het met het hoofdgebouw verbonden bijbehorend bouwwerk een maximum bouwhoogte van 3,2 meter. In de regels zijn aanvullende bouwregels opgenomen.

Binnen de bestemming zijn verschillende afwijkingsmogelijkheden opgenomen. Voor het uitoefenen van een beroepsmatige of bedrijfsmatige activiteit zijn specifieke gebruiksregels opgenomen. De toegestane beroepsmatige en bedrijfsmatige activiteiten zijn opgenomen in een bijlage bij de regels.

##### 5\.3\.6 Waarde \- Archeologie

Overeenkomstig de gemeentelijke erfgoedverordening zijn dubbelbestemmingen opgenomen ter bescherming van de archeologische (verwachtings)waarden. Voorliggend bestemmingsplan bevat twee dubbelbestemmingen: âWaarde \- Archeologie 3â en 'Waarde \- Archeologie 4\.1â. De systematiek van elke dubbelbestemming is hetzelfde, alleen de ondergrenzen zijn verschillend.

Ter bescherming van de archeologische waarden kunnen burgemeesters en wethouders, als daar op basis van een archeologisch onderzoek aanleiding toe bestaat, voorwaarden verbinden aan de omgevingsvergunning voor het bouwen. Dit kan in de vorm van het treffen van technische maatregelen, het doen van een opgraving of archeologische begeleiding van werkzaamheden. Daarnaast is een omgevingsvergunningenstelsel voor werken en werkzaamheden opgenomen. Per dubbelbestemming gelden ondergrenzen voor wat betreft de oppervlakte en diepte van de verstoring. Voor verstoringen met een beperkt oppervlak of een beperkte verstoringsdiepte is archeologisch onderzoek niet noodzakelijk. De ondergrenzen variÃ«ren, overeenkomstig de erfgoedverordening, per dubbelbestemming.

### Hoofdstuk 6 Economische uitvoerbaarheid

#### 6\.1 Economische uitvoerbaarheid

Het bestemmingsplan âTriloo 2017â is een beheerplan, waarin de bestaande situatie is vastgelegd, met inachtneming van de geldende rechten. Het plan betreft een actualisatie van een verouderd bestemmingsplan, met bijbehorend juridisch\-planologisch regime. Nieuwe ontwikkelingen zijn niet mogelijk gemaakt. Eventuele (binnenplanse) afwijkingen of wijzigingen komen voor rekening van particuliere opdrachtgevers. De economische uitvoerbaarheid van het bestemmingsplan is daarmee gewaarborgd.

#### 6\.2 Exploitatieplan

Met de grondexploitatieregeling in de Wet ruimtelijke ordening (Wro) en het Besluit ruimtelijke ordening (Bro) beschikken gemeenten over mogelijkheden voor het verhalen van kosten, indien sprake is van bouwplannen zoals bedoeld in artikel 6\.2\.1 Bro. Hierbij valt te denken aan kosten voor het bouw\- en woonrijp maken en kosten voor het bestemmingsplan.

Daarnaast hebben gemeenten sturingsmogelijkheden, omdat in het geval van grondexploitatie door derden diverse eisen en regels gesteld kunnen worden.

Het bestemmingsplan is in hoofdzaak een beheerplan. Het voorziet niet in ontwikkelingen van een dusdanige omvang dat daarvoor gelet op het bepaalde in de Wet ruimtelijke ordening en het Besluit ruimtelijke ordening een exploitatieplan moet worden opgesteld.

### Hoofdstuk 7 Procedures

#### 7\.1 Inspraak en vooroverleg

Het bestemmingsplan âTriloo 2017â is in het kader van de inspraakprocedure met ingang van 13 april 2017 zes weken ter inzage gelegd en is daarnaast digitaal toegankelijk gemaakt. Verder is op 2 mei 2017 een inloopavond voor bewoners en andere belanghebbenden/belangstellenden georganiseerd op het gemeentehuis, waarbij de gelegenheid werd geboden tot het stellen van vragen over het voorontwerpbestemmingsplan. Gedurende de periode van terinzagelegging is Ã©Ã©n inspraakreactie ingediend.

Het voorontwerpbestemmingsplan is daarnaast overeenkomstig artikel 3\.1\.1 van het Besluit ruimtelijke ordening in vooroverleg gezonden naar de betrokken instanties. Er zijn reacties ontvangen van de Gasunie, de Provincie Noord\-Brabant en Waterschap De Dommel.

De vooroverlegreacties van de Gasunie en de provincie leiden niet tot aanpassingen in het ontwerpbestemmingsplan. De vooroverlegreactie van het waterschap heeft wel tot wijzigingen van het ontwerpbestemmingsplan geleid.

In Bijlage 2 bij de toelichting is de 'Nota inspraak en vooroverleg voorontwerpbestemmingsplan Triloo 2017' opgenomen met een samenvatting van de inspraakreactie en vooroverlegreacties. Hierin is ook aangegeven op welke punten het bestemmingsplan is aangepast.

#### 7\.2 Zienswijzen

Het ontwerpbestemmingsplan âTriloo 2017â is met ingang van 30 juni 2017 gedurende zes weken ter inzage gelegd. In deze periode heeft een ieder de mogelijkheid gehad om zienswijzen in te dienen bij het college van burgemeester en wethouders.

Gedurende de periode van terinzagelegging zijn 22 zienswijzen en twee reacties ingediend. In de Nota van zienswijzen (Bijlage 3) is het gemeentelijk standpunt op deze zienswijzen opgenomen en is aangegeven of deze hebben geleid tot aanpassing van het bestemmingsplan.

#### 7\.3 Vaststelling in 2017

In de raadsvergadering van 28 september 2017 is het bestemmingsplan 'Triloo 2017' vastgesteld.

#### 7\.4 Uitspraak Raad van State

De Afdeling bestuursrechtspraak van de Raad van State uitspraak gedaan inzake de beroepschriften ten aanzien van de vaststelling van het bestemmingsplan 'Triloo 2017'.

De Afdeling heeft geoordeeld dat de planregeling die voor deze bouwvlakken is opgenomen niet overeenkomt met wat de raad heeft beoogd te regelen. Het maximum aantal woningen dat in de bouwvlakken mag worden gebouwd, stemt namelijk niet overeen met het maximum aantal woningen dat de raad hier mogelijk wilde maken. Het bestemmingsplan is daarom, voor zover het deze bouwvlakken betreft, niet met de vereiste zorgvuldigheid voorbereid en het vaststellingsbesluit is gedeeltelijk vernietigd.

De Afdeling heeft de gemeenteraad opgedragen om binnen 26 weken na verzending van de uitspraak een nieuw besluit te nemen voor de vernietigde planonderdelen. In het document Gewijzigde vaststelling bestemmingsplan Triloo 2017 (Bijlage 5) is weergegeven welke aanpassingen zijn doorgevoerd en om welke reden.

#### 7\.5 Vaststelling in 2019

In de raadsvergadering van 6 juni 2019 is het bestemmingsplan 'Triloo 2017' gewijzigd vastgesteld.

* 1\. De interventiewaarden voor (water)bodems en grondwater zijn normen met een signaalwaarde. Bij overschrijding wordt gesproken van ernstige verontreiniging: de functionele eigenschappen van de bodem voor mens, dier en plant zijn (mogelijk) ernstig verminderd.

* 2\. De milieuhygiÃ«nische bodemkwaliteit in een bepaald gebied wordt gekwantificeerd door statistische parameters (gemiddelde, percentielwaarden). Een percentielwaarde is de waarde waar beneden een bepaald percentage van de waarnemingen is gelegen. Bijvoorbeeld een percentielwaarde P95 betekent dat 95% van de waarnemingen beneden deze waarde ligt.

* 3\. De Natuurbeschermingswet is per 1 januari 2017 vervangen door de Wet natuurbescherming. De gebiedsbescherming is in de Wet natuurbescherming niet (wezenlijk) gewijzigd.

* 4\. De Flora\- en faunawet is per 1 januari 2017 vervangen door de Wet natuurbescherming. De soortenbescherming is in de Wet natuurbescherming niet (wezenlijk) gewijzigd.