# **Spaanderstraat 138 - Berghem - 2018** BESTEMMINGPSLAN

# Toelichting

Gemeente Oss | Raadhuislaan 2 | 5341 GM | Oss | T: 14 0412 | F: 0412 642605 | www.oss.nl |

# **Toelichting** Spaanderstraat 138 Berghem

Versie: 2

Datum: 7 oktober 2017 Initiatiefnemer: G.W.L.G. de Leeuw Adres: Schadewijkstraat 75, 5348 BA Oss Opgesteld door: R. (Roy) Borst, MSc, BBE

| Telefoonnummer: | +31 (0)6 46 23 00 97                |
|-----------------|-------------------------------------|
| E-mail:         | info@rb3planontwikkeling.nl         |
|                 | rborst@rb3planontwikkeling.nl       |
| Adres:          | Koningstraat 32a l 6511 LB Nijmegen |
| Website:        | www.rb3planontwikkeling.nl          |

Alle rechten voorbehouden. Niets uit deze uitgave mag worden vermenigvuldigd en/of openbaar gemaakt, in enige vorm of op enige wijze, hetzij elektronisch, mechanisch, door fotokopieën, opnamen of enig andere manier, zonder voorafgaande schriftelijke toestemming van de opdrachtgever en/of RB3 Planontwikkeling.

Op al onze leveringen en diensten zijn onze algemene voorwaarden van toepassing. De tekst en inhoud van deze voorwaarden zijn te raadplegen via www.rb3planontwikkeling.nl of worden op verzoek gratis toegezonden.

<span id="page-4-0"></span>

| INHOUDSOPGAVE 3                                  |  |
|--------------------------------------------------|--|
| 1. INLEIDING  4                                  |  |
| 1.1 Algemeen 4                                   |  |
| 1.2 Aanleiding en doel4                          |  |
| 1.3 Plangebied4                                  |  |
| 1.4 Leeswijzer5                                  |  |
| 2. PLANBESCHRIJVING 6<br>2.1 Bestaande situatie6 |  |
| 2.2 Gewenste situatie7                           |  |
| 3. BELEIDSKADER  9<br>3.1 Rijksbeleid 9          |  |
| 3.2 Provinciaal beleid 11                        |  |
| 3.3 Gemeentelijk beleid 13                       |  |
| 4. RUIMTELIJKE ASPECTEN 16                       |  |
| 4.1 Stedenbouwkundige inpassing16                |  |
| 4.2 Natuur 16                                    |  |
| 4.3 Flora- en Fauna17                            |  |
| 4.4 Cultuurhistorie en Archeologie 18            |  |
| 4.5 Infrastructuur20                             |  |
| 5. MILIEU ASPECTEN 22                            |  |
| 5.1 Bodem 22                                     |  |
| 5.2 Geluid 22                                    |  |
| 5.3 Geur22                                       |  |
| 5.4 Luchtkwaliteit23                             |  |
| 5.5 Externe veiligheid23                         |  |
| 5.6 Bedrijven- en milieuzonering 24              |  |
| 6. WATERPARAGRAAF  26<br>6.1 Waterbeleid26       |  |
| 6.2 Hemelwaterberging en -afvoer26               |  |
| 7. UITVOERBAARHEID 28                            |  |
| 7.1 Maatschappelijke uitvoerbaarheid 28          |  |
| 7.2 Economische uitvoerbaarheid28                |  |

# <span id="page-5-0"></span>**1. Inleiding**

# <span id="page-5-1"></span>**1.1 Algemeen**

Voorliggende bestemmingsplan "Spaanderstraat 138 Berghem" heeft betrekking op het bepalen van de ruimtelijke aanvaardbaarheid voor het verplaatsen van het bouwvlak op de locatie Spaanderstraat 138 te Berghem, gemeente Oss.

# <span id="page-5-2"></span>**1.2 Aanleiding en doel**

Aan de Spaanderstraat 138 is een bestaand woonperceel gevestigd. De initiatiefnemer is voornemens het woonperceel te reconstrueren ten gunste van het verhogen van het woongenot. Om dit te bewerkstelligen wordt de bestaande woning gesloopt en op een locatie elders op het perceel terug gebouwd (nieuwbouw) om hiermee een betere indeling van het woonperceel te creëren. Het initiatief is echter niet passend binnen de planregels van het geldende bestemmingsplan "Berghem Dorp - 2015". Het bestemmingsplan biedt ook geen binnenplanse afwijkings- of wijzigingsbevoegdheden om het plan juridischplanologisch mogelijk te maken. Om die redenen wordt dan ook bestemmingsplanprocedure conform artikel 3.8 van de Wet ruimtelijke ordening doorlopen voor onderhavig initiatief. De gemeente Oss heeft reeds een positieve instelling t.a.v. dit planvoornemen geuit. Om de ruimtelijke aanvaardbaarheid van het plan te motiveren is onderhavige ruimtelijke onderbouwing opgesteld.

# <span id="page-5-3"></span>**1.3 Plangebied**

Het plangebied is gelegen aan de Spaanderstraat 138 te Berghem, kadastraal bekend gemeente Oss, sectie S, perceel 46. De oppervlakte van het perceel bedraagt ca. 1.160 m². Het plangebied ligt binnen de bebouwde kom, aan de rand van Berghem, gelegen binnen de gemeente Oss.

*Afbeelding 1: plangebied Spaanderstraat 138 Berghem.*

#### <span id="page-6-0"></span>**1.4 Leeswijzer**

In het vervolg van deze toelichting wordt eerst de huidige situatie binnen het plangebied beschreven. Vervolgens wordt het beoogde plan toegelicht. In hoofdstuk 3 wordt beschreven hoe het plan zich verhoudt tot het beleid op rijks- provinciaal- en gemeentelijk niveau. Hoofdstuk 4 verwoordt de ruimtelijke impact van het plan op de omgeving en de ruimtelijke gevolgen vanuit de omgeving op het plan. De verhouding van het plan ten opzichte van de verschillende milieuaspecten wordt in hoofdstuk 5 beschreven. In de waterparagraaf (hoofdstuk 6) is er aandacht aan de gevolgen van de planontwikkeling op het aspect water. De afsluiting van de toelichting in hoofdstuk 7 wordt gevormd door een beschrijving van de uitvoerbaarheid.

# <span id="page-7-0"></span>**2. Planbeschrijving**

# <span id="page-7-1"></span>**2.1 Bestaande situatie.**

Het bestaande perceel Spaanderstraat 138 te Berghem betreft een woonperceel. de woning is ten opzichte van de Spaanderstraat, in vergelijking met de overige (bedrijfs)woningen aan de Spaanderstraat, diep in het perceel gelegen. De woning is gebouwd in 1956 en bestaat uit één bouwlaag met kap en heeft een omvang van ca. 85 m² (maaiveld). Op het perceel zijn tevens een aantal (vervallen) bijgebouwen aanwezig met een gezamenlijke omvang van ca. 100 m². Diverse beplantingen voorzien het perceel van een groene uitstraling.

*Afbeelding 2: bestaande situatie perceel Spaanderstraat 138 Berghem.*

*Afbeelding 3: weergave perceel Spaanderstraat 138 Berghem.*

# <span id="page-8-0"></span>**2.2 Gewenste situatie.**

Om de verkoopbaarheid van het woonperceel te verbeteren en om het woongenot te verhogen is de initiatiefnemer voornemens het woonperceel te reconstrueren. Om dit te bewerkstelligen wordt de bestaande woning gesloopt en op een locatie elders op het perceel terug gebouwd (nieuwbouw) om hiermee een betere indeling van het woonperceel te creëren. De nieuwe woning wordt, in lijn met het verlengde van de voorgevelrooilijn van de overige woonpercelen aan de Spaanderstraat te Berghem, richting de weg ge-herschikt. Het gebruik als functie woonperceel blijft onveranderd ten opzichte van de huidige situatie.

*Afbeelding 4: toekomstige situatie Spaanderstraat 138 Berghem.*

Het perceel heeft aan de voorkant een breedte van ca. 24 meter en aan de achterkant ca. 20 meter. De diepte bedraagt ca. 50 meter. De nieuwe vrijstaande woning wordt gebouwd binnen een bouwblok (153 m²) met een maximale goothoogte van 3,5 meter en bouwhoogte van 9 meter. Er mag binnen de woonbestemming maximaal 150 m² aan bijgebouwen (bijbehorende bouwwerken) gerealiseerd worden, met een maximale goothoogte van 3,5 meter en bouwhoogte van 5 meter. Het perceel zal tevens voorzien in een passende tuinbestemming.

De nieuwe situering van de woning en de bouwmassa die mogelijk wordt gemaakt zorgt voor een betere aansluiting bij de bestaande woningen (boerderijen) in dit historische bebouwingslint.

# <span id="page-10-0"></span>**3. Beleidskader**

# <span id="page-10-1"></span>**3.1 Rijksbeleid**

# *3.1.1 Structuurvisie Infrastructuur en Ruimte (SVIR)*

Op 13 maart 2012 is de Structuurvisie Infrastructuur en Ruimte (SVIR) vastgesteld. Deze visie vervangt een aantal PKB`s, waaronder de Nota Ruimte.

Het Rijk schetst in de SVIR de ambities voor het ruimtelijk- en mobiliteitsbeleid voor Nederland in 2040: concurrerend, bereikbaar, leefbaar en veilig. Het ruimtelijk- en mobiliteitsbeleid wordt meer aan provincies en gemeenten overgelaten. Lagere overheden krijgen een grotere rol volgens het principe "decentraal, tenzij…". De gebruiker moet weer centraal komen te staan. De Rijksoverheid richt zich daarom op nationale belangen, zoals een goed vestigingsklimaat, een degelijk wegennet en waterveiligheid en heeft dertien rijksbelangen benoemd waar zij de verantwoordelijkheid houdt.

Tot 2028 heeft het kabinet in de SVIR drie Rijksdoelen geformuleerd, waaronder de dertien rijksbelangen vallen:

- Het vergroten van de concurrentiekracht van Nederland door het versterken van de ruimtelijk-economische structuur van Nederland;
- Het verbeteren en ruimtelijk zekerstellen van de bereikbaarheid waarbij de gebruiker voorop staat;
- Het waarborgen van een leefbare- en veilige omgeving waarin unieke natuurlijkeen cultuurhistorische waarden behouden zijn.

Voor de volgende 13 nationale belangen wil het Rijk verantwoordelijkheid nemen en resultaten boeken:

- Excellente ruimtelijk-economische structuur;
- Ruimte voor het hoofdnetwerk voor (duurzame) energievoorziening en transitie;
- Ruimte voor het hoofdnetwerk voor vervoer van (gevaarlijke) stoffen via buisleidingen;
- Efficiënt gebruik van de ondergrond;
- Robuust hoofdnet van wegen, spoorwegen en vaarwegen;
- Betere benutting van de capaciteit van het bestaande mobiliteitssysteem;
- In stand houden van wegen, sporen en vaarwegen;
- Verbeteren van de milieukwaliteit en bescherming tegen geluidsoverlast en externe veiligheidsrisico`s;
- Ruimte voor waterveiligheid, een duurzame zoutwatervoorziening en kaders voor klimaatbestendige stedelijke (her)ontwikkeling;
- Ruimte voor behoud en versterking van (inter)nationale unieke cultuurhistorische en natuurlijke kwaliteiten;
- Ruimte voor een nationaal netwerk van natuur voor het overleven en ontwikkelen van flora- en faunasoorten;
- Ruimte voor militaire terreinen en activiteiten;

- Zorgvuldige afweging en transparante besluitvorming bij alle ruimtelijke en infrastructurele besluiten.
In en rondom onderhavig plangebied zijn geen nationale belangen gelegen waarvoor het Rijk verantwoordelijk is. De ontwikkeling binnen het plangebied belemmert de nationale ruimtelijke hoofdstructuur dan ook niet en past als zodanig binnen de uitgangspunten van het nationale ruimtelijk beleid.

#### *3.1.2 Besluit algemene regels ruimtelijke ordening (Barro)*

Sinds 1 oktober 2012 is het Besluit algemene regels ruimtelijke ordening (Barro) van kracht. Het Barro is ook wel bekend als de AmvB Ruimte. Het Barro voorziet in de juridische borging van het nationaal ruimtelijk beleid. Het bevat regels die de beleidsruimte van andere overheden ten aanzien van de inhoud van ruimtelijke plannen inperken, daar waar nationale belangen dat noodzakelijk maken.

Aangezien onderhavig plan om het bouwvlak te verplaatsen binnen het bestaande woonperceel Spaanderstraat 138 te Berghem geen nationaal belang schaad, zijn de regels zoals gesteld in het Barro, niet van toepassing.

#### *3.1.3 Ladder voor duurzame verstedelijking*

In artikel 3.1.6 van het Besluit ruimtelijke ordening (Bro) is bepaald dat er standaard een aantal stappen gezet moet worden indien er een nieuwe stedelijke ontwikkeling mogelijk wordt gemaakt. Hierdoor moet er voor de nieuwe stedelijke ontwikkeling sprake zijn van een goede onderbouwing en een zorgvuldige ruimtelijke afweging en inpassing. Op 1 juli 2017 is artikel 3.1.6 van het Bro gewijzigd, waarbij een nieuwe laddersystematiek geldt.

Bij de nieuwe systematiek worden de drie treden losgelaten en vervangen door de volgende tekst: *"De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien."*

Een stedelijke ontwikkeling is in het Bro gedefinieerd als een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen. Onderhavige ontwikkeling waarbij een bouwvlak voor een woning binnen een bestaand perceel wordt verplaatst wordt niet als een stedelijke ontwikkeling aangemerkt. Er is per saldo geen sprake van toename van één of meerdere woningen binnen het plangebied. De Ladder voor Duurzame Verstedelijking hoeft dan ook niet verder toegepast en gemotiveerd te worden.

#### <span id="page-12-0"></span>**3.2 Provinciaal beleid**

### *3.2.1 Verordening ruimte Noord-Brabant*

In de Verordening ruimte 2014 vertaalt de provincie Noord-Brabant de kaderstellende elementen uit haar beleid en rijksbeleid in regels die van toepassing zijn op (gemeentelijke) bestemmingsplannen. De Verordening ruimte is voor het eerst in april 2010 vastgesteld. Sinds 2010 zijn er nieuwe verordeningen vastgesteld in 2011, 2012, 2014 en 2015. Ook zijn er diverse besluiten tot kaartaanpassing genomen en zijn er diverse wijzigingen in de regels doorgevoerd. Al deze wijzigingen zijn verwerk in een geconsolideerde versie. Bij de laatste wijziging van de regels in juli 2017 is de naam gewijzigd in Verordening ruimte Noord-Brabant. De verordening bevat onder andere regels voor:

- Stedelijke ontwikkeling;
- Cultuurhistorie;
- Agrarische ontwikkeling en windturbines;
- Water;
- Natuur en landschap.

*Afbeelding 5: uitsnede plangebied binnen de Verordening ruimte Noord-Brabant.*

Onderhavig plangebied is gelegen in een gebied wat op basis van de Verordening ruimte Noord-Brabant als "bestaand stedelijk gebied – stedelijk concentratiegebied" is aangeduid. Tevens is het plangebied gelegen in een "stalderingsgebied".

Binnen de bepalingen ten aanzien van de "bestaand stedelijk gebied – stedelijk concentratiegebied" in de Verordening (artikel 4) zijn geen specifieke regels opgenomen met betrekking tot het verplaatsen van bouwblokken binnen een bestaand perceel. Hiertoe laat de provincie beleidsvrijheid aan gemeenten. Er geldt de verplichting dat een stedelijke ontwikkeling uitsluitend is gelegen in bestaand stedelijke gebied, hetgeen bij

onderhavig plangebied van toepassing is. Daarnaast is bij onderhavig initiatief geen sprake van een bestaande- of te vestigen veehouderij. De regels ten aanzien van stalderingsgebieden (artikel 26) zijn dan ook niet van toepassing op voorliggend initiatief.

In artikel 3 van de regels in de Verordening ruimte 2014 worden de algemene regels ten aanzien van het bevorderen van de ruimtelijke kwaliteit gegeven. In het algemeen houdt ruimtelijke kwaliteit in dat gebruikers van een gebied rekening houden met het karakter, de grootte en de functie ervan. De bevordering van de ruimtelijke kwaliteit is uiteengezet in drie delen:

# 1. Zorgplicht voor ruimtelijke kwaliteit (artikel 3.1):

Een bestemmingsplan dat voorziet in een ruimtelijke ontwikkeling moet bijdragen aan behoud en ontwikkeling van de ruimtelijke kwaliteit. Er moet in ieder geval sprake zijn van een goede landschappelijke inpassing en zorgvuldig ruimtegebruik. Zorgvuldig ruimtegebruik is het gebruik van bestaande ruimte. Dit betekent dat gebruik gemaakt wordt van bestaande bouwpercelen en dat ontwikkelingen worden verantwoord middels de "ladder voor duurzame verstedelijking". Er moet ook rekening worden gehouden met de maat en schaal van de ontwikkeling en de impact op de omgeving.

Gezien het feit dat bij onderhavige ontwikkeling geen sprake is van een toename van bebouwing, maar van een herschikking bestaande bebouwing ten gunste van het verhogen van het woongenot, wordt voldaan aan het principe van zorgvuldig ruimtegebruik.

# 2. Kwaliteitsverbetering van het landschap (artikel 3.2):

Een ruimtelijke ontwikkeling buiten bestaand stedelijk gebied moet gepaard gaan met een fysieke verbetering van het gebied of de omgeving. De verbetering moet financieel, juridisch en feitelijk zijn geborgd en passen in het ruimtelijk beleid. Er moet ook verantwoord worden hoe de regionale afspraken over de kwaliteitsverbetering van het landschap worden nagekomen. De "notitie toepassingsbereik" vormt het basisdocument voor het afsprakenkader van de provincie met de gemeenten in de regio Noordoost-Brabant. De notitie bevat de categorie-indeling voor de niet-planmatige ruimtelijke ontwikkelingen in het buitengebied en de bijbehorende tegenprestatie. Deze notitie geeft de minimale benodigde inspanning weer die regionaal is afgesproken.

Op basis van de regeling voor kwaliteitsverbetering van het landschap is de voorwaarde dat de kwaliteitsverbetering moet resulteren in fysieke en zichtbare verbetering van het landschap. Voorliggend initiatief is echter gelegen binnen bestaand stedelijk gebied van de gemeente Oss. Het principe van kwaliteitsverbetering van het landschap is dan ook niet van toepassing op deze ontwikkeling.

### 3. Afwijking in verband met maatwerk (artikel 3.3):

Bij ontwikkelingen van een groot openbaar belang kan worden afgeweken van provinciaal beleid. Nieuwvestiging is echter alleen mogelijk als aangetoond kan worden dat er geen

mogelijkheden zijn voor vestiging. Voor deze ontwikkeling is dit principe niet van toepassing.

# <span id="page-14-0"></span>**3.3 Gemeentelijk beleid**

# *3.3.1 Bestemmingsplan*

Ter plaatse van het plangebied geldt het bestemmingsplan "Berghem Dorp - 2015" van de gemeente Oss, vastgesteld door de gemeenteraad op 9 juli 2015. Op de locatie is de bestemming "Wonen - Vrijstaand" en "Tuin" geldend.

*Afbeelding 6: plangebied binnen bestemmingsplan "Berghem Dorp - 2015".*

Het perceel is van een bouwvlak voorzien waarbinnen hoofdgebouwen gerealiseerd mogen worden. Binnen het plangebied gelden maatvoeringrestricties voor een maximum bouwhoogte van 10 meter en maximum goothoogte van 6 meter voor de woning. Afhankelijk van de oppervlakte van het bouwperceel geldt er een maximum bebouwingspercentage. Er is op basis van het bestemmingsplan maximaal 1 woning op het perceel toegestaan. Er geldt een dubbelbestemming "archeologie verwachtingswaarde hoog" voor het gehele perceel.

Het bouwen van de woning op de gewenste locatie binnen het perceel in deze past niet binnen de regels van het geldende bestemmingsplan, omdat de beoogde locatie dichterbij de weg niet van een woonbestemming dan wel bouwvlak is voorzien. Het bestemmingsplan biedt geen binnenplanse afwijkings- of wijzigingsbevoegdheden om het plan juridisch-planologisch mogelijk te maken. Om die redenen wordt dan ook een bestemmingsplanprocedure conform artikel 3.8 van de Wet ruimtelijke ordening (Wro) doorlopen.

## *3.3.2 Structuurvisie Oss 2020*

In december 2004 heeft de gemeenteraad van Oss de Structuurvisie Oss 2020 vastgesteld. De structuurvisie biedt een integrale ruimtelijke visie op het grondgebied van de gehele gemeente Oss.

Het versterken van de positie van de stad Oss in de regio, een leefbaar buitengebied en meer kwaliteit en differentiatie bij ruimtelijke inrichting, dat zijn de kernpunten van de ruimtelijke Structuurvisie Oss. De gemeente Oss is een vitale en sterke gemeente, met veel aandacht voor de mensen die er wonen, werken en op bezoek komen, voor natuur en landschap en voor de kwaliteit van leven in stad en dorp. Voor de lange termijn wil Oss die positie behouden en versterken, met een impuls voor nieuwe ontwikkelingen op het gebied van economie, sociale samenhang, wonen, recreatie en natuur.

*Afbeelding 7: uitsnede plangebied binnen de Structuurvisie Oss 2020.*

De locatie Spaanderstraat 138 te Berghem is binnen de Structuurvisie Oss 2020 gelegen in een gebied aangeduid als "woongebied – hoofdkern met uitbreiding/inbreiding/beheer". De koerst voor deze vorm van het stedelijke gebied bestaat uit het behouden van levende wijken, het versterken van het centrum, het ontwikkelen van de bedrijvenas en het verbeteren van de bereikbaarheid. Dit houdt in zowel investeringen en veranderingen binnen het bestaande stedelijke gebied als de ontwikkeling van enige nieuwe ruimte voor wonen, werken, recreatie en infrastructuur. Specifiek in de zone Oss – Berghem zet de gemeente in op een goede verbinding tussen de stad Oss en Berghem die beide op een verantwoordelijke wijze met elkaar verbinden. Zowel de Osseweg als de Spaanderstraat vervullen daarin een functie. Het initiatief tot verplaatsing van het bouwblok binnen onderhavig plangebied om daarmee het woongenot te verhogen past binnen het gestelde van de Structuurvisie Oss 2020.

# *3.3.3 Woonvisie Oss 2013*

In de Woonvisie Oss 2013 staan de belangrijkste doelen en ambities voor het wonen in Oss beschreven. In de visie zijn keuzes gemaakt voor de onderwerpen, ambities en doelstellingen die onder de huidige omstandigheden belangrijk zijn.

Oss is een complete woongemeente, met een grote verscheidenheid aan woningen en woonmilieus. In Oss is voor iedereen een passend en duurzaam (t)huis dat voldoet aan de wensen en behoeften. Dit behoud en versterkt de gemeente door uitvoering te geven aan 3 ambities:

- Oss als complete woongemeente, nu en in de toekomst;
- Een comfortabele woningvoorraad die aansluit bij behoeften en wensen van inwoners, nu en in de toekomst;
- Een (t)huis voor alle groepen inwoners.

Het initiatief tot herschikking van het woonperceel Spaanderstraat 138 te Berghem lijdt niet tot het per saldo toenemen dan wel afnemen van de woningvoorraad. Er wordt immers een woning gesloopt waarvoor in de plaats op een geschiktere locatie een woning wordt terug gebouwd. Deze ontwikkeling past dan ook binnen de Woonvisie Oss 2013.

# <span id="page-17-0"></span>**4. Ruimtelijke aspecten**

# <span id="page-17-1"></span>**4.1 Stedenbouwkundige inpassing**

De planlocatie is gelegen aan de Spaanderstraat te Bergem. Dit gebied kenmerkt zich door een grote diversiteit aan bebouwingselementen en verschijningsvormen. Rondom het plangebied zijn voornamelijk enkele (voormalige) bedrijfswoningen met daarachter diverse (voormalige) bedrijfsbebouwingen gelegen. De bouwhoogte hiervan varieert in overwegende mate van 1 of 2 bouwlagen met een kap. De bebouwing in het gebied is gerealiseerd in diverse perioden en heeft dan ook diverse gevel afwerkingen.

*Afbeelding 8: uitsnede plangebied binnen de Welstandsnota gemeente Oss.*

De verschijningsvorm van de nieuw te bouwen vrijstaande woning is nog niet bekend, maar zal in overeenstemming zijn met het geldende Welstandsbeleid van de gemeente Oss. Hierbinnen is het plangebied voorzien van Welstandsniveau 2. De gebieden met het welstandsniveau 2 betreffen voornamelijk woonwijken, industrieterreinen en het buitengebied.

### <span id="page-17-2"></span>**4.2 Natuur**

In het kader van een goede ruimtelijke ordening moet worden getoetst of er sprake is van negatieve effecten op de (mogelijke) natuurwaarden. De natuurwaarden worden in

Nederland beschermd via twee sporen. Dit verloopt enerzijds via gebiedsbescherming en anderzijds via soortenbescherming. Deze paragraaf gaat in op de gebiedsbescherming. De soortenbescherming wordt verder besproken in de paragraaf "Flora- en Fauna".

#### *4.2.1 Gebiedsbescherming*

De Wet natuurbescherming wijst zogenaamde Natura 2000-gebieden aan. Dit zijn gebieden die op Europees niveau een netwerk van te beschermen natuurgebieden vormen. In Nederland liggen deze gebieden met name binnen de Ecologische Hoofdstructuur (EHS). Ook de beschermde gebieden volgens de Europese Vogel- en Habitatrichtlijn zijn opgenomen in de Natura 2000-gebieden.

De Vogelrichtlijn heeft tot doel alle in het wild levende vogelsoorten in stand te houden. Het gaat niet alleen om de vogels zelf, maar ook om hun eieren, nesten en leefgebieden die voorkomen op het Europese grondgebied van de lidstaten. De Habitatrichtlijn richt zich op de biologische diversiteit door instandhouding van natuurlijke habitat en wilde flora en fauna na te streven. Centraal staat daarbij het behoud en herstel van deze natuurlijke habitat en wilde dier- en plantensoorten van communautair belang. Hiervoor wordt een Europees ecologisch netwerk gevormd door middel van de aanwijzing van speciale beschermingszones.

In het kader van een natuurtoets moet worden nagegaan of het plangebied binnen een speciale beschermingszone valt, en of handelingen in of veranderingen in het plangebied invloed zouden kunnen hebben op de kwaliteit van Natura 2000-gebieden in de omgeving. Dit valt onder "externe werking" van een activiteit of een verandering in het bestemmingsplangebied op een Natura 2000-gebied in de omgeving. Naast de Natura 2000-gebieden zijn er nog andere vormen van gebiedsbescherming. Een aantal terreinen zijn aangewezen als onderdeel van de EHS of als natuurreservaat, anders dan een Natura-2000 gebied.

Het plangebied in deze maakt geen deel uit van een Natura-2000 gebied. Ook zijn er in de directe omgeving geen Natura-2000 gebieden gelegen. Het dichtstbij gelegen Natura-2000 gebied betreft Rijntakken en deze is gesitueerd op ca. 13,5 km van het plangebied. De ontwikkeling heeft verder geen relatie met een onderdeel van de Ecologische Hoofdstructuur, anders dan een Natura-2000 gebied. Dit betekent dat de ontwikkeling geen significante gevolgen voor de gebiedsbescherming heeft.

#### <span id="page-18-0"></span>**4.3 Flora- en Fauna**

#### *4.3.1 Soortenbescherming*

De soortenbescherming in Nederland is wettelijk geregeld in de Flora- en faunawet, welke per 1 januari 2017 is opgegaan in de Wet natuurbescherming. Het doel van deze wet is het beschermen van in het wild voorkomende plant- en diersoorten en hun leefgebieden. In de Flora- en faunawet is het soortenbeschermingsdeel van de Habitat- en Vogelrichtlijn geïmplementeerd.

Er zijn binnen de Flora- en faunawet twee typen soortenbescherming. Dit zijn de algemene zorgplicht en de bescherming van met name genoemde beschermde soorten. De algemene zorgplicht houdt in dat alle in Nederland van nature voorkomende soorten planten en dieren vallen onder de algemene zorgplicht. Dat wil zeggen, dat een soort in een gunstige staat van voortbestaan moet blijven. Bij menselijk handelen, beheerwerk, nieuwbouw, planologische ontwikkelingen dient een ieder hiermee rekening te houden. Daarnaast geldt extra bescherming voor de met name genoemde wettelijke beschermde soorten in de afzonderlijke tabellen 1 tot en met 4 (zie voor de tabellen de Flora- en Fauna wet). Voor de soorten van tabel 1 geldt geen ontheffingsverplichting. Voor de soorten van de tabellen 2 t/m 4 moet een ontheffing worden aangevraagd, als exemplaren van die soorten door een voorgenomen activiteit zouden kunnen worden beschadigd of gedood. Indien een initiatiefnemer een door het ministerie goedgekeurde gedragscode hanteert, zijn soorten van tabel 2 niet ontheffingsplichtig.

Voor broedende soorten vogels is geen ontheffing mogelijk. Men moet afwachten tot het nest niet meer in gebruik is. Voor sommige soorten vogels en voor vleermuizen zijn ook de tijdelijk niet in gebruik zijnde nesten respectievelijk verblijfsplaatsen jaar rond beschermd.

Door het ministerie zijn van een aantal soortengroepen 'rode lijsten' vastgesteld van zeldzame en van afnemende soorten. Deze lijsten worden na tien jaar herzien. Deze rodelijst-soorten hebben geen wettelijke status maar het is de bedoeling om zoveel mogelijk met deze soorten rekening te houden om te zorgen voor instandhouding van deze soorten. Deze soorten vallen uiteraard wel onder de algemene zorgplicht.

Gelet op het huidige intensieve gebruik van het perceel als woonperceel in deze, worden er geen beschermde soorten binnen het plangebied verwacht. Uit een fysieke consultatie blijkt ook dat geen beschermde soorten plant- en diersoorten ter plaatse aanwezig zijn. Nader onderzoek naar flora en fauna wordt gelet op bovenstaande motivatie niet als noodzakelijk beschouwd.

#### <span id="page-19-0"></span>**4.4 Cultuurhistorie en Archeologie**

### *4.4.1 Cultuurhistorie*

Het Besluit ruimtelijke ordening (Bro) bepaalt dat gemeenten bij het opstellen van ruimtelijke plannen rekening moeten houden met cultuurhistorische waarden. Bij cultuurhistorische waarden gaat het over de positieve waardering van sporen, objecten, patronen en structuren die zichtbaar of niet zichtbaar deel uitmaken van onze leefomgeving en een beeld geven van een historische situatie of ontwikkeling. In veel gevallen bepalen deze cultuurhistorische waarden de identiteit van een plek of gebied en bieden ze aanknopingspunten voor toekomstige ontwikkelingen.

*Afbeelding 9: uitsnede plangebied binnen de provinciale Cultuurhistorische Waardenkaart.*

De provincie Noord-Brabant ziet het Brabantse erfgoed als belangrijk onderdeel van haar identiteit en wil het een plaats geven in de verdere ontwikkeling van Brabant. Daarom heeft ze haar ruimtelijk erfgoed opgenomen op de Cultuurhistorische Waardenkaart. Deze kaart is vastgesteld in 2010 en op kleine onderdelen aangepast in de herziening van 2016. Uit de uitsnede van de provinciale Cultuurhistorische Waardenkaart blijkt dat deze planlocatie niet in een gebied is gelegen met enig cultuurhistorisch belang.

### *4.4.2 Archeologie*

In 1992 is het Verdrag van Malta ondertekend en in 1995 is dit verdrag in werking getreden. Doelstelling van het Verdrag van Malta is de bescherming en het behoud van archeologische waarden. Als gevolg van dit verdrag wordt in het kader van de ruimtelijke ordening het behoud van het archeologisch erfgoed meegewogen zoals alle andere belangen die bij de voorbereiding van het plan een rol spelen.

De inhoud van het Verdrag van Malta is neergelegd in de Wet op de Archeologische Monumentenzorg (Wamz) die op 1 september 2007 van kracht is geworden en een wijziging van de Monumentenwet 1988 tot gevolg heeft gehad. Op grond van deze aangescherpte regelgeving stellen Rijk en provincie zich op het standpunt dat in het ruimtelijk beleid zorgvuldig met het archeologische erfgoed moet worden omgegaan. Voor gebieden waar archeologische waarden voorkomen of waar reële verwachtingen bestaan dat ter plaatse archeologische waarden aanwezig zijn, dient voorafgaand aan bodemingrepen archeologisch onderzoek te worden uitgevoerd. De uitkomsten van het archeologisch onderzoek dienen vervolgens volwaardig in de belangenafweging te worden betrokken.

De gemeente Oss heeft haar archeologisch beleid vertaald in het document "Archeologiebeleid gemeente Oss 2010". Met het gemeentelijk archeologisch beleidsplan, de bijbehorende beleidsadvieskaart en een verordening geeft de gemeente een inhoudelijke en praktische invulling van haar taken op het gebied van archeologie. Een

belangrijke basis van het beleid wordt gevormd door de archeologische verwachtings- en beleidsadvieskaarten die inzichtelijk maken waar bepaalde archeologische waarden zich bevinden. Op de kaarten is te zien welke gebieden binnen de gemeente een bepaalde verwachtingswaarde kennen, en welk gevolg die verwachtingswaarde heeft voor geplande bodemingrepen op de diverse terreinen.

*Afbeelding 10: uitsnede plangebied binnen de verwachtingskaart van het Archeologiebeleid gemeente Oss 2010.*

Het plangebied is gelegen in een gebied die is aangeduid met een middelhoge archeologische verwachting. Voor deze gebieden geldt een vrijstellingsgrens voor ontwikkelingen die in omvang kleiner zijn dan 1.000 m². In dat geval geen archeologisch onderzoek noodzakelijk. Als de graafwerkzaamheden niet dieper gaan dan 30 cm is onderzoek ook niet verplicht. Het bouwvlak binnen onderhavig plangebied heeft een omvang van minder dan 1.000 m². Er is dan ook geen archeologisch onderzoek noodzakelijk en er zijn geen redenen om aan te nemen dat er archeologische waarde ter plaatse in het geding komen.

#### <span id="page-21-0"></span>**4.5 Infrastructuur**

Onderdeel van een goede ruimtelijke ordening is het effect van een beoogd nieuw project op de verkeerstructuur.

#### *4.5.1 Parkeren*

Uitgangspunt bij de realisatie van onderhavige ontwikkeling is dat wordt voorzien in voldoende parkeergelegenheid. In deze wordt echter geen aanpassing doorgevoerd ten

opzichte van de huidige (planologische) situatie, omdat het initiatief het verplaatsen van het bouwvlak binnen het bestaande woonperceel betreft. In de bestaande situatie is er sprake van een vrijstaande woning. In de toekomstige situatie zal een nieuwe vrijstaande woning worden gebouwd, ter compensatie van de bestaande woning. Per saldo wordt het aantal woningen binnen het plangebied dan ook niet verhoogd. Op het perceel is voldoende ruimte om in de parkeerbehoefte van de woning te voorzien.

#### *4.5.2 Verkeersbewegingen*

Voor het maken van een inschatting van de hoeveelheid autoverkeer dat wordt gegenereerd bij nieuwe ontwikkelingen, zijn kencijfers verkeersontwikkeling ontwikkeld. Onder verkeersgeneratie wordt hierbij verstaan de totale hoeveelheid gemotoriseerd verkeer (exclusief openbaar vervoer) die gedurende een gekozen tijdsperiode naar de desbetreffende voorziening toe rijdt en hiervan wegrijdt. Het verplaatsen van het bouwvlak heeft echter geen invloed op de bestaande verkeersgeneratie. Er is immers geen sprake van een toename van het aantal woningen. Het aspect verkeersbewegingen levert dan ook geen belemmering op voor de ontwikkeling.

# <span id="page-23-0"></span>**5. Milieu aspecten**

#### <span id="page-23-1"></span>**5.1 Bodem**

Artikel 9 van het Besluit ruimtelijke ordening (Bro) bepaalt dat bij een ruimtelijk plan rekening gehouden moet worden met de bodemkwaliteit ter plaatse. Het doel van de bodemtoets bij ruimtelijke plannen is de bescherming van de bodem. Een bodemtoets moeten worden uitgevoerd om te kunnen beoordelen of de bodem geschikt is voor de geplande functie en of er sprake is van een eventuele saneringsnoodzaak. De reden hiervoor is dat eventueel aanwezige bodemverontreiniging van groot belang kan zijn voor de keuze van bepaalde bestemmingen en/of voor de uitvoerbaarheid van het plan.

Vastgesteld dient te worden of ter plaatse geen sprake is van bodemverontreiniging of andere vormen van milieuhygiënische (bodem)belemmeringen voor de geplande omschakeling. In de beoogde ontwikkeling wordt het bouwvlak verplaatst binnen het bestaande woonperceel. Gelet op het jarenlange gebruik van het perceel als woonperceel is het niet denkbaar dat in het verleden bodembedreigende activiteiten hebben plaatsgevonden. Ook zijn er bij het bodemloket geen verontreinigingen bekend. De projectlocatie is niet gelegen in een bodem, grondwaterbeschermingsgebied en/of waterpotentiegebied. Een verkennend bodemonderzoek is dan ook nu niet noodzakelijk.

#### <span id="page-23-2"></span>**5.2 Geluid**

In het kader van het aspect geluid is de Wet geluidhinder (Wgh) van toepassing. Doel van deze regelgeving is het terugdringen van hinder als gevolg van geluid en het voorkomen van een toename van geluidhinder in de toekomst. In de Wgh is vastgelegd dat, indien binnen het plangebied geluidgevoelige functies (zoals woningen) zijn voorzien binnen de invloedsfeer van (rail- en weg) verkeerslawaai en/of industrielawaai, akoestisch onderzoek uitgevoerd dient te worden. Dit geldt voor alle straten en wegen, met uitzondering van:

- wegen die in een als "woonerf" aangeduid gebied liggen;
- wegen waarvoor een maximumsnelheid van 30 km/uur geldt.

De locatie Spaanderstraat 138 te Berghem is gelegen aan een 30 km/uur weg. Met inachtneming van voorgaande is onderhavig initiatief uitgesloten van het uitvoeren van een nader akoestisch onderzoek. Tevens geldt de zogenaamde omgekeerde werking indien het project zelf geluidsbelastende activiteiten mogelijk maakt waarbij de geluidsbelasting in de omgeving bepaald dient te worden. Dit is bij onderhavige situatie niet het geval. Nader onderzoek naar het aspect geluid is dan ook niet noodzakelijk.

#### <span id="page-23-3"></span>**5.3 Geur**

Op 1 januari 2007 is de Wet geurhinder veehouderijen (Wgv) in werking getreden. Deze wet vormt het toetsingskader voor de omgevingsvergunning als het gaat om geurhinder vanwege dierenverblijven van veehouderijen. De Wgv geeft normen voor de geurbelasting die een veehouderij mag veroorzaken op een geurgevoelig object (een gebouw geschikt

voor menselijk wonen of menselijk verblijf, bijvoorbeeld een woning). Echter ook in de omgekeerde situatie, waarbij in de omgeving van (agrarische) bedrijven een nieuw geurgevoelig object wordt gevestigd of uitgebreid, dient aan de wet te worden getoetst (de zogenoemde 'omgekeerde werking').

Naast geur afkomst van agrarische bedrijven kan ook sprake zijn van geur afkomstig van industriële bedrijven. Industriële bedrijven moeten voor het aspect geur voldoen aan de landelijke normen zoals deze verwoord zijn in de Nederlandse emissierichtlijn lucht (Ner). De NeR geeft algemene eisen aan emissieconcentraties en uitzonderingsbepalingen voor specifieke activiteiten of bedrijfstakken. Bij vergunningverlening aan bedrijven wordt hier aan getoetst.

Met het initiatief voor het verplaatsen van het bouwvlak wordt geen nieuw geurgevoelig object opgericht. Het bestaande geurgevoelig object, zijn de woning Spaanderstraat 138 te Berghem, wordt binnen het woonperceel verplaatst. Het initiatief zelf maakt geen activiteiten met geuremissie mogelijk. Daarnaast biedt het vigerende bestemmingsplan op de omliggende percelen geen mogelijkheid tot het nieuwvestigen van een agrarisch bedrijf.

Er is, direct aangrenzend aan onderhavig plangebied, een agrarisch bedrijf aanwezig. Omdat het initiatief het verplaatsen van het bestaande bouwvlak betreft, vindt er in planologische zin geen wijzigingen ten opzichte van de bestaande situatie plaats. Er is zelfs sprake van een betere situering ten aanzien van het aspect geur, omdat met het verplaatsen van het bouwvlak de toekomstige woning verder van de bestaande stallen naastgelegen agrarisch bedrijf wordt gevestigd. Hiermee is het initiatief uitvoerbaar op het gebied van geur en is onderzoek vooralsnog niet nodig.

#### <span id="page-24-0"></span>**5.4 Luchtkwaliteit**

Sinds 15 november 2007 vormt het aspect luchtkwaliteit uit de Wet milieubeheer de basis voor de besluitvorming in het kader van de Wet ruimtelijke ordening. Op basis van deze Wet luchtkwaliteit gelden milieukwaliteitseisen voor de luchtkwaliteit. De Wet Luchtkwaliteit maakt onderscheid tussen projecten die 'Niet in betekenende mate' (NIBM) en 'In betekenende mate' (IBM) bijdragen aan de uitstoot van luchtverontreinigende stoffen. In de regeling NIBM is een lijst met categorieën van gevallen opgenomen die NIBM zijn. Voor projecten die de hoeveelheid fijn stof en stikstofdioxide in de lucht met maximaal 3% verhogen hoeven geen aanvullende maatregelen getroffen te worden. Onderhavig initiatief bedraagt niet in betekende mate (NIBM) bij aan de luchtverontreiniging. Er is ook geen sprake van een significante verkeersaantrekkende werking ten opzichte van de huidige situatie. Het aspect luchtkwaliteit vormt derhalve geen belemmering voor de doorgang van het plan.

#### <span id="page-24-1"></span>**5.5 Externe veiligheid**

Externe veiligheid betreft het risico dat aan bepaalde activiteiten verbonden is voor niet bij

de activiteit betrokken personen. Het externe veiligheidsbeleid richt zich op het voorkomen en beheersen van risicovolle bedrijfsactiviteiten en van risicovol transport. Het gaat daarbij om de bescherming van individuele burgers en groepen tegen ongevallen met gevaarlijke stoffen of omstandigheden. Daarbij gaat het om de risico's verbonden aan 'risicovolle inrichtingen', waar gevaarlijke stoffen worden geproduceerd, opgeslagen of gebruikt en anderzijds om het 'vervoer van gevaarlijke stoffen' via wegen, spoorwegen, waterwegen en buisleidingen.

*Afbeelding 11: uitsnede risicokaart IPO (bron: www.risicokaart.nl).*

Een weergave van de risicokaart externe veiligheid van het Interprovinciaal Overleg (IPO) laat zien dat op een afstand van ca. 500 meter de dichtstbijzijnde inrichting met gevaarlijke stoffen is gelegen. Dit geldt ook voor het dichtstbijzijnde kwetsbare object. Het verplaatsen van het bouwvlak binnen het bestaande woonperceel in deze, verkleint of vergroot de afstand niet tot voornoemde objecten. Onderhavige ontwikkeling vormt geen risicobron voor kwetsbare objecten. De huidige situatie met betrekking tot externe veiligheid wijzigt dan ook niet door het project. Het initiatief is dan ook vanuit het aspect van externe veiligheid voorstelbaar.

#### <span id="page-25-0"></span>**5.6 Bedrijven- en milieuzonering**

Om te komen tot een ruimtelijk relevante toetsing van bedrijfsvestigingen op milieuhygiënische aspecten wordt het begrip milieuzonering gehanteerd. Onder milieuzonering wordt verstaan het waar nodig zorgen voor een voldoende ruimtelijke scheiding tussen enerzijds bedrijven of overige milieubelastende functies en anderzijds milieugevoelige functies zoals woningen. Bij de planontwikkeling dient rekening gehouden te worden met milieuzoneringen om zodoende de kwaliteit van het woon- en leefmilieu te handhaven en te bevorderen en daarnaast bedrijven voldoende zekerheid te bieden dat zij hun activiteiten duurzaam binnen aanvaardbare voorwaarden kunnen uitvoeren. Bij de

milieuzonering wordt gebruik gemaakt van de door de Vereniging van Nederlandse Gemeenten (VNG) opgestelde publicatie "Bedrijven en milieuzonering" uit 2009.

Voor een scala aan milieubelastende activiteiten zijn richtafstanden aangegeven in de VNG-publicatie. In de lijsten wordt onderscheid gemaakt naar richtafstanden voor de ruimtelijk relevante milieuaspecten geur, stof, geluid en gevaar. De grootste van deze vier richtafstanden is bepalend voor de indeling van een activiteit in een milieucategorie. Daarbij omvat categorie 1 de lichtste en categorie 6 de zwaarste vormen van bedrijvigheid. De richtafstanden gaan uit van gemiddeld moderne bedrijven. Indien bekend is welke activiteiten concreet worden beoogd of aanwezig zijn, kan gemotiveerd worden uitgegaan van de daadwerkelijk te verwachten milieubelasting (in plaats van de richtafstanden).

Om tot een optimale invulling van de ruimte te komen worden diverse omgevingstypen onderscheiden. Het achterliggende idee is dat de gevoeligheid van een gebied mede afhankelijk is van het omgevingstype. De gevoeligheid van een gebied kan daarom aanleiding zijn om af te wijken van de standaardafstanden in de bedrijvenlijst die uitgaan van de ligging in een rustige woonwijk. Afhankelijk van het type gebied kan een correctie worden toegepast op de afstanden die zijn genoemd in de standaardlijst en wel per hinderaspect dat in de lijst is genoemd.

Met onderhavig initiatief wordt geen milieuhinder veroorzakende activiteiten mogelijk gemaakt. Tevens vinden er geen nadelige wijziging in de te hanteren richtafstanden plaats ten opzichte van de bestaande situatie. De ontwikkeling heeft dan ook geen nadelige gevolgen voor het plaatselijke woon-, leef en bedrijfsklimaat.

# <span id="page-27-0"></span>**6. Waterparagraaf**

# <span id="page-27-1"></span>**6.1 Waterbeleid**

Een belangrijk ordenend principe bij ruimtelijke plannen is het waterbeheer: de zorg voor veiligheid tegen overstromingen en voor voldoende en gezond oppervlaktewater. De gemeente dient in een vroeg stadium overleg te voeren met de waterbeheerder over een ruimtelijke planvoornemen. Hiermee wordt voorkomen dat ruimtelijke ontwikkelingen in strijd zijn met duurzaam waterbeheer. Het plangebied ligt binnen het beheersgebied van het waterschap Aa en Maas, verantwoordelijk voor het waterkwantiteits- en waterkwaliteitsbeheer van regionale wateren.

Met betrekking tot de waterhuishouding zijn diverse beleidsstukken relevant. Genoemd kunnen worden: Provinciaal Waterplan Noord-Brabant, Waterbeheerplan Waterschap Aa en Maas, Keur Waterschap Aa en Maas, Vierde Nota Waterhuishouding, Waterbeleid in de 21e eeuw WB21, Nationaal bestuursakkoord water, Beleidsbrief regenwater en riolering. Centraal in het waterbeleid is dat water een belangrijk sturend element is in de ruimtelijke ordening. De waterhuishouding legt daarmee een ruimteclaim waaraan voldaan moet worden. Daarbij zijn de volgende strategieën leidend:

- Vasthouden-bergen-afvoeren (waterkwantiteit);
- Voorkomen-scheiden-zuiveren (waterkwaliteit).

Het beleid van het waterschap Aa en Maas is gericht op duurzaam omgaan met water. Voor nieuwe ruimtelijke ontwikkelingen hanteert het waterschap de volgende acht beleidsuitgangspunten om te komen tot het duurzaam omgaan met water:

- Scheiding van vuil water en schoon hemelwater;
- Doorlopen van afwegingsstappen "hergebruik-infiltratie-buffering-afvoer";
- Hydrologisch neutraal ontwikkelen;
- Water als kans;
- Meervoudig ruimtegebruik;
- Voorkomen vervuiling;
- Wateroverlastvrij bestemmen;
- Waterschapsbelangen.

Sinds 1 november 2003 is de zogenaamde watertoets verplicht. Dat wil zeggen dat in elk ruimtelijk plan gemotiveerd moet worden aangegeven hoe met het water in het gebied wordt omgegaan en wat de ruimtelijke veranderingen voor de waterhuishouding betekenen. Ook is het overleg met de waterbeheerder onderdeel van deze watertoets.

#### <span id="page-27-2"></span>**6.2 Hemelwaterberging en -afvoer**

Het beleid van waterschap Aa en Maas is er op gericht om bij nieuwbouw geen vermenging te laten optreden van schoon en vuil water en hanteert het beleid hergebruik

- infiltratie - bufferen - afvoer als zijnde gewenst. Per 1 maart 2015 gelden de bepalingen uit de Keur 2015 (artikel 15 van de Algemene regels en artikel 13 van de Beleidsregels).

Hydrologisch neutraal bouwen betekent dat het schone hemelwater afkomstig van daken en erfverharding op het perceel moet worden verwerkt door middel van infiltratie of waterberging. Gezorgd moet worden dat voldoende buffercapaciteit aanwezig is. De oorspronkelijke landelijke afvoer mag niet overschreden worden bij een bui die eens in de 10 jaar voorkomt (T=10). In de Keur is bepaald dat voor het afvoeren van hemelwater door afkoppelen van verhard oppervlak bij een toename van verhard oppervlak tussen 2.000 m² en 10.000 m² er compenserende maatregelen dienen te worden getroffen om versnelde afvoer van hemelwater tegen te gaan. In onderhavige ontwikkeling is geen sprake van een toename groter dan 2.000 m². Dat betekent dat de aanleg van een infiltratievoorziening ten behoeve van de afvoer van het hemelwater niet noodzakelijk is.

In de huidige situatie wordt het hemelwater niet op het riool afgevoerd en is het uitgesloten dat het water na realisatie van voorliggend project op het riool geloosd wordt. (Huishoudelijk) afvalwater wordt door middel van het riool afgevoerd.

Het schone hemelwater afkomstig van de erfverharding en bebouwing wordt niet afgevoerd naar het riool, maar kan infiltreren op de niet-verharde gronden binnen- en in de omgeving van het plangebied. Geconcludeerd kan worden dat voldaan wordt aan het beleid van Waterschap Aa en Maas inzake de watertoets.

# <span id="page-29-0"></span>**7. Uitvoerbaarheid**

# <span id="page-29-1"></span>**7.1 Maatschappelijke uitvoerbaarheid**

Op de voorbereiding van een bestemmingsplan is artikel 3.1.1 van het Besluit ruimtelijke ordening van overeenkomstige toepassing. Dit artikel geeft aan dat burgemeester en wethouders bij de voorbereiding van een bestemmingsplan overleg voeren met de besturen van betrokken gemeenten en waterschappen en met diensten van provincie en rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

# *7.1.1 Inspraak*

P.M.

# *7.1.2 Vooroverleg*

Het concept ontwerpbestemmingsplan is in het kader van artikel 3.1.1 Besluit ruimtelijke ordening onderwerp van gesprek geweest bij de vooroverlegpartners. Partijen hebben hun opmerkingen gegeven welke in het plan zijn verwerkt.

### *7.1.3 Ontwerp*

P.M.

### <span id="page-29-2"></span>**7.2 Economische uitvoerbaarheid**

Bij de voorbereiding van een bestemmingsplan dient op grond van artikel 3.1.6 lid 1, sub f van het Besluit ruimtelijke ordening (Bro), onderzoek plaats te vinden naar de (economische) uitvoerbaarheid van het plan.

Onderhavig initiatief betreft een private ontwikkeling waarbij het risico geheel gedragen wordt door de initiatiefnemer. De te maken kosten voor de gemeente worden verhaald via een anterieure overeenkomst welke op basis van de Grondexploitatiewet ex afdeling 6.4 Wet ruimtelijke ordening tussen de gemeente Oss en de initiatiefnemer is aangegaan.

Daarnaast is op grond van artikel 6.4a van de Wet ruimtelijke ordening een planschadeovereenkomst gesloten tussen de gemeente en initiatiefnemer.

Gelet op bovenstaande uitleg is het kostenverhaal verzekerd. Voor de gemeente Oss zijn dan ook geen kosten verbonden aan de verwezenlijking van het project. De ontwikkeling is hiermee economisch uitvoerbaar.