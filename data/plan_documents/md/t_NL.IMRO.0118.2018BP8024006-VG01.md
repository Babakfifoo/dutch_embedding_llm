xml version\="1\.0" encoding\="UTF\-8"?

Hollandscheveld, deelplan de Oplegger 2018: Toelichting

direct naar inhoud van Toelichting

Hollandscheveld, deelplan de Oplegger 2018

==========================================

Toelichting

-----------

| Plan: | Hollandscheveld, deelplan de Oplegger 2018 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0118\.2018BP8024006\-VG01 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Opgave bestemmingsplan

+ 1\.3 Opbouw toelichting

* Hoofdstuk 2 Huidige situatie

+ 2\.1 Plangebied

+ 2\.2 Vigerend recht

+ 2\.3 Ruimtelijke en functionele structuur plangebied

* Hoofdstuk 3 Beleidskader

+ 3\.1 Europees beleid

+ 3\.2 Rijksbeleid

+ 3\.3 Provinciaal beleid

+ 3\.4 Gemeentelijk beleid

* Hoofdstuk 4 Gewenste ontwikkeling en uitgangspunten

+ 4\.1 Ruimtelijke structuur

+ 4\.2 Functionele structuur

+ 4\.3 Nota ruimtelijke kwaliteit

* Hoofdstuk 5 Omgevingsaspecten

+ 5\.1 Bodem

+ 5\.2 Archeologie en Cultuurhistorie

+ 5\.3 Water

+ 5\.4 Geluid

+ 5\.5 Luchtkwaliteit

+ 5\.6 Externe veiligheid

+ 5\.7 Bedrijven en milieuzonering

+ 5\.8 Natuur

+ 5\.9 Milieueffect rapportage

+ 5\.10 Duurzaamheid

* Hoofdstuk 6 Planbeschrijving

+ 6\.1 Juridisch systeem

+ 6\.2 Regels

+ 6\.3 Verklaring van de bestemmingen

* Hoofdstuk 7 Handhaving

+ 7\.1 Algemeen

+ 7\.2 Beleidskeuzen

+ 7\.3 Inzet gemeentelijk apparaat

* Hoofdstuk 8 Uitvoerbaarheid

+ 8\.1 Maatschappelijke uitvoerbaarheid

+ 8\.2 Economische uitvoerbaarheid

### Hoofdstuk 1 Inleiding

#### 1\.1 Aanleiding

Aanleiding voor dit bestemmingsplan is het verzoek om het perceel Rechtuit 30 te Hollandscheveld op te delen en op het achterste gedeelte van het perceel een extra woning aan de Oplegger te realiseren. Binnen het vigerende bestemmingsplan valt een groot gedeelte van het perceel weliswaar binnen de bestemming wonen, maar ontbreekt op het achterste gedeelte een bouwvlak voor een hoofdgebouw. Hierdoor is het bouwen van een woning planologisch gezien niet mogelijk.

Daarnaast heeft de projectontwikkelaar het zuidelijke gedeelte van het plangebied verkocht aan de initiatiefnemer. Dit geldt ook voor een aansluitende strook grond die door de buren in gebruik is genomen. Op deze percelen ligt nu nog een verkeersbestemming. Deze strook zal in dit bestemmingsplan ook in overeenstemming worden gebracht met het gebruik ten behoeve van wonen.

Dit bestemmingsplan regelt het bouwen van de woning in juridisch\-planologische zin.

#### 1\.2 Opgave bestemmingsplan

Dit bestemmingsplan maakt de bouw van een woning mogelijk op het perceel kadastraal bekend als HGV, sectie L, nummer 4199 te Hollandscheveld. Daarnaast wordt op de percelen HGV sectie L nummer 4894 en 4895 het gebruik ten behoeve van een erf bij de woning mogelijk gemaak.

#### 1\.3 Opbouw toelichting

Achtereenvolgens komen na deze inleiding (hoofdstuk 1\) de volgende onderwerpen aan bod:

* hoofdstuk 2 beschrijft de bestaande situatie en benoemt de huidige planologische regels;

* hoofdstuk 3 bevat het beleidskader met relevant rijks\-, provinciaal, regionaal en gemeentelijk beleid;

* hoofdstuk 4 geeft de gewenste ontwikkeling en de plan uitgangspunten weer;

* hoofdstuk 5 gaat in op de randvoorwaarden en belemmeringen vanuit omgevings\- en milieu aspecten, zoals bodem, geluid, luchtkwaliteit, water aspecten, etc.;

* hoofdstuk 6 gaat in op de planologische regels en de daarbij behorende verbeelding;

* hoofdstuk 7 gaat in op de handhaafbaarheid van het bestemmingsplan;

* hoofdstuk 8 gaat in op de maatschappelijke en financiÃ«le uitvoerbaarheid van het bestemmingsplan.

### Hoofdstuk 2 Huidige situatie

#### 2\.1 Plangebied

Het plangebied is gelegen aan de Oplegger te Hollandscheveld. Het betreft een stuk grond dat nu in gebruik is als achtertuin bij de woning op het adres Rechtuit 30\. Ten noorden van het perceel bevinden zich de bebouwing en tuinen van de aan de Rechtuit gelegen percelen. Ten westen en oosten bevinden zich de gronden met bebouwing behorende bij de aan de Oplegger gesitueerde woningen. Aan de zuidkant wordt de nieuwe woning ontsloten via de Oplegger (zie afbeelding 1\).

![afbeelding "i_NL.IMRO.0118.2018BP8024006-VG01_0001.jpg"](i_NL.IMRO.0118.2018BP8024006-VG01_0001.jpg)

Afbeelding 1: ligging plangebied

#### 2\.2 Vigerend recht

Het plangebied is gelegen in het bestemmingsplan "Hollandscheveld 2011" dat is vastgesteld door de gemeenteraad op 16 mei 2013 en onherroepelijk is geworden op 13 februari 2014\. Het noordelijk gedeelte van de percelen heeft de bestemming "Wonen" (zonder bouwvlak) en het zuidelijk gedeelte van de percelen heeft de bestemming 'Verkeer' (zie afbeelding 2\).

![afbeelding "i_NL.IMRO.0118.2018BP8024006-VG01_0002.jpg"](i_NL.IMRO.0118.2018BP8024006-VG01_0002.jpg)

Afbeelding 2; ligging plangebied in het vigerende bestemmingsplan (globaal met rood omlijnd).

Binnen de bestemming mogen hoofdgebouwen alleen binnen een bouwvlak worden opgericht. Een woning is dus uitgesloten aangezien dat binnen de bestemming 'Wonen'de woning moet zijn.

#### 2\.3 Ruimtelijke en functionele structuur plangebied

Het plangebied is in gebruik als tuin bij de woning op het adres Rechtuit 30\. De tuin grens aan tuinen van omliggende woningen en aan de weg de Oplegger.

### Hoofdstuk 3 Beleidskader

#### 3\.1 Europees beleid

##### 3\.1\.1 Verdrag van Malta

In 1992 werd het Europese Verdrag van Valletta (Malta) ondertekend door een groot aantal EU\-landen, waaronder Nederland, met als doel om het (Europese) archeologische erfgoed veilig te stellen. De ondertekenaars hebben zich verplicht, archeologische belangen tijdig te betrekken bij de ruimtelijke planvorming voor woningbouw, landinrichting, wegenaanleg en dergelijke. Het beleid is gericht op het behoud van de archeologische waarden in de bodem en de planologische bescherming van waardevolle archeologische vindplaatsen. De uitgangspunten van het verdrag zijn op nationaal niveau uitgewerkt in de Wet op de archeologische monumentenzorg (Wamz, 2007\). Voor archeologische waarden geldt op basis van de Erfgoedwet de wettelijke verplichting om bij vaststelling van een bestemmingsplan rekening te houden met de in de grond aanwezige, dan wel te verwachten monumenten. De gronden vallende binnen dit plan zijn getoetst aan de archeologische wet\- en regelgeving. Uitwerking hiervan is te vinden in hoofdstuk 5\.

##### 3\.1\.2 Wet Natuurbescherming

De laatste tijd ondervindt de ruimtelijke ordening steeds meer invloed van het Europese beleid. In het bijzonder geldt dit voor de Vogelrichtlijn en de Habitatrichtlijn. Bij het opstellen van bestemmingsplannen wordt aandacht gevraagd voor het veiligstellen van de beschermde flora en fauna. De uitvoeringsinstrumenten voor de Vogelrichlijn en de Habitatrichtlijn in Nederland zijn de Natuurbeschermingswet 1998 (of kortweg Nb\-wet 1998\) en Flora\- en faunawet (Ff\-wet). Sinds 1 januari 2017 vervangt de nieuw Wet natuurbescherming deze wetten alsmede de Boswet. De gronden vallende binnen dit plan zijn aan deze wet getoetst. Uitwerking hiervan is te vinden in hoofdstuk 5\.

#### 3\.2 Rijksbeleid

##### 3\.2\.1 Structuurvisie infrastructuur en ruimte

De Structuurvisie Infrastructuur en Ruimte (SVIR) is op 13 maart 2012 van kracht geworden. Onderdeel van deze structuurvisie is het Besluit algemene regels ruimtelijke ordening (Barro). Met de structuurvisie kiest het rijk voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid. Voor Hollandscheveld zijn in de SVIR geen onderwerpen opgenomen die aangemerkt worden als nationaal belang. In de Barro zijn alleen de zaken betreffende defensie en kernkwaliteiten van toepassing. Echter deze zaken hebben geen directe invloed op de inrichting van het plangebied.

##### 3\.2\.2 Ladder van de duurzame verstedelijking

Op 1 oktober 2012 is het Besluit ruimtelijke ordening (Bro) gewijzigd, en is 'de ladder voor duurzame verstedelijking' daaraan toegevoegd. De ladder ondersteunt gemeenten en provincies in vraaggerichte programmering van hun grondgebied, het voorkomen van overprogrammering en de keuzes die daaruit volgen. De Minister van Infrastructuur en Milieu heeft een handreiking beschikbaar gesteld als hulpmiddel bij de toepassing van de ladder.

In het gewijzigde Bro, van kracht sinds 1 juli 2017, is artikel 3\.1\.6, lid 2 gewijzigd in:

*"De toelichting van een bestemmingsplan dat een nieuwe stedelijke ontwikkeling mogelijk maakt,*

*bevat een beschrijving van de behoefte aan de voorgenomen stedelijke ontwikkeling. Indien blijkt dat*

*de stedelijke ontwikkeling niet binnen het bestaand stedelijk gebied kan worden voorzien, bevat de*

*toelichting een motivering daarvan en een beschrijving van de mogelijkheid om in die behoefte te*

*voorzien op de gekozen locatie buiten het bestaand stedelijk gebied".*

De ladder voor duurzame verstedelijking is in de Structuurvisie Infrastructuur en Ruimte (SVIR) geÃ¯ntroduceerd. Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Het Rijk wil met de introductie van de ladder vraaggerichte programmering bevorderen. De ladder beoogt een zorgvuldige afweging en transparante besluitvorming bij alle ruimtelijke en infrastructurele besluiten.

Dit plan voorziet in de realisatie van Ã©Ã©n nieuwe woning. Een plan om Ã©Ã©n woning te realiseren wordt, vanwege de relatieve kleinschaligheid, niet gezien als een stedelijke ontwikkeling als bedoeld in artikel 1\.1\.1, eerste lid, aanhef en onder i, van het Bro gezien (Uitspraak Raad van State, 27 augustus 2014, 201311233/1/R4, r.o. 3\.3\). Toetsing aan de ladder voor duurzame verstedelijking is daarom niet aan de orde.

#### 3\.3 Provinciaal beleid

##### 3\.3\.1 Omgevingsvisie Drenthe 2014

De Omgevingsvisie is hÃ©t kader voor de ruimtelijk\-economische ontwikkeling van Drenthe. De Omgevingsvisie beschrijft de ruimtelijk\-economische ontwikkeling van Drenthe in de periode tot 2020\. De Omgevingsvisie heeft voor de provincie een interne binding. Dit betekent dat de provincie bij de uitoefening van haar taken aan de Omgevingsvisie gebonden is. De missie van de provincie is het ontwikkelen van een bruisend Drenthe, passend bij de kernkwaliteiten die de provincie rijk is. De kernkwaliteiten zijn de kwaliteiten die bijdragen aan de identiteit en aantrekkelijkheid van Drenthe. Het provinciaal belang ligt in het behouden en waar mogelijk ontwikkelen van de kernkwaliteiten. Omdat niet alle kernkwaliteiten goed te duiden zijn in het fysiek\-ruimtelijk domein zijn deze vertaald naar indicatoren.

![afbeelding "i_NL.IMRO.0118.2018BP8024006-VG01_0003.png"](i_NL.IMRO.0118.2018BP8024006-VG01_0003.png)

Het behouden en ontwikkelen van de kernkwaliteiten is belangrijk voor een gezonde en aantrekkelijke leefomgeving in Drenthe. Even belangrijk is een gezond economisch klimaat, met voldoende bedrijvigheid en werkgelegenheid, en een gezond sociaal klimaat, met voldoende variatie in het aanbod van woonmilieus en voorzieningen met een hoge leefbaarheid.

De provincie wil met haar beleid voorwaarden creÃ«ren voor het ontwikkelen van een robuuste sociaaleconomische structuur van Drenthe. Daarbij wordt rekening houden met de economische en demografische ontwikkeling. De provincie streeft naar aantrekkelijke, gevarieerde en leefbare woonmilieus die voorzien in de woonvraag.

Vanuit de doelstelling om zorgvuldig en doelmatig om te gaan met de ruimte in Drenthe, hanteert de provincie het uitgangspunt âinbreiding gaat voor uitbreidingâ. Dit houdt in dat de provincie Drenthe prioriteit geeft aan herstructurering (inclusief verduurzaming) van de woningvoorraad en aan het herontwikkelen en herbestemmen van gronden en panden. Daarnaast ligt er een beperkte opgave om de woningvoorraad uit te breiden.

In dit geval is er sprake van inbreiding voor uitbreiding. Ook is sprake van een lokaal initiatief dat verziet in een individuele behoeftte. Het verzoek is in overeenstemming met provinciaal beleid.

Verder is het zo dat vanuit de kernkwaliteiten\-analyse is gebleken dat er geen sprake is van provinciale kernkwaliteiten waarmee in dit plan rekening moet worden gehouden.

#### 3\.4 Gemeentelijk beleid

##### 3\.4\.1 Toekomstvisie 2030

In juni 2000 is de Toekomstvisie voor Hoogeveen vastgesteld door de gemeenteraad. De Toekomstvisie strekt zich uit tot 2030 en gaat over de ontwikkeling van Hoogeveen in brede zin. Voor de dorpen van Hoogeveen ligt de nadruk op wonen in het groene Drenthe dichtbij alle voorzieningen van de stad. De Toekomstvisie verkiest kwaliteit boven kwantiteit en het versterken van de bestaande voorraad boven groei. In de Toekomstvisie wordt ingezet op beheerste groei om in de toekomst de aanwezige voorzieningen in stand te kunnen houden. Deze doelstelling kan alleen worden gehaald, indien een kwaliteitsimpuls wordt bewerkstelligd. Deze kwaliteitsimpuls heeft vooral betrekking op het wonen, de voorzieningen en het landschap. Dit betekent het aanbieden van hoogwaardiger woonmilieus, verbeteren van de kwaliteit van de winkels en sportaccommodaties en het behoud en versterken van de cultuurlandschappen.

##### 3\.4\.2 Structuurvisie Hoogeveen 2015\-2030

Als vervolg op de Toekomstvisie is op 23 december 2014 door de gemeenteraad de Structuurvisie Hoogeveen 2015â2030 vastgesteld. Deze Structuurvisie is eigenlijk de ruimtelijke vertaling van de Toekomstvisie. Hij spreekt zich uit over de ruimtelijke ontwikkeling van de gehele gemeente en beschrijft de huidige en gewenste waarden en kwaliteiten voor het buitengebied, de dorpen en de stad. De Structuurvisie is een voorbeeld van planning van onderop, vanuit het lokale denken. Deze Structuurvisie heeft daarom het oude POP II niet als vertrekpunt genomen, maar nam een voorschot op de nieuwe Omgevingsvisie Drenthe. Deze aanpak past overigens goed binnen de Structuurvisie Infrastructuur en Ruimte van het Rijk. Het Rijk laat meer over aan gemeenten en provincies.

De Structuurvisie gaat in op verschillende onderdelen van de stad. Daarbij is een volgorde van binnen naar buiten aangehouden, vanuit het hart naar de stadsranden. De doelstelling is primair om het aantrekkelijke winkelbestand voor de toekomst te waarborgen door een prettiger verblijfsklimaat te scheppen.

In de Structuurvisie wordt niet expliciet ingegaan op de verschillende woonwijken die rondom het centrum liggen. De herstructurering van de oudere wijken wordt beschouwd als een autonoom proces, dat zich geleidelijk en over vele jaren zal voltrekken. Het woonprogramma wordt hierin uiteindelijk uitgewerkt, vanuit een onderbouwing in de Woonvisie 2011 â 2020\. De Structuurvisie beschrijft hiervoor de ruimtelijke kaders en de uitgangspunten voor het proces van herstructurering, die neerkomen op het toepassen van maatwerk.

De visie op het wonen vanuit de Structuurvisie 2004, is daarentegen gericht op het verbeteren van de bestaande woningvoorraad en op het aanbieden van nieuwe woonmilieus in de stad, de dorpen en in het landelijk gebied. De aandacht voor de woonopgave verschuift van kwantiteit naar kwaliteit. De focus van woningbouw ligt de komende jaren op de stad. Daarnaast wordt gekozen voor geconcentreerde groei bij de dorpen en in het landelijk gebied. De marktvraag bepaalt uiteindelijk welke woningen op welke beschikbare locatie, hoeveel en in welk tempo gebouwd gaat worden.

##### 3\.4\.3 Structuurvisie Hoogeveen 2\.0

De Structuurvisie uit 2004 is nog steeds een inspirerende, ambitieuze, integrale ruimtelijke visie, die in stand blijft en met "Structuurvisie Hoogeveen 2\.0" op onderdelen wordt bijgesteld. De visie geeft aan hoe Hoogeveen tot 2030 omgaat met thema's als wonen, voorzieningen, bedrijvigheid, bereikbaarheid, landschap en duurzaamheid. Duurzame kwaliteit is en blijft daarbij de rode draad.

De geactualiseerde structuurvisie is op 13 december 2012 door de gemeenteraad vastgesteld. In de visie kiest Hoogeveen voor beheerste groei waarbij de focus van woningbouw ligt op inbreiding in de stad. Daarnaast wordt gekozen voor geconcentreerde groei bij de dorpen en het landelijke gebied, passend bij de vraag. Voor het landelijk wonen zijn er kansen in de landgoederenzone en de kanalenzone.

Het initiatief voldoet aan het gestelde in de Structuurvisie 2\.0\. In de structuurvisie is betreffende wonen aangegeven dat Hoogeveen kiest voor geconcentreerde groei bij de dorpen en in het landelijk gebied, passend bij de vraag. In dit geval sluit het plan aan bij de individuele behoefte.

##### 3\.4\.4 Woonvisie 2017\-2020

In de Structuurvisie is de ambitie van de gemeente voor de komende 15 jaar, met een doorkijk naar het jaar 2030, neergelegd ten aanzien van veel beleidsterreinen, waaronder het wonen.

De nieuwe Woonvisie 2017\-2020 is vastgesteld in maart 2017\. Deze vervangt het gelijknamige beleidskader dat werd vastgesteld in 2011 en zet de ingezette koers door naar 2025\. In de woonvisie is wonen in Hoogeveen in een breed perspectief geplaatst. Het gaat dan niet alleen om voldoende beschikbare woningen. Maar ook om de betaalbaarheid en duurzaamheid, de kwaliteit van de bestaande woningvoorraad en de woonomgeving, de toegankelijkheid daarvan en de zelfredzaamheid van haar inwoners.

* Daartoe heeft de gemeente een viertal ambities geformuleerd;

* behoud van kwaliteit en gewildheid

* toevoegen wat gevraagd wordt

* voor iedereen betaalbaar

* ouderdom of zorg; ook dan goed wonen

Deze ambities zijn in de woonvisie verder uitgewerkt.

Onderhavig bestemmingsplan betreft een particulier initiatief in een van de dorpen. Binnen de ambitie "toevoegen wat gevraagd wordt" staat aangegeven dat "wat in de bestaande woningvoorraad en woonomgeving niet aangeboden wordt, moet worden toegevoegd, door nieuwbouw, op de juiste plek, op het juiste moment, tegen een redelijke prijs. In stedelijk gebied gebeurt dat op alle schaalniveaus, van individueel tot projectmatige bouw. In dorpen is er vaak sprake van maatwerk. Rode draad van dit thema is: vrijheid bieden, zodat ieders vraag te bedienen is"

Het toevoegen van een woning middels inbreiding is het soort maatwerk waar de woonvisie op doelt. Het bestemmingsplan past binnen het actuele woonbeleid.

##### 3\.4\.5 Conclusie

Het rijksbeleid werkt indirect door via het provinciaal beleid. Voor dit bestemmingsplan kan geconcludeerd worden dat het plan niet in strijd is met het geldende provinciale\- en gemeentelijke beleid. In de volgende hoofdstukken worden de ruimtelijke\- en landschappelijke inpassing van het plan en de milieubeoordeling met bijbehorende onderzoeken beschreven.

### Hoofdstuk 4 Gewenste ontwikkeling en uitgangspunten

#### 4\.1 Ruimtelijke structuur

De voorgevel van de woning en de oprit zullen gesitueerd worden richting de weg de Oplegger. De oprit heeft voldoende ruimte voor meerder parkeerplaatsen. Via de Oplegger vindt de ontsluiting plaats. De situering van de woning (het bouwvlak) zal worden afgestemt op de maatvoering en schaal van de woningen in de omgeving en de voor het gebied geldende toetsingscriteria (zie pargraaf 4\.3).

![afbeelding "i_NL.IMRO.0118.2018BP8024006-VG01_0004.jpg"](i_NL.IMRO.0118.2018BP8024006-VG01_0004.jpg)

Afbeelding 3: inrichting plangebied

#### 4\.2 Functionele structuur

Het zuidelijk gedeelte van het perceel zal net als het buurperceel aan de Oplegger functioneren als voortuin (bestemming Tuin). De rest van het perceel is mede bedoeld voor de woning met daarom heen eventuele aanbouwen en bijgebouwen. In het westen van het perceel wordt een inrit met parkeergelegenheid gerealiseerd.

#### 4\.3 Nota ruimtelijke kwaliteit

De Nota Ruimtelijke kwaliteit vervangt de Welstandsnota met de daarbij behorende oplegnotitie voor de pilot âwelstandsvrij bouwenâ. De pilot welstandsvrij bouwen is succesvol verlopen en krijgt een vervolg in de Nota Ruimtelijke Kwaliteit.

In de Nota Ruimtelijke Kwaliteit zijn alleen gebieden en gebouwen opgenomen, die echt (cultuurhistorisch) waardevol zijn en daarom beschermd moeten worden. Dit betekent dat een groot deel van het grondgebied van de gemeente Hoogeveen welstandsvrij blijft en dat voor de gebieden en gebouwen die opgenomen zijn in de Nota Ruimtelijke Kwaliteit wel toetsingsregels (blijven) bestaan bij bouwplannen.

![afbeelding "i_NL.IMRO.0118.2018BP8024006-VG01_0005.jpg"](i_NL.IMRO.0118.2018BP8024006-VG01_0005.jpg)

Afbeelding 4 Uitsnede kaart Nota ruimtelijek kwaliteit (plangebied globaal met rood omlijnd)

De waarde van het gebied wordt vooral bepaald door de kleinschligheid van de bebouwing en de bijbehorende percelen en de herkenbaarheid van de vroegere verveningstructuur. De aanwezige kwaliteit moet tenminste worden gehandhaafd. De te realiseren bouwkavel en woning zullen aansluiten bij de schaal en maatvoering in het gebied, waardoor geen afbreuk wordt gedaan aan de aanwezige kwaliteiten. Het plangebied ligt in het deelgebied 'dorpen in de veenontginning' op de kaart van de Nota Ruimtelijke Kwaliteit. Er wordt voldaan aan de toetscriria die gelden voor de dorpen in de veenontginning.

### Hoofdstuk 5 Omgevingsaspecten

In dit hoofdstuk wordt ingegaan op de relevante omgevingsaspecten. Op grond van artikel 3\.1 Wet ruimtelijke ordening (Wro) dient te worden bezien of het plan uit het oogpunt van een goede ruimtelijke ordening verenigbaar is met de eisen die aan de omgeving worden gesteld. Het plan dient een aanvaardbaar woon\- en leefklimaat te waarborgen en de belangen van omwonenden niet te schaden. Dit plan voorziet in het toevoegen van een woning aan De Oplegger, ongenummerd, te Hollandscheveld.

#### 5\.1 Bodem

##### 5\.1\.1 Wettelijk kader

*Bodemkwaliteit*

Op grond van het Bro dient in verband met de uitvoerbaarheid van een plan rekening te worden gehouden met de bodemgesteldheid in het plangebied. Bij functiewijzigingen dient te worden bekeken of de bodemkwaliteit voldoende is voor de beoogde functie en moet worden vastgesteld of er sprake is van een saneringsnoodzaak. In de Wet bodembescherming is bepaald dat indien de desbetreffende bodemkwaliteit niet voldoet aan de norm voor de beoogde functie, de grond zodanig dient te worden gesaneerd dat zij kan worden gebruikt door de desbetreffende functie (functiegericht saneren). Voor een nieuw geval van bodemverontreiniging geldt, in tegenstelling tot oude gevallen (voor 1987\), dat niet functiegericht maar in beginsel volledig moet worden gesaneerd. Nieuwe bestemmingen dienen bij voorkeur te worden gerealiseerd op bodem die geschikt is voor het beoogde gebruik.

##### 5\.1\.2 Onderzoek

*Bodemkwaliteit*

Van het plangebied zijn geen recente bodemonderzoeksgegevens bekend. Wel heeft de locatie onderdeel uitgemaakt van grootschaligere bodemonderzoeken uitgevoerd in 1995, 1999, 2008 en 2016\. Uit het laatste aanvullende bodemonderzoek, uitgevoerd door Econsultancy, komt naar voren dat geen zintuigelijke verontreinigingen zijn waargenomen en zowel in de boven\- als ondergrond geen parameters zijn aangetroffen boven achtergrondwaarde of detectiegrens. Wel is in het grondwater een verhoogde concentratie van xylenen boven de streefwaarde gemeten. Deze metaalverontreinigingen zijn hoogstwaarschijnlijk te relateren aan regionaal verhoogde achtergrondconcentraties van metalen in het grondwater, mede gezien het feit dat er geen verontreinigingen zijn aangetoond in de bodem.

De gevonden lichte verontreinigingen vormen geen belemmeringen voor de bouw van de woning. Aanbevolen wordt wel om de locatie te onderzoeken conform de NEN5740/NEN5725 en indien daar aanleiding voor bestaat de NEN5707, door een daarvoor erkend en gecertificeerd bedrijf in het kader van de te verlenen omgevingsvergunning.

*Graafwerkzaamheden*

Indien bij eventuele graafwerkzaamheden ter plaatse van de locatie afwijkingen worden geconstateerd of het vermoeden van een bodemverontreiniging bestaat, dient contact te worden opgenomen met de gemeente Hoogeveen.

Wanneer bij bouwwerkzaamheden op de locatie grond vrijkomt die elders zal worden hergebruikt, is het Besluit bodemkwaliteit van toepassing. Ten aanzien van het Besluit bodemkwaliteit is de gemeente of het waterschap het bevoegd gezag. Aanbevolen wordt om de vrijkomende grond binnen het perceel zelf her te gebruiken. Indien dit niet mogelijk is kan mogelijk gebruik worden gemaakt van de bodemkwaliteitskaart van de gemeente Hoogeveen. Wanneer de vrijkomende grond niet binnen de bodemkwaliteitskaart kan worden hergebruikt dient mogelijk de hergebruiksmogelijkheid, ten behoeve van toepassing elders, vastgesteld te worden volgens het Besluit bodemkwaliteit. Anderzijds kan op basis van de onderzoeksresultaten eventueel vrijkomende grond worden afgevoerd naar een erkend verwerker.

*Meldingsplicht*

Vanaf 1 juli 2008 is het Besluit bodemkwaliteit van kracht waarbij alle toepassingen van grond en baggerspecie voorafgaand aan de toepassing moeten worden gemeld (hierop zijn enkele uitzonderingen) via het landelijk meldpunt. Alle toepassingen van grond en baggerspecie (dus ook schone) dienen gemeld te worden, met uitzondering van:

* Schone grond \< 50 m3

* particulieren (werk zonder aannemer)

* landbouwbedrijf, mits binnen bij bedrijf behorende perceel en vergelijkbaar gewas

* verspreiden van baggerspecie op aangrenzend perceel

Deze dienen minimaal 5 werkdagen voor toepassing gemeld te worden bij het landelijke meldpunt:www.meldpuntbodemkwaliteit.senternovem.nl

##### 5\.1\.3 Conclusie

Er wordt geconcludeerd dat het aspect bodem de uitvoering van het bestemmingsplan niet in de weg staat.

#### 5\.2 Archeologie en Cultuurhistorie

##### 5\.2\.1 Inleiding

In de bodem kunnen ook aardkundige waarden aanwezig zijn. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Deze bescherming is in Nederland wettelijk verankerd in de Erfgoedwet die op 1 juli 2016 in werking is getreden. Deze wet verplicht de gemeente bij het vaststellen van een bestemmingsplan rekening te houden met de in de grond aanwezige monumenten. De gemeente Hoogeveen heeft in navolging van wet\- en regelgeving eigen cultuurhistorisch beleid ontwikkeld op het terrein van de deelgebieden archeologie, historische geografie en historische bebouwing. Toetsing vindt plaats aan de daaruit volgende archeologische monumenten kaart en de gemeentelijke cultuurhistorische beleidskaarten.**Â**

##### 5\.2\.2 Onderzoek aardkundige waarden

De Archeologische Monumenten Kaart (AMK) bevat een overzicht van belangrijke archeologische terreinen in Nederland. In het plangebied zijn geen archeologische monumenten aanwezig waarmee rekening gehouden dient te worden.

Op basis van de gemeentelijke cultuurhistorische beleidskaarten, vastgesteld op 24 november 2016, ligt het plangebied in een gebied met archeologische waarde 3, hoge of middelhoge archeologische verwachting, waarvoor inventariserend veld onderzoek moet worden uitgevoerd. In het gemeentelijke beleid is echter een vrijstellingsgrens opgenomen van 1000 m2\. Het voorliggende plan is kleiner dan 1000 m2 waardoor archeologisch onderzoek achterwege kan blijven.

Overigens kan aanvullend worden opgemerkt dat voor het nabijgelegen nieuwbouwplan De Oplegger in 2012 een bestemmingsplan is vastgesteld. In het kader van deze bestemmingsplanprocedure is in 2008 een archeologisch onderzoek uitgevoerd. Uit het booronderzoek blijkt dat voor het plangebied de bodem tot in de dekzandafzettingen (oorspronkelijke moedermateriaal, C\-horizont) verstoord is. Tevens is er geen duidelijke bodemopbouw meer te herkennen van een voorheen veenkoloniaal dek op een podzolgrond. De kans is daarom klein dat hier nog (intacte) archeologische resten aanwezig zijn.

##### 5\.2\.3 Meldplicht

Op grond van artikel 5\.10 van de Erfgoedwet blijft voor bodemverstoringen wel de meldplicht van kracht. Als tijdens graafwerkzaamheden alsnog archeologische vondsten of indicatoren worden aangetroffen dan dient het werk onmiddellijk te worden stilgelegd en moet dit gemeld worden bij de Minister van Onderwijs, Cultuur en wetenschap, dan wel bij de provinciaal archeoloog en de gemeente.

##### 5\.2\.4 Cultuurhistorie

Uit het Geoportaal provincie Drenthe blijkt dat geen cultuur historische hoofdstructuren lijnen, locaties en/of gebieden in het plangebied aanwezig zijn die door toedoen van onderhavig plan aangetast kunnen worden. Om deze reden zijn er geen belemmeringen ten aanzien van dit aspect.

##### 5\.2\.5 Conclusie

Geconcludeerd kan worden dat ten aanzien van het aspect archeologie en cultuurhistorie geen belemmeringen bestaan voor de bouw van de woning.

#### 5\.3 Water

##### 5\.3\.1 Algemeen

Deze waterparagraaf is erop gericht om de actuele watersituatie en het actuele waterbeleid in beeld te brengen. Daarnaast is de waterparagraaf vooral bedoeld om een brug te slaan naar de procedures en toetsingsinstrumenten van de waterbeheerder. De gemeente Hoogeveen is gelegen in het beheersgebied van het waterschap Drents Overijsselse Delta en het waterschap Vechtstromen, welke beiden verantwoordelijk zijn voor het waterkwantiteit\- en waterkwaliteitsbeheer.

##### 5\.3\.2 Beleid en regelgeving

Waterbeleid

De Europese Kaderrichtlijn Water is richtinggevend voor de bescherming van de oppervlaktewaterkwaliteit in de landen in de Europese Unie. Aan alle oppervlaktewateren in een stroomgebied worden kwaliteitsdoelen gesteld. Ruimtelijk relevant rijksbeleid is verwoord in de Nota Ruimte en het Nationaal Waterplan (inclusief de stroomgebiedbeheerplannen).

Waterschappen hebben een speciale verantwoordelijkheid voor het water. Ze hebben wettelijk vastgelegde taken die aangeven wat de maatschappij van hun mag verwachten. Namelijk het zorgen voor een goede bescherming tegen hoog water, voor een goed functionerend regionaal watersysteem en voor het zuiveren van afvalwater. In het waterbeheerplan 2016\-2021 staat beschreven hoe het waterschap Drents Overijsselse Delta hier uitvoering aan gaat geven en welke maatregelen hiervoor nodig zijn.

Het beleidsplan van het waterschap Drents Overijsselse Delta is opgesteld in gezamenlijkheid met de waterschappen Rijn en IJssel en Vechtstomen, dit door de ligging in het deelstroomgebied Rijn\-Oost welke behoort tot het internationale stroomgebied van de Rijn. Voor dit stroomgebied zijn de doelen van het waterbeheer en de aanpak ervan in grote lijnen gelijk. Per waterschap zijn aanvullingen of uitvoeringsmaatregelen voor het eigen beheergebied toegevoegd.

Het waterschap Drents Overijsselse Delta richt zich op de volgende aspecten:

* Bescherming tegen overstromingen en werken aan veiligheid: veilig water

* Zorgen voor de juiste hoeveelheid water en passende waterpeilen: voldoende water

* Zorgen voor een goede waterkwaliteit die nodig is voor mens, plant en dier: schoon water

* Verwerken van afvalwater en het benutten van energie en grondstoffen daaruit: afvalwater

Het waterschap adviseert bij ruimtelijke plannen (o.a. bestemmingsplannen) om te komen tot een duurzame ruimtelijke inrichting. Dit is een van de manieren om de vorengenoemde aspecten mee te laten wegen in de diverse besluitvormingsprocessen. Tevens wordt de betrokkenheid en de waterschapsbelangen gewaarborgd met het doorlopen van de digitale watertoets.

Veilig water

De waterschappen zijn verantwoordelijk voor het op orde brengen en houden van de dijken om overstromingen en wateroverlast te voorkomen. Dit met het oog op de waterveilige regio, waarin inwoners veilig kunnen wonen, werken en recreÃ«ren. Door klimaatverandering is de kans op overstromingen vergroot. Om de gevolgen te beperken adviseert het waterschap bij ruimtelijke ontwikkelingen en werkt zij aan het vergroten van de bewustwording van risico's op wateroverlast en overstromingen.

Afvalwaterketen

Het waterschap Drents Overijsselse Delta zorgt voor het opvangen en zuiveren van het afvalwater van bijna alle inwoners en bedrijven. Zo draagt zij bij aan de volksgezondheid en een goede waterkwaliteit. De afvalwaterbehandeling is een gedeelde zorg met de gemeente, omdat de gemeente verantwoordelijk is voor de riolering. Hoofddoel van het waterschap is een effectieve en efficiÃ«nte behandeling van afvalwater en een effectieve en efficiÃ«nte (afval)waterketen. Er is een functionele samenhang tussen het rioolstelsel, de rioolwaterzuiveringsinstallaties (RWZI's) en het oppervlaktewater. De waterschappen en gemeenten in Rijn\-Oost hechten daarom veel belang aan goede samenwerking binnen deze samenhang. Samenwerking leidt tot optimalisatie van de afvalwaterketen, betere dienstverlening, betere waterkwaliteit en tot kostenbesparing. Dit alles kan leiden tot een duurzamer afvalwaterketen.

Specifiek is in het waterschapsbeleid ten aanzien van de opvang en transport van afvalwater het volgende opgenomen:

* Waterkwaliteitsspoor; het waterkwaliteitsspoor wordt gebruikt om de kwaliteit van het water in het stedelijk gebied te verbeteren door inzicht te krijgen in de vervuilingsbronnen (bijv. overstorten)

* Afkoppelen verhard oppervlak; optimaliseren van bestaand bergingscapaciteit in het stedelijk gebied door het regenwater van de riolering af te koppelen en het bestaande rioleringsstelsel te optimaliseren

* Verminderen rioolvreemd water; het terugdringen van rioolvreemd water (bijv. drainage en/of bronneringswater) draagt bij aan minder lozingen uit overstorten, een betere kwaliteit van het gezuiverde afvalwater en een lager energieverbruik.

##### 5\.3\.3 Watertoetsproces

Algemeen

De gemeente heeft het waterschap Drents Overijsselse Delta geÃ¯nformeerd over het plan door gebruik te maken van de digitale watertoets. De beantwoording van de vragen heeft er toe geleid dat de korte procedure van de watertoets is toegepast. De procedure in het kader van de watertoets is goed doorlopen. Het waterschap geeft een positief wateradvies. De standaard waterparagraaf is opgenomen.

Waterhuishouding

Het plan loopt geen verhoogd risico op wateroverlast als gevolg van overstromingen. Het plan heeft geen schadelijke gevolgen voor de waterkwaliteit en ecologie. In het verleden is er in of rondom het plangebied geen wateroverlast of grondwateroverlast geconstateerd. De toename van het verharde oppervlak is minder dan 1\.500 m2\.

Voorkeursbeleid hemelwaterafvoer

In het plan wordt er naar gestreefd het voorkeursbeleid van het waterschap op te volgen. Als de hemelwaterafvoer:

â¢ niet wordt aangesloten op een gescheiden rioolstelsel; of

â¢ niet wordt afgekoppeld van het bestaande rioolstelsel,

is oppervlakkige afvoer en infiltratie in de bodem uitgangspunt. Als infiltratie in de bodem niet mogelijk is, is lozing op het oppervlaktewater via een bodempassage gewenst. Speciale aandacht wordt besteed aan duurzaam bouwen en een duurzaam gebruik van de openbare ruimte om een goede kwaliteit van het afgekoppelde hemelwater te garanderen.

Aanleghoogte van de bebouwing

Voor de aanleghoogte van de gebouwen (onderkant vloer begane grond) wordt een ontwateringsdiepte geadviseerd van minimaal 80 centimeter ten opzichte van de Gemiddelde Hoogste Grondwaterstand (GHG). Bij een afwijkende maatvoering is de kans op structurele grondwateroverlast groot. Bij het bouwen zonder kruipruimte kan worden volstaan met een geringere ontwateringsdiepte. Om wateroverlast en schade in woningen en bedrijven te voorkomen wordt geadviseerd om een drempelhoogte van 30 centimeter boven het straatpeil te hanteren. Ook voor lager, beneden het maaiveld, gelegen ruimtes (kelders, parkeergarages) moet aandacht worden besteed aan het voorkomen van wateroverlast.

##### 5\.3\.4 Conclusie

De gemeente heeft het waterschap geÃ¯nformeerd over het plan door gebruik te maken van de digitale watertoets. Het onderhavige plan heeft geen invloed op de waterhuishouding. "De procedure in het kader van de watertoets is goed doorlopen conform de Handreiking Watertoets III. Het Waterschap Drents Overijsselse Delta geeft een positief wateradvies". Het aspect water leidt niet tot een belemmering voor de uitvoering van het bestemmingsplan.

#### 5\.4 Geluid

##### 5\.4\.1 Algemeen

Voor het aspect geluid zijn vier verschillende bronnen van belang:

* Wegverkeerslawaai;

* Industrielawaai;

* Luchtvaartverkeerlawaai;

* Spoorwegverkeerlawaai.

In het kader van de Wet geluidhinder is bij vaststelling of wijziging van een bestemmingsplan een akoestisch onderzoek vereist naar de geluidsbelasting op geluidsgevoelige bestemmingen vanwege industrielawaai, weg\- en railverkeerslawaai en luchtvaartlawaai. Dit bestemmingsplan heeft geen invloed op geluidsbronnen. Er worden geen nieuwe wegen, spoorwegen of industrielocaties mogelijk gemaakt. Bovendien vindt geen wijziging van het luchtvaartverkeer plaats op basis van het bestemmingsplan. In dat kader is dan ook geen onderzoek noodzakelijk.

##### 5\.4\.2 Wettelijk kader

De Wet geluidhinder beschermt de volgende objecten:

* woningen;

* andere geluidsgevoelige gebouwen;

* geluidsgevoelige terreinen.

Deze bescherming geldt als het gebruik van deze objecten is toegestaan volgens het bestemmingsplan, de beheersverordening, omgevingsvergunning afwijken bestemmingsplan of beheersverordening. Op tijdelijk afwijken van het bestemmingsplan met een periode van maximaal 10 jaar is de Wet geluidhinder niet van toepassing.

Onder 'woning' wordt verstaan (artikel 1 Wet geluidhinder): gebouw of gedeelte van een gebouw waar bewoning is toegestaan op grond van de geldende planologische status (bestemmingsplan, de beheersverordening, omgevingsvergunning afwijken bestemmingsplan of beheersverordening). De Wet geluidhinder kent het begrip bedrijfswoning niet. Een bedrijfswoning is gewoon een woning, waarvoor het mogelijk is een hogere waarde (als nodig) te verlenen. Dit geldt natuurlijk alleen voor bedrijfswoningen die zijn gelegen in een geluidzone. Hotels, recreatiewoningen en kantoren zijn niet geluidgevoelig in het kader van de Wet geluidhinder.

Op grond van de Wet geluidhinder (Wgh) is rond inrichtingen die 'in belangrijke mate geluidhinder veroorzaken', wegen met een maximumsnelheid hoger dan 30 km/uur en spoorwegen een geluidzone van kracht. Bij ontwikkeling van nieuwe geluidsgevoelige objecten binnen deze geluidzones moet akoestisch onderzoek worden uitgevoerd om aan te tonen dat de ontwikkeling voldoet aan de in de wet bepaalde voorkeursgrenswaarde. Wanneer niet aan deze grenswaarde kan worden voldaan, kan het bevoegd gezag, in de meeste gevallen de gemeente, hogere grenswaarden vaststellen. Hiervoor geldt een bepaald maximum, de uiterste grenswaarde genoemd.

In het Activiteitenbesluit zijn voorschriften opgenomen die bescherming bieden tegen geluidhinder van inrichtingen die onder het Besluit vallen. Deze bescherming wordt geboden aan gevoelige objecten (gevoelige gebouwen en gevoelige terreinen (artikel 1\.1\)). In artikel 1\.1 is in de definitie van gevoelige gebouwen aangegeven dat gebouwen die bij de inrichting horen (dienst\- of bedrijfswoningen) geen geluidsgevoelig object zijn waarvoor de grenswaarden uit het besluit gelden. Dienst\- of bedrijfswoningen die niet tot de inrichting behoren zijn gewoon woningen van derden waarvoor de grenswaarden wel gelden.

##### 5\.4\.3 Onderzoek

De situatie is door de RUD Drenthe akoestisch beschouwd voor de onderdelen industrielawaai en wegverkeerslawaai. Dit plangebied is gelegen aan een 30 km/ uur weg en een akoestisch onderzoek is niet noodzakelijk. Voor de bouw van de woning zijn geen akoestische belemmeringen in de nabijheid.

##### 5\.4\.4 Conclusie

Het aspect geluid leidt niet tot een belemmering voor de uitvoering van het bestemmingsplan.

#### 5\.5 Luchtkwaliteit

##### 5\.5\.1 Wettelijk toetsingskader

Ten aanzien van de luchtkwaliteit moet rekening worden gehouden met het gestelde in de Wet milieubeheer (Wm), hoofdstuk 5, titel 5\.2 Luchtkwaliteitseisen en de bijbehorende bijlagen. In deze wet en de daarop gebaseerde regelingen \- Besluit NIBM (luchtkwaliteitseisen) en Regeling NIBM (luchtkwaliteitseisen) \- is getalsmatig vastgelegd dat bepaalde projecten 'niet in betekenende mate' (NIBM) bijdragen aan de luchtverontreiniging. Het begrip 'niet in betekenende mate' is gedefinieerd als 3% van de grenswaarde voor stikstofdioxide (NO2)en fijn stof (PM10). Indien een voornemen 'niet in betekenende mate' bijdraagt aan de luchtverontreiniging, hoeft geen verdere beoordeling ten aanzien van luchtkwaliteit plaats te vinden.

##### 5\.5\.2 Beoordeling

Projecten die 'niet in betekenende mate' (NIBM) van invloed zijn op de luchtkwaliteit hoeven niet meer te worden getoetst aan de grenswaarden voor luchtkwaliteit. Het voorliggende nieuwbouwplan betreft de bouw van Ã©Ã©n woning. Er is geen sprake van een verslechtering van de luchtkwaliteit ten opzichte van de huidige situatie. Er is derhalve sprake van een 'NIBM'\-situatie waardoor nader onderzoek achterwege kan blijven.

##### 5\.5\.3 Conclusie

Het aspect lucht vormt leidt niet tot een belemmering voor de uitvoering van het bestemmingsplan.

#### 5\.6 Externe veiligheid

##### 5\.6\.1 Wettelijk kader

Externe veiligheid gaat om het zoveel mogelijk beperken van de kans op het effect van een ernstig ongeval voor de omgeving door:

* het gebruik, de opslag en productie van gevaarlijke stoffen (inrichtingen);

* het transport van gevaarlijke stoffen (buisleidingen, wegen en spoorwegen).

Het externe veiligheidsbeleid richt zich op het beperken van de risico's voor de burger door bovengenoemde activiteiten. Hiertoe zijn risico's gekwantificeerd, namelijk door middel van het plaatsgebonden risico en het groepsrisico.

* Plaatsgebonden risico (PR) Het PR is de berekende kans per jaar, dat een persoonoverlijdt als rechtstreeks gevolg van een ongeval bij een risicobron, aangenomen dat hij op die plaats permanent en onbeschermd

verblijft.

* Groepsrisico (GR) Dit is de kans dat een groep mensen overlijdt door een ongeval met gevaarlijke stoffen. Het GR moet worden gezien als een maat voor maatschappelijke ontwrichting.

##### 5\.6\.2 Onderzoek

Op basis van de professionele risicokaart blijken er in de nabijheid van het plangebied geen risicovolle bronnen of transportroutes aanwezig te zijn. Ten noorden van het plangebied loopt een gasleiding en ten westen lopen 4 gasleidingenop een afstand van ruim 300 meter. Er zijn geen risicocontouren PR 10\-6 aanwezig. Het invloedsgebied van al deze gasleidingen vallen niet over het plangebied en zullen geen bijdrage leveren op grootte van het groepsrisico (GR). Toetsing aan het Besluit externe veiligheid inrichtingen, Besluit externe veiligheid buisleidingen en Besluit externe veiligheid transportroutes is niet noodzakelijk voor de bestemmingsplanprocedure.

![afbeelding "i_NL.IMRO.0118.2018BP8024006-VG01_0006.jpg"](i_NL.IMRO.0118.2018BP8024006-VG01_0006.jpg)

Afbeelding 3: uitsnede risicokaart, buisleidingen

##### 5\.6\.3 Conclusie

Het aspect externe veiligheid leidt niet tot een belemmering voor de uitvoering van het bestemmingsplan.

#### 5\.7 Bedrijven en milieuzonering

##### 5\.7\.1 Wettelijk kader

In het kader van een goede ruimtelijke ordening is het van belang dat bij de aanwezigheid van bedrijven in de omgeving van milieugevoelige functies zoals woningen:

* ter plaatse van de woningen een goed woon\- en leefmilieu kan worden gegarandeerd;

* rekening wordt gehouden met de bedrijfsvoering en milieuruimte van de betreffende bedrijven.

Om in de bestemmingsregeling de belangenafweging tussen bedrijvigheid en nieuwe woningen in

voldoende mate mee te nemen, wordt in dit plan gebruikgemaakt van de VNG\-publicatie Bedrijven en milieuzonering (editie 2009\).

##### 5\.7\.2 Onderzoek

In de directe omgeving van het plangebied zijn geen bedrijven gevestigd. Tussen een agrarisch bedrijf dat in de buurt ligt en het plangebied zijn al meerder woningen gelegen. Dit agrarisch bedrijf wordt niet beperkt in de bedrijfsvoering. In dit geval hoeft geen aanvullende toetsing aan de richtafstanden uit de VNG\-publicatie 'Bedrijven en milieuzonering' plaats te vinden.

##### 5\.7\.3 Conclusie

Het aspect milieuhinder staat de uitvoering van het bestemmingsplan niet in de weg.

#### 5\.8 Natuur

##### 5\.8\.1 Wettelijk kader

Op 1 januari 2017 is de Wet natuurbescherming in werking getreden. Deze wet heeft de Natuurbeschermingswet 1998, de Boswet en de Flora\- en Faunawet vervangen. De bescherming van Natura 2000 gebieden, diersoorten, plantensoorten en bossen (houtopstanden) wordt nu via deze wet geregeld. De provincie is per 1 januari 2017 het bevoegde gezag voor soortenbescherming en houtopstanden. Deze bevoegdheden lagen voorheen bij het Rijk. Daarnaast is de provincie bevoegd gezag gebleven voor Natura 2000 bescherming en faunabeheer. De provincie is verantwoordelijk voor het afgeven van vergunningen en ontheffingen voor al deze gebieden. Hierop geldt alleen een uitzondering als het rijksaangelegenheden betreft.

Provinciale Staten hebben op 14 december 2016 regels gesteld en vrijstelling gegeven over de soortenbescherming, faunabeheer en houtopstanden in de Provinciale omgevingsverordening Drenthe. In deze verordening zijn de vrijstelling voor beweiden en bemesten en de soortenvrijstellingen van het rijk overgenomen. Verder zijn er regels gesteld om faunabeheer mogelijk te maken. Ten slotte de spelregels voor houtopstanden (voorheen Boswet) vastgelegd. Zo is bepaald aan welke eisen een compensatieverzoek moet voldoen en is de mogelijkheid voor het aanleggen van tijdelijk bos geregeld. Daarnaast hebben Gedeputeerde Staten op 20 december 2016 de beleidsregels Wet natuurbescherming Drenthe vastgesteld. Deze beleidsregels gaan over het toedelen van ontwikkelingsruimte in relatie tot de PAS (Natura 2000\), soortenbescherming en houtopstanden. De provincie Drenthe zet zich ook in voor actieve soortenbescherming. Deze taak zal in 2017 verder worden uitgewerkt overeenkomstig het Flora\- en faunabeleidsplan en de natuurvisie.

##### 5\.8\.2 Onderzoek

Het is noodzakelijk om op basis van de Wet natuurbescherming vooraf te toetsen of ruimtelijke ingrepen en andere plannen en activiteiten niet conflicteren met aanwezige beschermde plant\- en diersoorten en habitats. Optredende negatieve effecten dienen zo veel mogelijk vermeden of geminimaliseerd te worden. Voor schade aan strikt beschermde soorten kan het noodzakelijk zijn om een ontheffing aan te vragen bij de Provincie Drenthe. Het voorliggend plan bevat het bouwen van een woning.

Door ecologisch onderzoeksbureau Econsultancy is in 2008 een inventariserende natuurtoets uitgevoerd naar de natuurwaarden voor het bestemmingsplan De Oplegger 2010\. De resultaten zijn vastgelegd in een rapportage, d.d. 14 februari 2008 met kenmerk 07126068 en in onderstaande tekst verwerkt. Tevens zijn aanvullend de gegevens uit de Nationale Databank Flora en Fauna (NDFF) geraadpleegd.

Gebiedsbescherming

Het meest nabij gelegen Natura 2000\-gebied is het Mantingerzand op een afstand van ruim 6 km van het plangebied. Vanwege de afstand tussen het plangebied en de beschermde waarden en vanwege de aard van de boogde ontwikkeling wordt als gevolg van de aanleg\- en gebruiksfase een beperkte toename van stikstofdepositie op beschermde waarden verwacht. Deze beperkte toename is dermaten klein dat een vervolgtraject in het kader van de Natuurbeschermingswet niet noodzakelijk is. Het plangebied ligt niet binnen het Nationaal Natuurnetwerk (voorheen de Ecologische Hoofdstructuur (EHS)). Het dichtstbijzijnde gebied dat onderdeel uitmaakt van het NNN ligt op ca. 200 meter ten noordoosten van het bouwplan. Op ca. 1 kilometer ten oosten van het bouwplan ligt een groot gebied dat eveneens deel uitmaakt van het NNN. Het voorliggend plan heeft geen negatieve effecten op de natuurdoelen van het Nationaal Natuurnetwerk.

![afbeelding "i_NL.IMRO.0118.2018BP8024006-VG01_0007.jpg"](i_NL.IMRO.0118.2018BP8024006-VG01_0007.jpg)

Afbeelding 4: Uitsnede ontwerp NNN 2018, provincie Drenthe

Soortenbescherming

Uit het ecologisch onderzoek is gebleken dat, met uitzondering van broedvogels en de Rugstreeppad, er geensoorten met een middelhoog tot hoog beschermingsregime of 'bedreigde' of 'ernstig bedreigde' soorten van Rode lijsten voorkomen in de omgeving. Op basis van de Nationale databank flora en fauna (NDFF) zijn ook geen waarnemingen bekend in het plangebied van middelzwaar tot zwaar beschermde soorten (tabel 2 of 3\-soorten) uit de Wet. Derhalve is nader ecologisch onderzoek op dit aspect niet noodzakelijk.

Bij het beoogde uitvoering van het plan verdwijnen mogelijk exemplaren en verblijfplaatsen van enkele algemene en laag beschermde kleine zoogdieren en amfibieÃ«n. Voor deze soorten geldt in geval van ruimtelijke ontwikkelingen automatisch vrijstelling van de ontheffingsplicht.

Werkzaamheden die broedbiotopen van alle aanwezige vogels beschadigen dienen te allen tijde worden voorkomen. Dit is voor de meeste soorten mogelijk door gefaseerd te werken en de uitvoering in elk geval op te starten in de periode voor half maart en na eind juli of het plangebied te controleren op broedende vogels en nesten. Voor het broedseizoen wordt geen standaardperiode gehanteerd, maar is het van belang of nesten of eieren van broedvogels worden beschadigd of vernield, ongeacht de datum.

##### 5\.8\.3 Conclusie

Het plan heeft vooralsnog geen effecten op de beschermde natuurgebieden of op de flora en fauna. Er kan geconcludeerd worden dat er ten aanzien van natuur geen belemmeringen zijn voor de uitvoering van het bestemmingsplan. Bij elk voornemen voor een toekomstige ruimtelijke ontwikkeling zal worden getoetst wat de effecten hiervan zijn op de aanwezige beschermde soorten.

#### 5\.9 Milieueffect rapportage

##### 5\.9\.1 Wettelijk kader

In onderdeel C en D van de bijlage bij het Besluit m.e.r. is aangegeven welke activiteiten in het kader van het omgevingsvergunning planmer\-plichtig, projectmer\-plichtig of mer\-beoordelingsplichtig zijn. Voor deze activiteiten zijn in het Besluit m.e.r. drempelwaarden opgenomen. Daarnaast dient het bevoegd gezag bij de betreffende activiteiten die niet aan de bijbehorende drempelwaarden voldoen, na te gaan of sprake kan zijn van belangrijke nadelige gevolgen voor het milieu, gelet op de omstandigheden als bedoeld in bijlage III van de EEG\-richtlijn milieueffectbeoordeling. Deze omstandigheden betreffen:

* de kenmerken van de projecten;

* de plaats van de projecten;

de kenmerken van de potentiÃ«le effecten.

##### 5\.9\.2 Onderzoek

De toevoeging van een woning zou betrekking kunnen hebben op een activiteit die voorkomt op de D\-lijst in de bijlage bij het Besluit mer, namelijk categorie 11\.2: de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen. In dit geval moet worden beoordeeld of de bouw van een woning valt onder de definitie van een stedelijk ontwikkelingsproject. In jurisprudentie is vaak discussie over de vraag of een initiatief aangemerkt moet worden als stedelijk ontwikkelingsproject. In de toelichting bij de wijziging van het Besluit mer van 21 februari 2011 (Staatsblad 2011, nr. 102\) staat het volgende gedefinieerd: âBij een stedelijk ontwikkelingsproject kan het gaan om bouwprojecten als woningen, parkeerterreinen, bioscopen, theaters, sportcentra, kantoorgebouwen en dergelijke of een combinatie daarvan.â

Uit een uitspraak van de Raad van State van 31 januari 2018 (ECLI:NL:RVS:2018:348\) blijkt dat het duiden van een stedelijk ontwikkelingsproject afhangt van de concrete omstandigheden van het geval, waarbij onder meer aspecten als de aard en omvang van de voorziene wijziging van de stedelijke ontwikkeling een rol spelen. Doorslaggevend is niet het feit of per saldo aanzienlijke negatieve gevolgen voor het milieu kunnen ontstaan.

In onderhavige geval is sprake van het toevoegen van een woning waarbij aansluiting wordt gezocht bij de reeds aanwezige stedelijke omgeving. De aard en omvang van het toevoegen van een woning hebben een zeer geringe betekenis. Uitgevoerde onderzoeken hebben reeds aangetoond dat de gevolgen voor de omgeving minimaal zijn. Geconcludeerd kan worden dat het toevoegen van een woning niet valt onder de definitie van een stedelijk ontwikkelingsproject. Toetsing aan het Besluit mer kan verder achterwege blijven.

##### 5\.9\.3 Conclusie

Geconcludeerd kan worden dat het milieubelang in voldoende mate is afgewogen en dat er geen nadelige effecten zijn te verwachten. Voor dit bestemmingsplan is dan ook geen mer\-procedure of mer\-beoordelingsprocedure noodzakelijk conform het Besluit m.e.r.

#### 5\.10 Duurzaamheid

##### 5\.10\.1 Beleid

Hoogeveen streeft naar een duurzame ontwikkeling in haar gemeente. De gemeente heeft haar ambities op het gebied van duurzaamheid verwoord in de Milieuvisie. Een van de speerpunten is energieneutraal bouwen. Er moet een stap worden gezet naar een duurzame leefomgeving. Belangrijk hierbij is het vergroten van de bewustwording.

Duurzaam bouwen is niet alleen het ontwikkelen van een woning die zo lang mogelijk kan voldoen aan onze woonbehoefte. Het is vooral ook een bouwwijze die goed is voor mens en milieu. Het betekent verantwoord omgaan met water, energie, grondstoffen en ook de open ruimte. Duurzaam bouwen vraagt met andere woorden om een integrale aanpak waarbij je bewust vooraf keuzes maakt.

##### 5\.10\.2 Milieukwaliteit

Met betrekking tot milieukwaliteit (en daaraan de gezondheidskwaliteit gekoppeld) van woningen, gebouwen en andere bouwwerken kunnen drie belangrijke thema's worden onderscheiden:

* energiebesparing en toepassing van opties van hernieuwbare energie met als doel de terugdringing van de CO2\-emissie door de gebouwde omgeving;

* toepassing van verantwoord materiaalgebruik ten einde de condities voor het milieu te verbeteren;

* maatregelen gericht op verbetering van het binnenklimaat met het oog op de gezondheid van bewoners en gebouwgebruikers.

Er zijn verschillende strategieÃ«n voor het ontwerp van duurzame woningen en gebouwen. In onderstaande afbeelding zijn verschillende mogelijkheden weergegeven die toegepast kunnen worden bij de bouw van een nieuwe woning.

![afbeelding "i_NL.IMRO.0118.2018BP8024006-VG01_0008.jpg"](i_NL.IMRO.0118.2018BP8024006-VG01_0008.jpg)

Afbeelding 5: Duurzame mogelijkheden voor een energiezuinige woning

### Hoofdstuk 6 Planbeschrijving

#### 6\.1 Juridisch systeem

ls opzet voor de planologische regeling van dit gebied, is gekozen voor een verbeelding met flexibele bestemmings\- en bouwregels, waarin het door de gemeente vastgestelde beleid wordt omschreven. Hiermee wordt een materiÃ«le rechtszekerheid beoogd; alleen activiteiten die in het karakter van het gebied passen zijn toegestaan. De in het plangebied voorkomende stedenbouwkundige kwaliteiten worden door de keuze van de bestemming en de daarin gegeven bouwregels zoveel mogelijk gewaarborgd. Het bestemmingplan valt onder de Wet ruimtelijke ordening (Wro), die op 1 juli 2008 in werking is getreden. Dit betekent dat het bestemmingsplan is opgezet volgens de nieuwste wettelijke regelgeving en volgens de nieuwste Standaard Vergelijkbare Bestemmingsplannen (SVBP) 2012\.

Deze nieuwe standaard is per 1 juli 2013 verplicht volgens het Besluit ruimtelijke ordening (Bro). Het plan is technisch als een digitaal raadpleegbare versie uitgevoerd en voldoet aan de eisen van DURP (Digitale Uitwisseling in Ruimtelijke Processen). Deze digitale versie is bedoeld om de burger 'online' informatie te verschaffen omtrent het bestemmingsplan. Bovendien is de digitale versie bedoeld voor uitwisseling van gegevens binnen de gemeente en met andere overheidsinstanties. De digitale versie is voor (ontwerp)plannen die na 1 januari 2010 ter inzage worden gelegd verplicht op grond van de nieuwe Wro. Er zal een analoge (papieren) versie van het bestemmingsplan naast het digitale plan blijven bestaan.

#### 6\.2 Regels

De regels zijn vervat in artikelen die onderverdeeld zijn in vier delen. In de "Inleidende regels" zijn algemene artikelen opgenomen die voor het gehele plan van belang zijn. In artikel 1 zijn omschrijvingen opgenomen van de in het plan voorkomende relevante begrippen. In artikel 2 is vastgelegd op welke wijze dient te worden gemeten.

Door deze vaste omschrijving van de begrippen en van de wijze van meten wordt eenduidigheid in de bedoelingen van het plan gegeven en wordt de rechtszekerheid vergroot. In de "Bestemmingsregels" zijn de bestemmingen en de gebruiks\- en/of bebouwingsmogelijkheden van de betreffende gronden aangegeven. De bestemmingen zijn op alfabetische volgorde benoemd.

Deze bestemmingsregels worden in paragraaf 6\.3 nader uitgewerkt. In de "Algemene regels" staan artikelen benoemd die voor alle of meerdere bestemmingen gelden. Het betreffen onder andere de voor alle bestemmingen geldende afwijkingsregels en de algemeen geldende aanduiding regels.

De algemene afwijkingsregels zorgen voor enige verruiming ten behoeve van de flexibiliteit van het plan. Deze afwijkingen zijn niet specifiek op Ã©Ã©n bestemming gericht. Zij kunnen gebruikt worden ten aanzien van alle bestemmingen.

In de "Overgangs\- en slotregels" staan artikelen benoemd die voor alle voorgaande regels gelden. Het overgangsrecht voor bouwwerken en gebruik is hierin geregeld alsmede de slotregel.

#### 6\.3 Verklaring van de bestemmingen

##### 6\.3\.1 Tuin

De gronden met de bestemming Tuin worden onder andere gebruikt als erf, oprit en parkeren. Binnen deze bestemming mogen bij recht enkel andere bouwwerken worden gebouwd. Een uitzondering daarop is de bouw van erkers bij woningen. Via een afwijkingsmogelijkheid is de bouw van een carport toegestaan.

##### 6\.3\.2 Wonen

Woningen

De woonfunctie binnen het plangebied blijft volledig gehandhaafd. Alle bestaande woningen zijn als zodanig bestemd. Voor de bouwstrookdiepte is een maat van twaalf meter aangehouden, zodat over het algemeen de meeste woningen nog naar achteren kunnen uitbreiden. Voor enkele grotere vrijstaande woningen op grote kavels is een bouwstrookdiepte van vijftien meter opgenomen. In enkele gevallen is de afstand tussen de achtergevels echter zo beperkt, dat er uit stedenbouwkundig oogpunt geen uitbreiding toelaatbaar wordt geacht en is er dus geen uitbreidingsmogelijkheid aangegeven. Voor de verschillende woningtypen zijn door middel van specifieke bouwaanduidingen passendemaxima voor de goot\- en bouwhoogte, dakhelling en kapvorm aangegeven. Op twee locaties buiten het eigenlijke centrumgebied is tevens een kleine winkel\-vestiging. Deze zijn door middel van een functieaanduiding 'detailhandel' op deze plaatsen toegestaan.

Bijgebouwen

Bij de woningen mogen, afhankelijk van de grootte van het perceel, bijgebouwen met een gezamenlijke oppervlakte van niet meer dan 200 mÂ² worden gebouwd, mits het bij het hoofdgebouw aansluitende erf minstens voor de helft vrij van bebouwing blijft. Daarnaast bedraagt de afstand tussen de woning en het bijgebouw maximaal 30 meter. Bestaande bouw die afwijkt van de reguliere regeling mag behouden blijven. Wanneer wordt overgegaan tot sloop is de reguliere regeling van toepassing.

Nevenfuncties van woningen

In het algemeen mogen woningen en de daarbij behorende bijgebouwen gedeeltelijk worden gebruikt voor een aan\-huis\-verbonden beroep of voor een aan\-huis\-verbonden bedrijfsactiviteit,

voor zover dit gebruik ondergeschikt blijft aan de woonfunctie. Dit betekent dat slechts maximaal 35% van het vloeroppervlak van de woning en de bijgebouwen tot niet meer dan 75 mÂ² gebruikt mag worden voor het aan\-huis\-verbonden beroep of voor een aan\-huis\-verbondenbedrijfsactiviteit.

Heeft een pand de bouwaanduiding 'karakteristiek' dan geldt bij verbouwing bijzondere aandacht voor het behoud van het authentieke uiterlijk. Voor sloop van het pand is een omgevingsvergunning voor het slopen nodig.

### Hoofdstuk 7 Handhaving

#### 7\.1 Algemeen

Het bestemmingsplan wil een sturend instrument zijn voor de ruimtelijke en functionele inrichting van het plangebied. Aan de hand van de in het bestemmingsplan opgenomen regels worden voorgenomen activiteiten (activiteiten en gebruik van gronden) getoetst. Als blijkt dat in afwijking van de regels activiteiten plaatsvinden, is handhaving in enge zin aan de orde, gericht op het ongedaan maken van een overtreding. Handhaving is belangrijk om de sturing die het bestemmingsplan beoogt tot haar recht te laten komen.

#### 7\.2 Beleidskeuzen

De gemeenteraad van Hoogeveen heeft op 3 februari 2011 de Kadernota Toezicht en handhaving vastgesteld. De gemeenschappelijke handhavings\- en gedoogstrategie fysieke leefomgeving provincie Drenthe behandelt alle Wabo\-taken in de gemeente Hoogeveen. De afgelopen jaren is er veel veranderd en de komende jaren gaat er nog veel veranderen. Er vindt een verschuiving plaats van vergunningplicht naar steeds meer algemene regels in het Wabo\-domein. Gevolg hiervan is dat er meer nadruk komt te liggen op de uitvoering van de handhaving.

#### 7\.3 Inzet gemeentelijk apparaat

Per januari 2014 is de Regionale Uitvoeringsdienst Drenthe (RUD) van start gegaan. De RUD is de uitvoeringsorganisatie op het gebied van handhaving voor de gehele provincie. De RUD werkt op basis van de Drentse handhavings\- en gedoogstrategie.

### Hoofdstuk 8 Uitvoerbaarheid

#### 8\.1 Maatschappelijke uitvoerbaarheid

Het conceptbestemmingsplan is ingevolge artikel 3\.1\.1\. Bro aan verschillende overlegpartners toegezonden. Waterschap Drents Overrijselse Delta en de provincie Drenthe hebben in een vooroverlegreactie aangegeven geen problemen te hebben met het toevoegen van de woning.

Het ontwerpbestemmingsplan heeft 6 weken ter inzage gelegen. Tijdens deze periode heeft een ieder de gelegenheid gehad om zienswijzen in te dienen. Van deze gelegenheid is geen gebruik gemaakt.

#### 8\.2 Economische uitvoerbaarheid

Conform artikel 3\.1\.6\. van het Besluit ruimtelijke ordening dient een onderzoek te worden verricht naar de uitvoerbaarheid van het plan. De gemeente Hoogeveen heeft met de initiatiefnemers een anterieure overeenkomst gesloten, zodat de economische uitvoerbaarheid 'anderszins verzekerd' is. De kosten voor de uitvoering van dit bestemmingsplan komen voor rekening van de initiatiefnemers. Gelet op bovenstaande wordt het plan economisch uitvoerbaar geacht.