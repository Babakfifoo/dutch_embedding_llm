xml version\="1\.0" encoding\="UTF\-8"?

Veegplan kernen gemeente Stein: Toelichting

direct naar inhoud van Toelichting

Veegplan kernen gemeente Stein

==============================

Toelichting

-----------

| Plan: | Veegplan kernen gemeente Stein |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0971\.BPVeegplan\-0003 |

* Toelichting

* Bijlagen bij toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Bestemmingsplan 'Veegplan kernen gemeente Stein'

+ 1\.2 Wijzigingen gerubriceerd

* Hoofdstuk 2 Omgevingsvergunningen

+ 2\.1 Algemeen

+ 2\.2 Woonhuis Mauritshof 5 Stein

+ 2\.3 Geluidwal en \-scherm Stadhouderslaan Stein

+ 2\.4 Woonhuis Moutheuvelsweg 45 Stein

+ 2\.5 Woonhuis Kruisstraat 81 Stein

+ 2\.6 Studio Kelderstraat 41 Stein

+ 2\.7 Woningen Paulus Potterstraat Elsloo

+ 2\.8 Woonhuis Julianastraat 34 Elsloo

+ 2\.9 Buisleidingen Julianakanaal Elsloo

+ 2\.10 Woonhuis Michiel de Ruyterstraat 4 Elsloo

+ 2\.11 Berging Julianastraat 8 Elsloo

+ 2\.12 Woonhuis Raadhuisstraat 9 Elsloo

+ 2\.13 Woningen Stegerweg Urmond

+ 2\.14 Opslagloods Molenweg zuid 71 Urmond

+ 2\.15 Opslagloods Molenweg zuid 77 Urmond

+ 2\.16 Woonhuis Molenweg Zuid 4b te Urmond

+ 2\.17 Woonhuis Molenweg Zuid 4a Urmond

* Hoofdstuk 3 Wijziging ten aanzien van de woningbouwprogrammering

* Hoofdstuk 4 Reststroken (grondverkoop/\-ruil)

* Hoofdstuk 5 Ambtshalve wijzigingen

+ 5\.1 Algemeen

+ 5\.2 Basisschool Dr Schaepmanstraat Urmond

+ 5\.3 Raadhuisstraat 52 Urmond

+ 5\.4 Julianastraat 1a Urmond

+ 5\.5 Gemeentewerf Stadhouderslaan 245 Stein

+ 5\.6 Bakkerij Mauritsweg 9 Stein

+ 5\.7 Horeca Kelderstraat 24, 26, 28 Stein

+ 5\.8 Rotonde Steinderweg Elsloo

+ 5\.9 Meerser Koestraat 26a Meers

* Hoofdstuk 6 Rijks\-, provinciaal, regionaal en gemeentelijk beleid

+ 6\.1 Algemeen

+ 6\.2 Wijziging ten aanzien van de woningbouwprogrammering

* Hoofdstuk 7 Milieuaspecten

+ 7\.1 Verleende omgevingsvergunningen

+ 7\.2 Wijziging ten aanzien van de woningbouwprogrammering

+ 7\.3 Reststroken en ambtshalve wijzigingen

* Hoofdstuk 8 Juridische opzet

+ 8\.1 Algemeen

+ 8\.2 Verbeelding

+ 8\.3 Toelichting op de regels

* Hoofdstuk 9 De procedure

+ 9\.1 De te volgen procedure

+ 9\.2 Inspraak en vooroverleg

+ 9\.3 Zienswijzen

+ 9\.4 Vaststelling

### Hoofdstuk 1 Inleiding

#### 1\.1 Bestemmingsplan 'Veegplan kernen gemeente Stein'

Het bestemmingsplan 'Veegplan kernen gemeente Stein' betreft een reparatieplan voor de kernen Stein, Elsloo, Urmond, Berg en Meers van de gemeente Stein.

In dit bestemmingsplan zijn meerdere reeds verleende omgevingsvergunningen voor afwijking van het bestemmingsplan (artikel 2\.1, eerste lid, sub c Wet algemene bepalingen omgevingsrecht) juridisch\-planologisch doorvertaald. Naast omgevingsvergunningen zijn in voorliggend bestemmingsplan tevens wijzigingen doorgevoerd ten aanzien van de woningbouwprogrammering en grondverkoop en \-ruil (reststroken), Tot slot zijn een aantal verbeterpunten op basis van de dagelijkse praktijk geconstateerd, welke als ambtshalve wijzigingen worden doorgevoerd.

Met het plan 'Veegplan kernen gemeente Stein' worden wijzigingen aangebracht aan de volgende bestemmingsplannen:

* Kern Stein (vastgesteld 11 september 2013\), NL.IMRO.0971\.BPKernStein\-0003

* Kern Elsloo (vastgesteld 11 september 2013\), NL.IMRO.0971\.BPKernElsloo\-0003

* Kern Meers (vastgesteld 26 maart 2015\), NL.IMRO.0971\.BPKernMeers\-0003

* Kern Urmond\-Kern Berg (vastgesteld 18 februari 2016\), NL.IMRO.0971\.BPKernUrmondBerg\-0003

#### 1\.2 Wijzigingen gerubriceerd

De wijzigingen die met dit veegplan worden doorgevoerd zijn gerubriceerd naar hun achtergrond. De eerste rubriek (hoofdstuk 2\) zijn de verleende omgevingsvergunningen waarvoor een ruimtelijke onderbouwing is opgesteld, en die in voorliggend bestemmingsplan juridisch\-planologisch worden vertaald. De tweede rubriek (hoofdstuk 3\) heeft betrekking op de wijziging woningbouwprogrammering. De derde rubriek (hoofdstuk 4\) omvat de gevallen van grondverkoop en grondruil. De vierde rubriek (hoofdstuk 5\) bestaat uit de ambtshalve wijzigingen.

### Hoofdstuk 2 Omgevingsvergunningen

#### 2\.1 Algemeen

De afgelopen jaren (periode september 2013 tot heden) zijn diverse omgevingsvergunningen voor afwijking van het bestemmingsplan verleend (artikel 2\.1, eerste lid, sub c Wet algemene bepalingen omgevingsrecht (Wabo)). De gemeente Stein vindt het wenselijk om deze omgevingsvergunningen door te vertalen in een juridisch\- planologische regeling in een bestemmingsplan. Het betreft de volgende omgevingsvergunningen:

* 1\. Woonhuis Mauritshof 5 Stein (besluit 16 mei 2018\)

* 2\. Geluidwal en \-scherm Stadhouderslaan Stein (besluit 4 augustus 2017\)

* 3\. Woonhuis Moutheuvelsweg 45 Stein (besluit 30 juli 2019\)

* 4\. Woonhuis Kruisstraat 81 Stein (besluit 18 januari 2017\)

* 5\. Studio Kelderstraat 41 Stein (besluit 25 april 2018\)

Elsloo

* 1\. Woningen Paulus Potterstraat Elsloo (besluit 29 juni 2016\)

* 2\. Woonhuis Julianastraat 34 Elsloo (besluit 12 januari 2018\)

* 3\. Buisleidingen Julianakanaal Elsloo (besluit 13 maart 2018\)

* 4\. Woonhuis Michiel de Ruyterstraat 4 Elsloo (besluit 2 september 2019\)

* 5\. Berging Julianastraat 8 Elsloo (besluit 11 december 2012\)

* 6\. Woonhuis Raadhuisstraat 9 Elsloo (besluit 4 mei 2018\)

Berg\-Urmond

* 1\. Woningen Stegerweg Urmond (besluit 25 oktober 2018\)

* 2\. Opslagloods Molenweg zuid 71 Urmond (besluit 2 september 2013\)

* 3\. Opslagloods Molenweg zuid 77 Urmond (besluit 12 mei 2016\)

* 4\. Woonhuis Molenweg Zuid 4b Urmond (besluit 4 mei 2018\)

* 5\. Woonhuis Molenweg Zuid 4a Urmond (besluit 14 mei 2019\)

Niet van toepassing

De afwijkingen van het bestemmingsplan worden hierna beknopt omschreven. Per afwijking is in het kort aangegeven op welke wijze deze planologisch\-juridisch wordt doorvertaald in voorliggend bestemmingsplan.

#### 2\.2 Woonhuis Mauritshof 5 Stein

Op 16 mei 2018 is een omgevingsvergunning verleend voor het realiseren van een woning op de locatie Mauritshof 5 te Stein. Met deze omgevingsvergunning wordt toegestaan dat het hoofdgebouw, zijnde de woning met aan de voorzijde de garage, in afwijking van de regels van het thans geldende bestemmingsplan 'Kern Stein', deels wordt gerealiseerd buiten het bouwvlak, waarbij ook wordt afgeweken van de toegestane bouwhoogte.

Om de juridisch\-planologische situatie te laten aansluiten bij de feitelijke situatie na realisatie van het bouwplan, wordt op de verbeelding het bouwvlak aan de voorzijde gewijzigd overeenkomstig het bouwplan zodat het hoofdgebouw, zijnde de woning met aan de voorzijde de garage, daarbinnen valt, Tevens wordt ter plaatse van de woning en de garage de toegestane maatvoering gewijzigd in een maximum goothoogte en maximum bouwhoogte van een goothoogte van 3,5 meter oplopend naar 7,7 meter.

#### 2\.3 Geluidwal en \-scherm Stadhouderslaan Stein

Op 4 augustus 2017 is een omgevingsvergunning verleend voor het aanleggen van een geluidwal en \-scherm gelegen aan de noordelijke zijde van de A76, achter Cortenbachstraat 8, Tiliastraat 5 en 6, Rentmeester Panneslegerstraat 4 en 5 en Stadhouderslaan 245\. Omdat het gebruik van de betreffende gronden ten behoeve van geluidwerende voorzieningen in strijd is met het bestemmingsplan, wordt met deze vergunning toegestaan dat wordt afgeweken van de regels van het thans geldende bestemmingsplan 'Kern Stein'. Binnen de vigerende bestemmingen 'Bedrijf', 'Groen' en 'Maatschappelijk' zijn geluidwerende voorzieningen niet toegestaan.

Om de juridisch\-planologische situatie te laten aansluiten bij de feitelijke situatie na realisatie van de geluidwal en \-scherm, wordt op de verbeelding, aan de vigerende bestemmingen de aanduiding 'geluidwal' toegevoegd. In de bestemmingsomschrijvingen van de vigerende bestemmingen 'Bedrijf' (artikel 5\.1\), 'Groen' (artikel 10\.1\), en 'Maatschappelijk' (artikel 12\.1\) van het bestemmingsplan Kern Stein wordt bepaald dat ter plaatse van de aanduiding 'geluidwal' geluidwerende voorzieningen zijn toegestaan in de vorm van een geluidwal en \-scherm.

#### 2\.4 Woonhuis Moutheuvelsweg 45 Stein

Op 30 juli 2019 is een omgevingsvergunning verleend voor het realiseren van een woonhuis op de locatie Moutheuvelsweg 45 te Stein. Met deze vergunning wordt toegestaan dat het hoofdgebouw zijnde de woning, in strijd met het geldende bestemmingsplan, deels wordt gerealiseerd buiten het bouwvlak en de afstand van de woning tot de zijdelingse perceelsgrens, die minimaal 2,5 meter mag bedragen, 2,3 meter bedraagt.

Om de juridisch\-planologische situatie te laten aansluiten bij de feitelijke situatie na realisatie van het bouwplan, wordt op de verbeelding het bouwvlak gewijzigd. In de regels wordt aan de bepaling inhoudende de minimale afstand tot de zijdelingse perceelsgrens de uitzondering opgenomen dat bouwen binnen deze afstand mogelijk is indien het bouwvlak binnen deze afstand is gelegen.

#### 2\.5 Woonhuis Kruisstraat 81 Stein

Voor de locatie Kruisstraat 81 te Stein is op 18 januari 2017 een omgevingsvergunning verleend voor het realiseren van een nieuw woonhuis. Dit woonhuis, waarvoor het destijds bestaande woonhuis is gesloopt, is geherpositioneerd om beter aan te sluiten op de naastgelegen woningen. Concreet wordt de voorgevellijn naar achteren geplaatst, waardoor de te realiseren woning buiten het bouwvlak is voorzien. Met deze omgevingsvergunning is toegestaan dat het hoofdgebouw wordt gebouwd buiten het bouwvlak.

Om de juridisch\-planologische situatie te laten aansluiten bij de feitelijke situatie na realisatie van het bouwplan, worden op de verbeelding de locatie en afmetingen van het bouwvlak aangepast op de reeds gerealiseerde woning.

#### 2\.6 Studio Kelderstraat 41 Stein

Voor de locatie Kelderstraat 41 te Stein is op 25 april 2018 een omgevingsvergunning verleend voor het realiseren van een yogastudio in een bestaande berging. Ten behoeve van deze functie is een deel van de bestaande bijgebouwen gesloopt. Naast de bijgebouwen die worden gehandhaafd, die voor de yogastudio zullen worden gebruikt, wordt in het bijgebouwengebied een nieuwe studioruimte gebouwd. Met de vergunning wordt naast het bouwen van de nieuwe studioruimte toegestaan dat de studioruimte als hoofdgebouw in het bijgebouwengebied aanwezig is.

Om de juridisch\-planologische situatie te laten aansluiten bij de inmiddels gerealiseerde situatie wordt de locatie bestemd als gemengd met een bijbehorend bouwvlak. Dit bouwvlak beperkt zich tot de bestaande bebouwing. Hierbinnen is het oprichten van bebouwing toegestaan zoals inmiddels heeft plaatsgevonden. Verdere bebouwing wordt niet toegestaan. Derhalve is voor de rest van het perceel geen aanduiding 'bijgebouwen' opgenomen. Ook wordt een bedrijfswoning niet toegestaan omdat deze ook niet aanwezig is. Tevens wordt binnen het bouwvlak de aanduiding 'sport' opgenomen zodat ter plaatse sport is toegestaan overeenkomstig de reeds bestaande regels.

#### 2\.7 Woningen Paulus Potterstraat Elsloo

Voor de locatie Paulus Potterstraat te Elsloo is op 29 juni 2016 een omgevingsvergunning verleend voor het realiseren van tien levensloopbestendige woningen in afwijking van het thans geldende bestemmingsplan 'Kern Elsloo'. De beoogde woningen passen niet binnen de in dat plan aangegeven bouwvlakken. Daarnaast zijn de drie bouwvlakken in het plan aangewezen voor 'gestapeld wonen', terwijl het bouwplan voorziet in de realisatie van tien grondgebonden woningen, en zijn achter de woningen bergingen voorzien buiten de aanduiding 'bijgebouwen'.

Om de juridisch\-planologische situatie te laten aansluiten bij de feitelijke situatie na realisatie van het bouwplan, worden op de verbeelding bouwvlakken aangepast aan de woningen, wordt de aanduiding 'gestapeld' verwijderd en wordt ten behoeve van de bergingen de aanduiding 'bijgebouwen' opgenomen. Aanvullend wordt de aanduiding 'parkeerterrein' toegevoegd ten behoeve van de ontsluiting en de parkeerplaatsen aan de achterzijde op het terrein. Binnen de bestemmingsomschrijving van de bestemming 'Wonen' wordt bepaald, dat de gronden ter plaatse van de aanduiding 'parkeerterrein' bestemd zijn voor parkeervoorzieningen met bijbehorende ontsluiting en (groen)voorzieningen.

#### 2\.8 Woonhuis Julianastraat 34 Elsloo

Voor de locatie Julianastraat 34 te Elsloo is op 12 januari 2018 een omgevingsvergunning verleend voor de realisatie van een woning. Met deze omgevingsvergunning is afgeweken van het bestemmingsplan 'Kern Elsloo', omdat het hoofdgebouw niet volledig wordt gerealiseerd binnen het bouwvlak en niet wordt voldaan aan de minimale afstand tot de zijdelingse perceelsgrens.

Om de juridisch\-planologische situatie te laten aansluiten bij de feitelijke situatie na realisatie van het bouwplan, wordt op de verbeelding het bouwvlak gewijzigd. In de regels wordt aan de bepaling inhoudende de minimale afstand tot de zijdelingse perceelsgrens de uitzondering opgenomen dat bouwen binnen deze afstand mogelijk is indien het bouwvlak binnen deze afstand is gelegen.

#### 2\.9 Buisleidingen Julianakanaal Elsloo

Op 13 maart 2018 is een omgevingsvergunning verleend voor het verleggen van het tracÃ© voor twee buisleidingen (etheen (AGR)\- en MVC\-leiding) onder het Julianakanaal nabij de Hemelsbbeek en de Westelijke en Oostelijke Kanaalweg te Elsloo. De verlegging van deze buisleidingen past niet in de vigerende bestemmingsplannen, omdat deze buiten de aangegeven dubbelbestemming 'Leiding' zijn gesitueerd en bijbehorende veiligheidszone mee verschuift.

Om deze verlegging juridisch\-planologisch vast te leggen dient voor het gedeelte binnen de kern Elsloo, het bestemmingsplan âKern Elslooâ te worden gewijzigd. Deze wijziging wordt met voorliggend plan aangebracht door op de verbeelding de dubbelbestemming 'Leiding' met de bijbehorende aanduiding veiligheidszone \- leiding aan te passen aan het nieuwe traject voor de betreffende buisleidingen. Dit betekent tevens dat de dubbelbestemming 'Leiding' voor het oude deel van het tracÃ© komt te vervallen.

#### 2\.10 Woonhuis Michiel de Ruyterstraat 4 Elsloo

Voor de locatie Michiel de Ruyterstraat 4 te Elsloo is op 2 september 2019 een omgevingsvergunning verleend voor de realisatie van een woning. Met deze omgevingsvergunning is afgeweken van het thans geldende bestemmingsplan 'Kern Elsloo', omdat de woning gedeeltelijk wordt gerealiseerd buiten het bouwvlak.

Om de juridisch\-planologische situatie te laten aansluiten bij de feitelijke situatie na realisatie van het bouwplan, wordt op de verbeelding het bouwvlak gewijzigd.

#### 2\.11 Berging Julianastraat 8 Elsloo

Voor de locatie Julianastraat 8 te Elsloo is op 11 december 2012 een omgevingsvergunning verleend voor de herbouw van een berging. Met deze omgevingsvergunning is afgeweken van het toenmalig geldende bestemmingsplan 'Beschermd dorpsgezicht Elsloo en omgeving' (vastgesteld 9 september 1999\). Dit plan kende aan de locatie de bestemming 'Woondoeleinden' (onbebouwd) toe, waarbinnen het oprichten van een berging niet was toegestaan.

Met het vaststellen van het thans geldende bestemmingsplan 'Kern Elsloo' is de juridisch\-planologische situatie aangepast aan de feitelijke situatie waarin de berging is herbouwd. Echter een klein deel aan de voorzijde van de berging (hoek noordoost zijde) is niet geheel binnen de aanduiding 'bijgebouwen' gelegen. De grens van deze aanduiding is hierop aangepast op de verbeelding.

#### 2\.12 Woonhuis Raadhuisstraat 9 Elsloo

Voor de locatie Raadhuisstraat 9 te Elsloo is op 4 mei 2018 een omgevingsvergunning verleend voor de realisatie van een woning. Met deze omgevingsvergunning is afgeweken van het bestemmingsplan 'Kern Elsloo', omdat het hoofdgebouw niet volledig wordt gerealiseerd binnen het bouwvlak en deels binnen de aanduiding 'bijgebouwen'. Daarnaast wordt de maximaal toegestane bouw\- en goothoogte overschreden, en voorziet het bouwplan in een kortere afstand tot de zijdelingse perceelsgrens dan is toegestaan.

Om de juridisch\-planologische situatie te laten aansluiten bij de feitelijke situatie na realisatie van het bouwplan, wordt op de verbeelding het bouwvlak gewijzigd en de begrenzing van de aanduiding 'bijgebouwen' aangepast. Binnen het gewijzigde bouwvlak is een maatvoeringsaanduiding opgenomen om de maximum goot\-/bouwhoogte vast te leggen conform de verleende omgevingsvergunning, zijnde 3,50/6,10 meter en 4,5/7,10 meter. In de regels wordt aan de bepaling inhoudende de minimale afstand tot de zijdelingse perceelsgrens de uitzondering opgenomen dat bouwen binnen deze afstand mogelijk is indien het bouwvlak binnen deze afstand is gelegen.

#### 2\.13 Woningen Stegerweg Urmond

Op 25 oktober 2018 is een omgevingsvergunning verleend voor het oprichten van 6 woningen op het perceel gelegen aan de Stegerweg 16, 18, 20, 22, 24 en 26 te Urmond. Het planvoornemen betreft de bouw van zes twee\-onder\-Ã©Ã©n\-kapwoningen. Het bouwplan paste niet binnen het geldende bestemmingsplan, omdat er geen bouwvlakken aangeduid zijn. Het realiseren van nieuwe gebouwen, zoals woningen, is daarom niet toegestaan. Met een omgevingsvergunning is afgeweken van het bestemmingsplan Kern Urmond \- Kern Berg.

De verbeelding is aangepast om aan te sluiten op de stedenbouwkundige planopzet, zodat de juridisch\-planologische situatie aansluit op de vergunde situatie. Hiervoor zijn de bestemmingsvlakken van de vigerende bestemmingen 'Groen', 'Verkeer' en 'Wonen' herschikt overeenkomstig de stedenbouwkundige planopzet. Binnen de bestemming 'Wonen' zijn de bouwvlakken en de aanduiding 'bijgebouwen' afgestemd op de situering van de woning.

#### 2\.14 Opslagloods Molenweg zuid 71 Urmond

Op 2 september 2013 is een omgevingsvergunning verleend voor het herbouwen van een nieuwe werktuigenberging achter de ter plekke aanwezige woning. Deze nieuwe loods (275 m2) dient ter vervanging van een oude loods, die door een calamiteit teniet is gegaan. Daarvoor is gebruik gemaakt van een overgangsbepaling uit het toenmalig geldende bestemmingsplan 'Kern Urmond\-Berg' (vastgesteld 13 november 2008\), die het mogelijk maakt om bouwwerken die teniet gaan door een calamiteit te herbouwen. Dit bestemmingsplan bood tevens de mogelijkheid om bij een dergelijke herbouw een vergroting door te voeren van maximaal 10%.

De nieuwe loods is inmiddels gerealiseerd. In de tussentijd is het thans geldende bestemmingsplan 'Kern Urmond \- Kern Berg' vastgesteld. Dit bestemmingsplan staat, binnen de aanduiding 'bijgebouwen' een maximum oppervlak van 75 m2 aan bijgebouwen toe, waarbij per bouwperceel voor maximaal 50% mag worden bebouwd. Voor deze nieuwe loods is geen uitzondering gemaakt waardoor deze momenteel op basis van het oppervlak onder het overgangsrecht valt. De bestaande situatie is evenmin qua gebruik (caravanstalling) juridisch\-planologisch vastgelegd.

Om het oppervlak van de loods te regelen wordt een uitzondering gemaakt voor het maximum oppervlak aan bijgebouwen. Dit wordt op de verbeelding aangegeven en in de regels bepaald dat ter plaatse van de aanduiding 'specifieke vorm van bedrijf \- opslagloods' het maximum oppervlak aan bijgebouwen het aangegeven oppervlak mag bedragen. Binnen deze aanduiding wordt ook het gebruik als opslagloods mogelijk gemaakt.

#### 2\.15 Opslagloods Molenweg zuid 77 Urmond

Voor de locatie Molenweg zuid 77 te Urmond is op 4 mei 2016 een omgevingsvergunning verleend voor het realiseren van een loods die wordt gebruikt voor het opslaan en sorteren van aardappelen en het stallen van landbouwwerktuigen. Omdat de loods buiten het bouwvlak werd voorzien is afgeweken van het toenmalig geldende bestemmingsplan 'Kern Urmond\-Berg' (vastgesteld 13 november 2008\). In de tussentijd is het thans geldende bestemmingsplan 'Kern Urmond \- Kern Berg' vastgesteld. Hierbij is de bestaande situatie niet juridisch\-planologisch vastgelegd. De loods valt nog steeds buiten het bouwvlak.

Ten behoeve hiervan wordt op de verbeelding het bouwvlak aangepast ('opgeknipt') aan de hand van de vergunde situatie, zodat de boerderijwinkel en de opslagloods binnen het bouwvlak komen te vallen. Tevens wordt de aanduiding 'overige zone \- nieuwvestiging supermarkt uitgesloten' toegevoegd conform het facetbestemmingsplan supermarkten Stein. In de regels wordt daarbij bepaald dat de nieuwvestiging van een supermarkt ter plaatse van deze aanduiding wordt uitgesloten. Ondergeschikte detailhandel in de vorm van een boerderijwinkel tot een maximum oppervlak van 200 m2 blijft overeenkomstig het vigerende bestemmingsplan toegestaan.

#### 2\.16 Woonhuis Molenweg Zuid 4b te Urmond

Op 4 mei 2018 is een omgevingsvergunning verleend voor het realiseren van een woonhuis op de locatie Molenweg Zuid 4b te Urmond. Met deze vergunning wordt toegestaan dat het hoofdgebouw, zijnde de woning, in strijd met het geldende bestemmingsplan deels wordt gerealiseerd buiten het bouwvlak.

Om de juridisch\-planologische situatie te laten aansluiten bij de feitelijke situatie na realisatie van het bouwplan, wordt op de verbeelding het bouwvlak gewijzigd.

#### 2\.17 Woonhuis Molenweg Zuid 4a Urmond

Op 14 mei 2019 is een vergunning verleend voor het realiseren van een woonhuis op de locatie Molenweg Zuid 4a te Urmond. Met deze vergunning wordt toegestaan dat het hoofdgebouw zijnde de woning, in strijd met het geldende bestemmingsplan, deels wordt gerealiseerd buiten het bouwvlak.

Om de juridisch\-planologische situatie te laten aansluiten bij de feitelijke situatie na realisatie van het bouwplan, wordt op de verbeelding het bouwvlak gewijzigd.

Aangezien ten zuiden van de woningen aan de Molenweg Zuid 4 a en b nog twee percelen zijn gelegen met bouwtitels is er voor gekozen om de bouwvlakken van deze twee percelen op dezelfde wijze te wijzigen. Dit houdt in dat de afstand die tot de zijdelingse perceels grens wordt aangehouden 3 meter bedraagt.

### Hoofdstuk 3 Wijziging ten aanzien van de woningbouwprogrammering

Na de vaststelling en inwerkingtreding van de geldende kernplannen van de gemeente Stein is er, met het oog op de regionale woningbouwprogrammering, sprake geweest van een aantal gevallen waarbij een woningbouwtitel op een bepaalde locatie wordt 'onttrokken' ten behoeve van woningbouw op een andere locatie. Door de tijdelijke versoepeling van de compensatiesystematiek kan nu gebruik worden gemaakt van het elders onttrekken van een bouwtitel. Compensatie van de toevoeging van 1 woning wordt volgens deze systematiek gerealiseerd met de onttrekking van 1 resterende bouwtitel elders. Dit heeft ten opzichte van financiÃ«le compensatie de sterke voorkeur van de gemeente Stein, omdat daarmee de bestaande planvoorraad wordt gebruikt voor het realiseren van de juiste woning op de juiste plek.

Het betreft de volgende woningbouwtitels:

* Verplaatsing 1 woningbouwtitel naar Valderstraat tussen nr 8 en 16 te Stein versus onttrekken van 1 resterende bouwtitel op het perceel Kattekop 8 te Urmond.

* Verplaatsing 1 woningbouwtitel naar pand Raadhuisstraat 105 te Urmond versus onttrekken van 1 resterende bouwtitel op de percelen van de Veestraat.

* Verplaatsing 1 woningbouwtitel naar Schepersgats te (Oud\-)Stein versus onttrekken van een bouwtitel aan de Heerstraat Noord te Stein.

* Verplaatsing 1 woningbouwtitel naar De Halstraat 17 te Stein versus onttrekken van 1 resterende bouwtitel op het perceel Burgemeester Strijkersstraat tussen nr 12 en 14 te Urmond.

* Verplaatsing 1 woningbouwtitel naar Mauritsweg 77/77a te Stein versus onttrekken van 1 bouwtitel op de zijtuin van het eigen perceel.

* Verplaatsing 1 woningbouwtitel naar Havenstraat 22 te Stein versus onttrekken van 1 resterende bouwtitel op het perceel gelegen aan de Nattenhover Koestraat te Urmond.

* Verplaatsing 1 woningbouwtitel naar Einde 25a te Elsloo versus onttrekken van 1 resterende bouwtitel gelegen aan de Maarten Trompstraat te Elsloo.

* Wijzigen van 2 bestaande woningen Meerser Eindstraat 31/31a en Meerser Dijkweg 17 te Meers versus omzetten bedrijfswoning naar reguliere woning.

* Inpassen bestaande woning Kerkstraat 17 te Meers.

* Aanpassen planologisch kader aan huidige situatie ter plaatse van Secretaris Bootenplein 12 te Stein (Ã©Ã©n woning met kantoor).

De hierboven aangegeven wijzigingen zijn regionaal afgestemd in het bestuurlijk overleg Wonen Westelijke Mijnstreek van januari 2020\.

Met voorliggend plan wordt de 'uitwisseling' van bouwtitels juridisch\-planologisch vastgelegd door de mogelijkheid om een woning te realiseren op de betreffende locaties te verwijderen dan wel toe te voegen. Aan de woningbouwtitels die verplaatst worden zal een maximale houdbaarheid van 5 jaar na vaststelling van het bestemmingsplan worden gekoppeld

Het is mogelijk om in een bestemmingsplan, waarin een bouwmogelijkheid voor wonen wordt opgenomen, een wijzigingsbevoegdheid op te nemen waarmee na verloop van een gestelde termijn bij niet realisatie van de woningbouw de bouwmogelijkheid wordt weggenomen. Deze mogelijkheid is bevestigd in een uitspraak van de Afdeling bestuursrechtspraak van de Raad van State van 3 juli 2013 (bestemmingsplan Kerkrade Oost I).

Het wegnemen van bouwmogelijkheden kan worden gerealiseerd door de bestemming te wijzigen in een andere bestemming of door het wegnemen van een bouwvlak. Van belang is om alvorens over te gaan tot het toepassen van de een dergelijke wijzigingsbevoegdheid, belanghebbende te wijzen op het verlopen van de gestelde termijn en tevens nog een redelijke termijn te gunnen om alsnog gebruik te maken van de bouwmogelijkheid.

Naar aanleiding van de toevoeging van een woning op het perceel Kerkstraat 17 te Meers zullen tevens de regels van de bestemming 'Gemengd' van het bestemmingsplan 'Kern Meers' worden aangepast.

Het perceel Kerkstraat 17 heeft conform het vigerende bestemmingsplan 'Kern Meers' de enkelbestemming 'Gemengd' met functieaanduiding 'Horeca'. Op het betreffende perceel was steeds een friture gevestigd. Op 25 januari 2018 is het pand in de Basisregistratie Adressen en Gebouwen omgezet naar een woonfunctie en het pand is bewoond. Naar nu blijkt gaf het bestemmingsplan binnen de bestemming 'Gemengd' de mogelijkheid om 1 woning per bouwperceel te kunnen realiseren (het betrof dus een gebonden beschikking). De regeling in Meers wijkt op dit punt af van de regeling zoals gehanteerd bij de bestemming 'Gemengd' bij de andere kernplannen in de gemeente, waardoor het een ruimere mogelijkheid biedt voor het toevoegen van woningen.

Bij onderhavig veegplan zal deze omissie gecorrigeerd worden door de bestemmingsomschrijving zodanig aan te passen, dat deze aansluit bij de regeling zoals gehanteerd bij de bestemming 'Gemengd' bij de andere kernplannen.

### Hoofdstuk 4 Reststroken (grondverkoop/\-ruil)

Na de vaststelling en inwerkingtreding van de geldende kernplannen van de gemeente Stein is er sprake geweest van een aantal gevallen van grondverkoop en \-ruil. Het betreft veelal 'reststroken' welke onderdeel uitmaakten van de openbare ruimte en na verkoop door particulieren in gebruik zijn genomen bij hun woonperceel. Deze gronden zijn veelal als gevolg daarvan in gebruik voor woondoeleindenen en moeten overeenkomstig onder de bestemming 'Wonen' gebracht worden. Daarbij gaat het uitsluitend om het gebruik als erf bij een bestaande woning. Het bouwen van nieuwe woningen is op de betreffende gronden niet aan de orde.

In dit gewijzigde gebruik wordt voorzien door aan de verkochte en de aangrenzende woonpercelen toegevoegde gronden de bestemming 'Wonen' toe te kennen. Een bouwvlak wordt niet toegekend, wel de aanduiding 'bijgebouwen' indien de gronden behoren tot het achtererf. Op basis van deze laatste aanduiding is op de betreffende gronden het oprichten van bijgebouwen toegestaan.

In een drietal gevallen is de bestemming van het aangrenzende erf geen 'Wonen'. In die situaties wordt de bestemming gewijzigd naar de betreffende aangrenzende bestemming.

Het betreft de volgende locaties:

* Stadhouderslaan Stein (243 en 245\) (bestemming 'Groen' naar de bestemming 'Bedrijf' en 'Maatschappelijk')

* Ledderkenstraat 30 Stein (bestemming 'Verkeer' naar de bestemming 'Wonen')

* Kruisstraat 76 Stein (bestemming 'Verkeer' naar de bestemming 'Wonen')

* Mauritsweg 7 Stein (bestemming 'Verkeer' naar de bestemming 'Gemengd')

Elsloo

* Mergelakker 60 Elsloo (bestemming 'Groen' naar de bestemming 'Wonen')

* Kempken 9 Elsloo (bestemming 'Groen' naar de bestemming 'Wonen')

* Lijsterhof 2 Elsloo (bestemming 'Verkeer' naar de bestemming 'Wonen')

* Catsopperhof 7 (bestemming 'Verkeer' naar de bestemming 'Wonen')

* Stationsstraat 12 Elsloo (bestemming 'Verkeer' naar de bestemming 'Wonen')

Berg\-Urmond

* De Bath 17 Urmond (bestemming 'Natuur' naar de bestemming 'Wonen')

* Mauritslaan 39 Urmond (bestemming 'Verkeer' naar de bestemming 'Wonen')

* Kerkstraat 1 Urmond (bestemming 'Wonen' naar de bestemming 'Verkeer')

* Achter de Hegge 17 Berg (bestemming 'Verkeer' en 'Groen' naar de bestemming 'Wonen')

* Stegerweg 14 Berg (bestemming 'Verkeer' en 'Groen' naar de bestemming 'Wonen')

* Belikstraat (bestemming 'Groen' naar de bestemming 'Wonen'): Dit betekent dat deze gronden worden toegevoegd aan het plangebied van bestemmingsplan 'Kern Urmond\-Kern Berg

### Hoofdstuk 5 Ambtshalve wijzigingen

#### 5\.1 Algemeen

Na vaststelling en inwerkingtreding van de kernplannen is geconstateerd dat sprake is van een aantal omissies en/of ontwikkelingen. Deze worden door middel van ambtshalve wijzigingen doorgevoerd in het voorliggend plan. Hieronder worden de ambtshalve wijzigingen beschreven.

#### 5\.2 Basisschool Dr Schaepmanstraat Urmond

Op de hoek Henri Hermansstraat \- Ruys de Beerenbroucklaan \- Kruisstraat te Urmond bevond zich tot voor kort een voormalig schoolgebouw. Dit gebouw is inmiddels gesloopt en op de locatie zijn groenvoorzieningen gerealiseerd. Aan het betreffende perceel, dat was bestemd voor 'Maatschappelijk', zal nu de bestemming 'Groen' worden toegekend.

#### 5\.3 Raadhuisstraat 52 Urmond

Het bestaande voet\-/grindpad tussen Raadhuisstraat 50 en Raadhuisstraat 52 heeft een openbaar karakter en vormt een doorsteek tussen de Raadhuisstraat te Urmond en het voetpad over de dijk parallel aan het Julianakanaal. Dit voet\-/grindpad heeft momenteel de bestemming 'Wonen'. Binnen deze bestemming zijn alleen '(overige) daarbij behorende voorziening, zoals o.a. verhardingen' toegestaan. Hier valt een (openbaar) voet\-/grindpad niet onder. Derhalve word de bestemming aangepast naar de bestemming 'Verkeer'.

#### 5\.4 Julianastraat 1a Urmond

Bij de vaststelling van het bestemmingsplan 'Kern Urmond \- Kern Berg' is het op Julianastraat 1a gelegen horecapand bestemd als 'Wonen'. Deze bestemming stond het toenmalig daarin gevestigde cafetaria niet toe, en heeft daarnaast als onbedoeld gevolg dat ook toekomstige horecafuncties planologisch\-juridisch onmogelijk zijn gemaakt. Inmiddels is op deze locatie al geruime tijd geen horecazaak meer aanwezig, maar zijn er wel concrete plannen om hier in de nabije toekomst een (afhaal)restaurant te vestigen. Om de genoemde omissie te repareren en de vestiging van een restaurant toe te staan wordt de bestemming aangepast naar 'Gemengd' met de aanduiding 'horeca' tot en met categorie 3, waarbinnen door middel van een aanpassing van de regels de vestiging van horeca van ten hoogste categorie 3 wordt toegestaan.

#### 5\.5 Gemeentewerf Stadhouderslaan 245 Stein

De gemeentewerf/brandweerkazerne van de gemeente Stein aan de Stadhouderslaan 245 wordt aan de achterzijde uitgebreid. Het betreft uitsluitend een verruiming van het perceel ten behoeve van opslag. Bebouwing is op dit deel niet aan de orde. Ter plaatse van de uitbreiding wordt een halfverharding aangebracht en een aantal bomen gerooid. Tevens wordt tegen de nieuwe perceelsgrens van de gemeentewerf een grondwal aangelegd ten behoeve van de landschappelijke inpassing.

Om deze uitbreiding van de gemeentewerf planologisch\-juridisch mogelijk te maken wordt de bestemming 'Groen' gewijzigd in de bestemming 'Bedrijf' (zonder bouwvlak). Ter plaatse van de grondwal ten behoeve van de landschappelijke inpassing wordt in aansluiting op de aanduiding 'geluidwal' voor de aangrenzende bestaand geluidwal/\-scherm de aanduiding 'specifieke vorm van groen \- grondwal' opgenomen. In de regels wordt bepaald dat ter plaatse van deze aanduiding voorzien moet worden in de noodzakelijke landschappelijke inpassing.

#### 5\.6 Bakkerij Mauritsweg 9 Stein

Bij de vaststelling van het bestemmingsplan 'Kern Stein' is de op Mauritsweg 9 te Stein gelegen bakkerij bestemd als 'Wonen'. Deze bestemming staat de bestaande bakkerij niet toe. Dit heeft als onbedoeld gevolg dat de bestaande bakkerij planologisch\-juridisch onmogelijk is gemaakt. Om deze omissie te herstellen wordt het betreffende perceel als 'Gemengd' bestemd met de aanduiding 'detailhandel' in aansluiten op het aangrenzende perceel, dat ook onderdeel uitmaakt .

Tevens wordt de aanduiding 'overige zone \- nieuwvestiging supermarkt uitgesloten' toegevoegd, net als op het aansluitende perceel. In de regels wordt daarbij bepaald dat de nieuwvestiging van een supermarkt ter plaatse van deze aanduiding wordt uitgesloten.

#### 5\.7 Horeca Kelderstraat 24, 26, 28 Stein

Op de locatie Kelderstraat 24/26 bevindt zich momenteel horecapand, waarin de vestiging van een horecabedrijf op basis van de ter plaatse geldende bestemming 'Wonen' in beginsel niet is toegestaan.

Op de naastgelegen locatie Kelderstraat 28/28a is sprake van een soortgelijke situatie. Daar bevindt zich momenteel een cafetaria, dat op basis van de ter plaatse geldende bestemming 'Wonen' in beginsel niet is toegestaan.

Om deze omissie te herstellen, is ervoor gekozen om op de betreffende locatie de bestemming 'Wonen' te wijzigen naar 'Gemengd' met de aanduiding 'horeca'.

#### 5\.8 Rotonde Steinderweg Elsloo

Op de Steinderweg te Elsloo bevindt zich ter hoogte van de kruising met de Michiel de Ruyterstraat en de Sanderboutlaan een nieuwe rotonde. Deze rotonde bevindt zich deels in het plangebied van bestemmingsplan 'Businesspark Stein' (vastgesteld 21 maart 2019\) en deels in het plangebied van bestemmingsplan 'Kern Elsloo'. Op de betreffende locatie sluiten de plangrenzen van de betreffende bestemmingsplannen echter niet op elkaar aan, waardoor een kleine 'witte vlek' is ontstaan. Dit kan relatief eenvoudig worden gerepareerd door de plangrens en bestemmingsvlakken van het plan 'Kern Elsloo' op deze locatie te laten aansluiten op het bestemmingsplan 'Businesspark Stein'.

Dit betekent concreet dat de gronden van deze 'witte vlek' bestemd worden als 'Verkeer' conform de nieuwe situatie. Tevens worden de daarbij aansluitende dubbelbestemmingen, gebiedsaanduidingen en overige aanduidingen toegekend.

#### 5\.9 Meerser Koestraat 26a Meers

Ter plaatse van de Meerser Koestraat 26a te Meers is een bestaande woning met garage gelegen. Echter deze woning is niet planologisch\-juridisch geregeld in het bestemmingsplan 'Kern Meers' door het ontbreken van een bouwvlak. Op basis van het vigerende bestemmingsplan zijn alleen bijgebouwen en bouwwerken, geen gebouw zijnde, toegestaan.

Om de bestaande woning op correcte wijze planologisch\-juridisch te regelen moet op de verbeelding een bouwvlak toegevoegd worden en de begrenzing van de aanduiding 'bijgebouwen' hierop afgestemd worden.

### Hoofdstuk 6 Rijks\-, provinciaal, regionaal en gemeentelijk beleid

#### 6\.1 Algemeen

Als gevolg van deze bestemmingsplanherziening wijzigen de standpunten met betrekking tot deze beleidskaders van Rijk, provincie, regio en gemeente niet. Onderhavig bestemmingsplan is opgesteld om reeds verleende omgevingsvergunningen met ruimtelijke onderbouwing juridsch\-planologisch te vertalen, wijzigingen met betrekking tot de woningbouwprogrammering te regelen, reststroken op de juiste wijze te bestemmen en om fouten en omissies te repareren (ambtshalve wijzigingen). Het betreft dermate marginale aanpassingen van het bestemmingsplan binnen bestaand bebouwd gebied, dat deze van ondergeschikte aard zijn. Hiermee wordt geen afbreuk gedaan aan de oorspronkelijke planologische mogelijkheden in de kernen van de gemeente Stein. Het Rijks\-, provinciaal, regionaal en gemeentelijk beleid zijn hiermee niet in het geding.

#### 6\.2 Wijziging ten aanzien van de woningbouwprogrammering

De wijzigingen ten aanzien van de woningbouwprogrammering zijn in november 2019 ambtelijk besproken en in januari 2020 bestuurlijk geaccordeerd.

Hiermee zijn de wijzigingen ten aanzien van de woningbouwprogrammering beleidsmatig akkoord.

### Hoofdstuk 7 Milieuaspecten

#### 7\.1 Verleende omgevingsvergunningen

In het kader van de vergunningverlening heeft de afweging van de diverse milieuaspecten reeds bij de verlening van de betreffende omgevingsvergunning plaatsgevonden.

#### 7\.2 Wijziging ten aanzien van de woningbouwprogrammering

Door de wijziging van de woningbouwprogrammering worden op verschillende locaties nieuwe woningbouwtitels mogelijk gemaakt. Hiermee wordt het mogelijk gemaakt dat ter plaatse een milieugevoelig object in de vorm van een woning kan worden opgericht. Voor deze locaties dient beoordeeld te worden dat er sprake is van een goed woon en leefklimaat.

##### 7\.2\.1 Bodem

Voor de percelen Kattekop Urmond (perceel B4835 en B4194\), Valderstraat Stein (perceel G1643\) en Schepersgats Stein (perceel G1648 en G2109\) is een historisch vooronderzoek (Geonius, rapportnr. MA1909995\.R01\.V1\.0, d.d. 20 februari 2020, bijlage 1) uitgevoerd. Aanleiding voor dit vooronderzoek vormt de bestemmingsplanwijziging van de betreffende percelen zoals deze in onderhavig bestemmingsplan planologisch\-juridisch wordt geregeld.

Op basis van dit vooronderzoek kan het volgende geconcludeerd worden:

* Kattekop Urmond (1\): voor deze locatie zijn geen activiteiten te verwachten die tot een bodemverontreiniging hebben kunnen leiden. Derhalve wordt de uitvoering van een verkennend bodemonderzoek conform NEN5740 voor deze locatie niet noodzakelijk geacht. Daarnaast is ter plaatse van deze locatie geen asbestverdacht (plaat)materiaalen waargenomen die aanleiding geven tot het uitvoeren van een asbestonderzoek. Uit het vooronderzoekt blijkt dat voor deze locatie met betrekking tot asbest in bodem de hyopothese 'onverdacht' Verder onderzoek ten aanzien van asbest wordt dan ook niet noodzakelijk geacht.

* Valderstraat Stein (2\): een deel van deze loctaite blijt verdacht te zijn, vanwege het gebruik als parkeerterrein waarbij mogelijk lekkages/spills van motorvoertuigen in de bodem terecht zijn gekomen. Hierbij is de hypothese 'verdacht' van toepassing, waarbij wordt uitgegaan van de strategie 'heterogeen verdacht niet\-lijnvormig' VED\-HE\-NL uit de NEN5740\. Het overig deel van deze locatie is onverdacht waardoor een verkennend bodemonderzoek conform NEN5740 niet noodzakelijk is. Daarnaast wordt deze locatie, ter plaatse van de parkeerplaats vanwege mogelijk puinhoudend fundatiemateriaal onder de klinkers, als een asbest verdachte locatie aangemerkt met betrekking tot asbest in bodem. Hierbij is de hypothese 'verdacht' van toepassing, waarbij wordt uitgegaan van de strategie 'heterogeen verdacht' VED\-HE uit de NEN5707\.

* Schepersgats Stein (3\): deze locatie is verdacht voor bodemverontreiniging, vanweg de bedrijfsmatige activiteiten en mogelijke uitlogingvan het fundatiemateriaal. Vanweg de bedrijfsmatige activiteiten kan niet geconcluseerd worden dat geen verontreiniging in de bodem aanwezig is. De hypothese 'verdacht' is van toepassing, waarbij wordt uitgegaan van de strategie 'heterogeen verdacht niet\-ijnvormig' VED\-HE\-NL uit de NEN5740\. Daarnaast is op deze locatie sprake van een potentieel asbestverdachte locatie. Het betreft beide percelen. Op perceel G1648 zijn verspreid over het terrein sporen puin aangetroffen, die als asbestverdacht worden beschouwd. Perceel G 2109 wordt als een asbestverdachte locatie aangemerkt, gezien de fundatie die mogelijk asbest verdachte materialen bevat. Derhalve is met betrekking tot asbest in bodem de hypothese 'verdacht' van toepassing, waarbij wordt uitgegaan van de strategie âheterogeen verdachtâ VED\-HE.

Op basis van deze bevindingen wordt per locatie de volgende onderzoekshypothese en \-strategie voorgesteld.

![afbeelding "i_NL.IMRO.0971.BPVeegplan-0003_0001.png"](i_NL.IMRO.0971.BPVeegplan-0003_0001.png)

De overige woningbouwmogelijkheden betreffen de realisatie van een woning binnen bestaande bebouwing. Hiermee zijn geen bodemingrepen aan de orde en uit inventarisatie is gebleken dat voor deze locaties geen gevallen van eventuele bodemverontreiniging bekend zijn.

##### 7\.2\.2 Geluid

In het kader van onderhavig bestemmingsplan is een akoestisch onderzoek gevelwering/gevelbelasting (Bureau Geluid, rapportnummer 20194179, d.d. 2 maart 2020, bijlage 2) uitgevoerd in verband met de verplaatsing van enkel planologische woningbouwtitels naar elders (zie hoofdstuk 3). Het betreft de locaties:

* 1\. Valderstraat tussen nr. 8 en 16 te Stein (verplaatsing 1 woningbouwtitel);

* 2\. Raadhuisstraat 105 te Urmond (verplaatsing 1 woningbouwtitel);

* 3\. Schepersgats te (Oud\-)Stein (verplaatsing 1 woningbouwtitel);

* 4\. De Halstraat 17 te Stein (verplaatsing 1 woningbouwtitel);

* 5\. Mauritsweg 77/77a te Stein (verplaatsing 1 woningbouwtitel op eigen perceel);

* 6\. Havenstraat 22 te Stein (verplaatsing 1 woningbouwtitel);

* 7\. Meerser Eindstraat 31/31a en Meerser Dijkweg 17 te Meers (wijzigen van 2 bestaande woningen);

* 8\. Kerkstraat 17 te Meers (functiewijziging naar wonen);

* 9\. Secretaris Bootenplein 12 Stein (aanpassen planologisch kader aan huidige situatie);

* 10\. Meerser Koestraat 26a Stein;

* 11\. Secretaris Bootenlaan 12 Stein;

* 12\. Het Einde 25a Catsop.

Voor deze locaties is nagegaan in welke geluidszones de locatie ligt, is de geluidbelasting als gevolg van het wegverkeerslawaai en het industrielawaai bepaald, en is aangegeven voor welke locaties een procedure Hogere Grenswaarden dient te worden gevolgd. Tevens is aangegeven welke mogelijkheden er zijn voor verlaging van de gevelbelasting.

De locaties 2\-7\-8\-10\-12 zijn niet gelegen in een geluidszone. Voor deze locaties hoeft het aspect niet nader beschouwd te worden. De locaties 1\-3\-4\-5\-6\-9\-11 zijn gelegen binnen 1 of meerdere geluidszones. Voor het aspect geluid geldt voor deze locatie het volgende:

* Weg verkeerslawaai Mauritsweg: Voor de locatie 5 wordt de Mauritsweg niet aan de voorkeursgrenswaarde van 48 dB voor wegeverkeerslawaai voldaan. De maximaal toelaatbare grenswaarde voor nieuw te realiseren woningen in binnenstedelijk gebied (63 dB) of vervangende woningbouw (68 dB) wordt echter niet overschreden.

* Industrielawaai industrieterrein Chemelot: Voor locatie 3 wordt vanwege industrieterrein Chemelot voldaan aan de voorkeursgrenswaarde van 50 dB(A) voor industrielawaai. Voor de locaties 1\-4\-5(77a)\-6 bedraagt de geluidbelasting vanwege industrieterrein Chemelot ten hoogste 53 dB(A). Hiermee wordt niet voldaan aan de voorkeursgrenswaarde van 50 dB(A) voor industrielawaai. De maximaal toelaatbare grenswaarde van 55 dB(A) wordt echter niet overschreden. Voor locatie 5 (77\) is in het verleden al een procedure hogere grenswaarde doorlopen. Voor deze locatie hoeft niet nogmaals dezelfde procedure te worden doorlopen. Voor locatie 11 is in 2016 al een procedure hogere grenswaarde doorlopen met dezelfde waarde. Ook voor deze locatie geldt dan niet nogmaals dezelfde procedure hoeft te worden doorlopen.

* Industrielawaai Haven Stein: De geluidbelasting vanwege Haven Stein ter plaatse van de locaties 1\-4\-6 bedraagt ten hoogste 55 dB(A). Hiermee wordt niet voldaan aan de voorkeursgrenswaarde van 50 dB(A) voor industrielawaai. De maximaal toelaatbare grens van 55 dB(A) wordt echter niet overschreden.

Er zijn meerdere opties onderzocht voor verlaging van de gevelbelasting. Echter deze worden niet doelmatig geacht.

Voor de bovengenoemde locaties dient een hogere grenswaarde vanwege wegverkeerslawaai en industrielawaai te worden aangevraagd. In onderstaande tabel is dit overzichtelijk weergegeven.

| **rekenpunt \- gevel**   Â | **aan te vragen hogere waarde**   Â | | | **aantal woningen**   Â |

| --- | --- | --- | --- | --- |

| Â | wegverkeers\-lawaai Mauritsweg  dB Lden   Â | industrie\-lawaaiindustrieterreinChemelotdB(A) LAeq   Â | industrie\-lawaaiHaven Stein dB(A) LAeq   Â | Â |

| 1\. Valderstraat tussen 8 en 16 Stein   Â | \-   Â | 51   Â | 51   Â | 1 woning   Â |

| 4\. De Halsstraat 17/17A Stein   Â | \-   Â | 51   Â | 51   Â | 1 woning   Â |

| 5\. Mauritsweg 77 Stein   Â | 60   Â | \-   Â | \-   Â | 1 woning   Â |

| 5\. Mauritsweg 77a Stein   Â | 50   Â | 53   Â | \-   Â | 1 woning   Â |

| 6\. Havenstraat 22 Stein   Â | \-   Â | 51   Â | 55   Â | 1 woning   Â |

##### 7\.2\.3 Stikstof

In het kader van stikstofdepositie is voor onderhavig bestemmingsplan op twee maatgevende locaties waar woningbouw plaatsvindt een stikstoftoets (Aelmans, M190865\.002/GHO en M190865\.003/GHA, d.d. 28 februari 2020, bijlage 3 en 4) opgesteld in verband met de ligging ten opzichte van het dichtstbijzijnde Natura 2000\-gebied. Het betreft de locaties Kattekop 8/10 te Urmond en Meerser Eindstaat \- Meerser Dijkweg te Stein. De toets heeft betrekking op de realisatiefase en op de gebruikfase. Hiervoor is een inschatting gemaakt van de werkzaamheden met machines voor de bouwfase op betreffende locaties. Daarnaast is een inschatting gemaakt van het aantal verkeerwbewegingen in de bouw\- en gebruiksfase.

Uit de berekeningen met Aerius voor deze twee locaties blijkt dat er geen sprake is van stikstofdepositie op een voor stikstof gevoelig natuurgebied. De depositie bedraag 0,00 mol potentieel zuur/ha/jaar. Kortom negatieve effecten op instandhoudingsdoelejn van Natura 2000\-gebieden ten gevolge van stikstof kunnen met zekerheid worden uitgesloten. Deze uitkomsten geven derhalve geen aanleiding een Wnb\-vergunning aan te vragen of een verklaring van geen bedenkingen te vragen vanwege mogelijke effecten op Natura 2000\-gebieden.

Op basis van deze twee (maatgevende) stikstoftoetsen kan geconcludeerd worden dat de overige vergelijkbare woningbouwlocaties vanwege de ligging op groter afstand ook geen effecten hebben op Natura 2000\-gebieden.

Voor de locaties waar de woningbouwmogelijkheden komen te vervallen is reeds sprake van een woonbestemming. Deze gronden zijn reeds in gebruik als tuin c.q. erf. Door het komen te vervallen van de bouwtitel wijzigt dit gebruik niet. Alleen worden de bouwmogelijkheden beperkt tot het eventueel oprichten van bijgebouwen dan wel bouwwerken, geen gebouw zijnde, waar sprake is van de aanduiding 'bijgebouwen'.

#### 7\.3 Reststroken en ambtshalve wijzigingen

De reststroken (grondverkoop/\-ruil) en ambtshalve wijzigingen leiden niet tot nieuwe situaties waarvoor een milieubeoordeling noodzakelijk is. Het betreffend reeds bestaande situaties die voorzien worden van een adequate planologisch\-juridsche regeling.

### Hoofdstuk 8 Juridische opzet

#### 8\.1 Algemeen

##### 8\.1\.1 Wettelijk kader

Het wettelijk kader voor de inhoud en de vaststellingsprocedure van een bestemmingsplan wordt sinds 1 juli 2008 gevormd door de Wet ruimtelijke ordening (Wro) en is verder ingevuld door het Besluit ruimtelijke ordening (Bro) en de Regeling standaarden ruimtelijke ordening (Rsro). De Wro, het Bro en de Rsro bevatten regels ten aanzien van de (digitale) vormgeving, inhoud en raadpleegbaarheid van bestemmingsplannen, met als doel bestemmingsplannen uniform vergelijkbaar en uitwisselbaar te maken.

##### 8\.1\.2 Planonderdelen

Dit bestemmingsplan bestaat uit een verbeelding en planregels, die samen het juridisch deel van het bestemmingsplan vormen. Daarnaast gaat het bestemmingsplan vergezeld van onderhavige toelichting, die voorziet in de motivatie en onderbouwing van en de toelichting op de keuzes die zijn gemaakt om te komen tot de verbeelding en regels.

##### 8\.1\.3 Inhoud algemeen

Bij het opstellen van de verbeelding en regels van het bestemmingsplan is voldaan aan het bepaalde in de Wet ruimtelijke ordening (Wro), het Besluit ruimtelijke ordening (Bro) en de Regeling standaarden ruimtelijke ordening (Rsro). Voor het overige is zoveel mogelijk aangesloten bij de gemeentelijke standaarden en plansystematiek van de vigerende bestemmingsplannen voor de kernen van de gemeente Stein. De structuur van het plan is zodanig dat de verbeelding de primaire informatie geeft over de van toepassing zijnde bestemming. In de regels kan vervolgens worden teruggelezen welke gebruiks\- en bouwmogelijkheden voor de betreffende bestemming gelden. Behalve bestemmingen kan de verbeelding onder meer aanduidingen en maatvoeringsvlakken bevatten om binnen een bestemming te kunnen voorzien in maatwerk voor een bepaalde locatie. In dat geval zijn steeds ook regels verbonden aan deze aanduidingen en maatvoeringsvlakken.

##### 8\.1\.4 Verhouding tot de geldende kernplannen

Onderhavig veegplan voorziet binnen het plangebied in een partiÃ«le herziening van de in paragraaf 1\.1 van deze toelichting genoemde kernplannen zoals die van kracht zijn op het moment van vaststellen van dit plan. De regels van de geldende bestemmingsplannen voor de kernen blijven onverkort van kracht en worden slechts aangepast voor zover de regels van dit veegplan dat bepalen. Dit veegplan dient daarom altijd te worden gelezen in samenhang met het geldende 'moederplan' en vice versa.

##### 8\.1\.5 Regels

De regels zijn opgesteld conform de Standaard Vergelijkbare Bestemmingsplannen 2012 (SVBP 2012\), welke als bijlage onderdeel uitmaakt van de Rsro. De regels bevatten allereerst een toepassingsverklaring, waarmee wordt bepaald dat binnen het plangebied van dit bestemmingsplan de regels van de kernplannen van overeenkomstige toepassing zijn, met inachtneming van het bepaalde in dit bestemmingsplan (hoofdstuk 1\). Vervolgens zijn in hoofdstuk 2 de regels de specifieke herzieningen van de regels per kernplan opgenomen. Voor zover behoefte bestaat aan het opnemen van regels die niet zijn gebonden aan een specifieke bestemming, maar gelden voor het gehele dan wel een gedeelte van het plangebied, dan zijn de betreffende regels opgenomen in hoofdstuk 3 van de regels. In dit hoofdstuk is ook de wijzigingsbevoegdheid opgenomen ten behoeve van het koppelen van een maximale gebruiksmogelijkheid van 5 jaar na vaststelling van het bestemmingsplan aan de woningbouwtitels die verplaatst worden. Indien de betreffende regels betrekking hebben op slechts een gedeelte van het plangebied, dan wordt dat op de verbeelding aangegeven door middel van een zogenoemde gebiedsaanduiding.

#### 8\.2 Verbeelding

Voor alle aanpassingen c.q. reparaties, zoals in hoofdstuk 2, 3, 4 en 5 beschreven, zijn de bestemmingen afgesteld op het betreffende geldende kernplan, inclusief de specifieke aanduidingen voor het maatwerk. De dubbelbestemmingen of gebiedsaanduidingen zijn veelal Ã©Ã©n op Ã©Ã©n overgenomen.

#### 8\.3 Toelichting op de regels

Voor de binnen het plangebied voorkomende bestemmingen en aanduidingen zijn de relevante begrippen, meetvoorschriften en algemene regels van de betreffende kernplannen van toepassing, met inachtneming van het bepaalde in dit bestemmingsplan. Dit is bepaald in Artikel 1.

In Hoofdstuk 2 van de regels is per artikel aangegeven op welke wijze de regels van de afzonderlijke kernplannen worden herzien. Artikel 2 herziet de regels van het bestemmingsplan 'Kern Stein', Artikel 3 herziet de regels van het bestemmingsplan 'Kern Elsloo', Artikel 4 herziet de regels van het bestemmingsplan 'Kern Meers' en Artikel 5Â herziet de regels van het bestemmingsplan 'Kern Berg \- Kern Urmond'.

In Hoofdstuk 3 van de regels is, naast de standaard dubbeltelregel, de afwijkingsbevoegdheid opgenomen ten behoeve van het koppelen van een maximale gebruiksmogelijkheid van 5 jaar na vaststelling van het bestemmingsplan aan de woningbouwtitels die verplaatst worden.

In Hoofdstuk 4 zijn ten slotte de overgangsbepalingen en slotregel opgenomen.

### Hoofdstuk 9 De procedure

#### 9\.1 De te volgen procedure

Het bestemmingsplan doorloopt in het algemeen als (voor)ontwerp respectievelijk vastgesteld en onherroepelijk bestemmingsplan de volgende procedure, te weten:

a. Voorbereiding:

Vooroverleg met instanties

Watertoets

b. Ontwerp:

1e terinzagelegging (ontwerp bestemmingsplan)

c. Vaststelling:

Vaststelling door de Raad

2e terinzagelegging (vastgesteld bestemmingsplan)

d. Beroep:

Beroep bij Raad van State

#### 9\.2 Inspraak en vooroverleg

Aangezien de aanpassingen c.q. reparaties, zoals in hoofdstuk 2, 3, 4 en 5 beschreven, van ondergeschikte aard zijn en het veelal het planologisch\-juridisch regelen van de reeds bestaande situatie betreft is door de gemeente besloten om het bestemmingsplan niet ter inzage te leggen in het kader van de inspraak.

In het kader van de voorbereiding van dit bestemmingsplan zijn de gemeentelijke vooroverlegpartners niet om advies gevraagd op basis van artikel 3\.1\.1 Besluit ruimtelijke ordening. Het bestemmingsplan voorziet uitsluiten in het planologisch\-juridisch regele van de reeds bestaande situatie. Er zijn hiermee geen rijks\-, provinciale, regionale of gemeente belangen in het geding.

#### 9\.3 Zienswijzen

Het ontwerpbestemmingsplan heeft met ingang van 12 maart 2020 tot en met 22 april 2020, gedurende 6 weken, ter inzage gelegen. Gedurende deze periode zijn geen zienswijzen ontvangen.

#### 9\.4 Vaststelling

Op 28 mei 2020 heeft de gemeenteraad van Stein het bestemmingsplan gewijzigd vastgesteld.