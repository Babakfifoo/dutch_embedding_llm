ï»¿xml version\="1\.0" encoding\="UTF\-8"?

Bulkstraat \- Geluidzone: Toelichting

direct naar inhoud van Toelichting

Bulkstraat \- Geluidzone

========================

Toelichting

-----------

| Plan: | Bulkstraat \- Geluidzone |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.1674\.1116BULKSTRGELUID\-0601 |

* Vaststellingsbesluit

* Toelichting

* Bijlagen toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Planbeschrijving

+ 1\.1 Aanleiding en doel wijzigingsplan

+ 1\.2 Huidige en beoogde situatie

+ 1\.3 Afweging en conclusie

* Hoofdstuk 2 Bestemmingsplan en wijzigingsvoorwaarden

+ 2\.1 Geldende regeling

+ 2\.2 Toetsing aan wijzigingsvoorwaarden geldend bestemmingsplan

* Hoofdstuk 3 Toetsing aan planologische en overige aspecten

+ 3\.1 Toetsing aan beleid

+ 3\.2 Toetsing aan sectorale aspecten

* Hoofdstuk 4 Toelichting op het juridische plan

* Hoofdstuk 5 Maatschappelijke uitvoerbaarheid

### Hoofdstuk 1 Planbeschrijving

#### 1\.1 Aanleiding en doel wijzigingsplan

In het bestemmingsplan Bulkstraat (vastgesteld 24 maart 2016\) is een gebiedsaanduiding geluidzone opgenomen vanwege de geluidsproductie van de activiteiten bij het bedrijf aan de Plantagebaan 57 in Wouw. Deze geluidzone verbiedt het oprichten van geluidgevoelige objecten in deze zone tenzij in een akoestich rapport kan worden aangetoond dat voldaan kan worden aan Wet Geluidhinder.

Er zijn ontwikkelingen geweest bij het betreffende bedrijf die de geluidhinder van het bedrijf op de geprojecteerde woonbestemming reduceren. Een geluidzone ter plaatse van de woonbestemming in het bestemmingsplan Bulkstraat is daarom niet meer noodzakelijk. De wens is dan ook om de aanduiding te verwijderen en dus de beperkingen voor de te ontwikkelen woningen op te heffen. In het geldende bestemmingsplan is in de bestemming Wonen â 5 een wijzigingsbevoegdheid opgenomen voor het verwijderen van deze geluidzone ter plaatse van de gebiedsaanduiding 'wetgevingszone \- wijzigingsgebied 2'.

#### 1\.2 Huidige en beoogde situatie

De ligging van het plangebied is globaal weergegeven in figuur 1\.1\.

![afbeelding "i_NL.IMRO.1674.1116BULKSTRGELUID-0601_0001.jpg"](i_NL.IMRO.1674.1116BULKSTRGELUID-0601_0001.jpg)

Figuur 1\.1\. Ligging en situatie plangebied (luchtfoto: kadaster Nederland 2017\).

Het plangebied omvat het gebied dat in het bestemmingsplan Bulkstraat de bestemming Wonen heeft en de gebiedsaanduiding 'geluidzone'. Dit terrein is nu in gebruik als akkerbouwgrond. Het plangebied ligt ten zuiden van Wouw en ten westen van het bedrijf aan de Plantagebaan 57\.

Het doel van de wijziging is de voorwaarden die de gebiedsaanduiding 'geluidzone' aan de te ontwikkelen woningen stelt, op te heffen. Hierdoor is voor de ontwikkeling van de woningen niet langer verplicht om met een akoestisch rapport aan te tonen dat voldaan kan worden aan Wet Geluidhinder.

#### 1\.3 Afweging en conclusie

##### 1\.3\.1 Toetsing aan wijzigingsregels

De planontwikkeling is in hoofdstuk 2 getoetst aan het geldende bestemmingsplan en de daarin opgenomen wijzigingsvoorwaarden. Geconcludeerd is dat aan de wijzigingsvoorwaarden wordt voldaan.

##### 1\.3\.2 Toetsing aan planologische en overige aspecten

Voorliggende ontwikkeling is ook (in hoofdstuk 3) beoordeeld aan het beleid en sectorale aspecten, waaronder bedrijven en milieuhinder. Er gelden geen beleidsmatige, milieuhygiÃ«nische en andere belemmeringen voor de locatie.

##### 1\.3\.3 Conclusie

De uitgevoerde toetsen (zie hoofdstukken 2 en 3\) tonen aan dat er geen planologische belemmeringen zijn voor het voorgenomen project. Geconcludeerd wordt dat de wijzigingsbevoegdheid kan worden toegepast.

### Hoofdstuk 2 Bestemmingsplan en wijzigingsvoorwaarden

#### 2\.1 Geldende regeling

In figuur 2\.1 is een uitsnede van het bestemmingsplan 'Bulkstraat' weergegeven. Het plangebied heeft de bestemming Wonen. In lid 11\.1 van het betreffende bestemmingsartikel is het gebruik vastgelegd: aaneengebouwde woningen, twee\-aaneen gebouwde, geschakelde, vrijstaande grondgebonden woningen .

Daarnaast is de dubbelbestemming Waarde \- Archeologie \- 1 van toepassing op het plangebied en is een bouwvlak aanwezig. Ook zijn er maatvoeringsaanduidingen die het maximum aantal wooneenheden van 20 en de maximale bouw\- en goothoogte van respectievelijk 10 en 6 meter bepalen. De gebiedsaanduiding geluidzone ligt aan de oostzijde van het vlak met de bestemming Wonen. Hier is ook de wetgevingszone \- wijzigingsgebied 2 van kracht.

In lid 11\.7\.1 is een wijzigingsbevoegdheid opgenomen voor het verwijderen van de gebiedsaanduiding 'geluidzone' ter plaatse van de gebiedsaanduiding 'wetgevingszone \- wijzigingsgebied 2'.

Om deze bevoegdheid te kunnen toepassen, zal in ieder geval aan de wijzigingsvoorwaarden uit het bestemmingsplan moeten worden voldaan (zie paragraaf 2\.2). Daarnaast kunnen ook andere eisen of voorwaarden van belang zijn, bijvoorbeeld als er nieuw planologisch beleid of nieuwe wet\- of regelgeving is vastgesteld. Dit zal per geval moeten worden beoordeeld. In hoofdstuk 3 wordt hier nader op ingegaan.

![afbeelding "i_NL.IMRO.1674.1116BULKSTRGELUID-0601_0002.jpg"](i_NL.IMRO.1674.1116BULKSTRGELUID-0601_0002.jpg)Figuur 2\.1 Uitsnede bestemmingsplan Bulkstraat (bron: www.ruimtelijkeplannen.nl)

#### 2\.2 Toetsing aan wijzigingsvoorwaarden geldend bestemmingsplan

De wijzigingsvoorwaarden zijn vastgelegd in artikel 11 lid 11\.7\.1 van de regels. Daarin is bepaald dat burgemeester en wethouders bevoegd zijn om ter plaatse van de gebiedsaanduiding 'wetgevingszone \- wijzigingsgebied 2' de de gebiedsaanduiding 'geluidzone' van de verbeelding te verwijderen indien op basis van akoestisch onderzoek is aangetoond dat ter plaatse geen geluidzone (meer) aanwezig is.

Er is onderzoek uitgevoerd naar de milieuhinder van het bedrijf aan de Plantagebaan 57\. Uit het akoestisch onderzoek is gebleken dat geen sprake meer is van een geluidzone.

Daarnaast moet voldaan worden aan de procedureregels uit artikel 20 van het bestemmingsplan Bulkstraat. Deze luiden als volgt:

* Het ontwerpbesluit, houdende een ontheffing of wijziging als bedoeld in bovenstaande artikelen, ligt gedurende zes weken bij de gebruikelijke gemeentelijke informatiepunten voor belanghebbenden ter inzage.

* Burgemeester en wethouders geven van de nederlegging tevoren in Ã©Ã©n of meer dag\-, nieuws\- of huis\-aan\-huisbladen, die in de gemeente worden verspreid, en verder op de gebruikelijke wijze bekend.

* De bekendmaking houdt in de bevoegdheid van belanghebbenden om gedurende de termijn van terinzagelegging zienswijzen naar voren te brengen bij burgemeester en wethouders tegen het ontwerpbesluit.

Aan deze procedureregels zal worden voldaan. Hier wordt in hoofdstuk 5 verder op ingegaan.

### Hoofdstuk 3 Toetsing aan planologische en overige aspecten

#### 3\.1 Toetsing aan beleid

Na de vaststelling van het bestemmingsplan Bulkstraat is geen beleid of hogere wetgeving vastgesteld die een belemmering vormt voor het toepassen van de wijzigingsbevoegdheid. Voor zover sectorale wetgeving relevant is voor het nemen van het ruimtelijk besluit (de wijzigingsbevoegdheid), is hieraan getoetst in paragraaf 3\.2\. Het betreft vooral toetsing aan milieuwetgeving.

#### 3\.2 Toetsing aan sectorale aspecten

De aspecten bodemkwaliteit, archeologie en cultuurhistorie, water, ecologie, luchtkwaliteit, externe veiligheid en wegverkeerslawaai zijn niet relevant voor dit wijzigingsplan en hebben ook geen betrekking op de uitvoerbaarheid van het plan. In de toelichting van dit wijzigingsplan wordt hier dan ook niet aan getoetst.

##### 3\.2\.1 Milieuhinder \- relatie met omliggende (bedrijfs)functies

**Toetsingskader**

Voor de toetsing aan het aspect milieuhinder dient rekening te worden gehouden met de bepalingen uit de Wet milieubeheer, de Wet geluidhinder en de Wet algemene bepalingen omgevingsrecht (artikel 2\.25\). Daarnaast geldt op basis van jurisprudentie dat te allen tijde sprake moet zijn van een "goede ruimtelijke ordening". Voldaan moet worden aan wettelijke milieueisen indien sprake is van een milieuhinderlijk en/of milieugevoelige functie. Daarbij moet ter plaatse van de nieuw te bouwen woningen een goed woon\- en leefmilieu kan worden gegarandeerd en rekening gehouden worden met de bedrijfsvoering en milieuruimte van de omliggende bedrijven.

*VNG\-publicatie*

In de VNG\-publicatie 'Bedrijven en milieuzonering'is een richtafstandenlijst opgenomen voor activiteiten van bedrijven in relatie tot het omgevingstype rustige woonwijk. In deze lijst zijn bedrijven op grond van hun potentiele milieubelasting ingedeeld in zes categorieen. De richtafstand geldt tussen enerzijds de grens van de bestemming die bedrijven (of andere milieubelastende functies) toelaat en anderzijds de uiterste situering van de gevel van een woning (of andere milieugevoelige functie) die volgens het (bestemmings)plan of via vergunningvrij bouwen mogelijk is.

**Toetsing**

*Omgevingstype*

Het plangebied is te kenschetsen als gemengd gebied zoals bedoeld in de genoemd VNG\-publicatie. Een gemengd gebied is volgens de VNG\-publicatie een gebied met een matige tot sterke functiemenging. Gebieden die direct langs de hoofdinfrastructuur liggen, behoren eveneens tot het omgevingstype gemengd gebied. Dat is hier het geval in verband met de ligging aan de spoorlijn.

*Bestaande situatie*

De milieucontour die nu over het plangebied ligt is ingesteld als gevolg van de activiteiten van het bedrijf aan de Plantagebaan 57\. Het bestaande bedrijf richt zich op het verhandelen, verhuren en repareren van grote machines voor de (wegen)bouw en onderdelen daarvan. Ter plaatse worden machines en onderdelen gerepareerd, uit elkaar gehaald, opgeslagen en verhandeld.

In het bestemmingsplan "Bulkstraat" is het bedrijf aangeduid als milieucategorie 4\.1, als zijnde een machinefabriek (SBI\-code 29 \- zie tabel 2\). De grootste richtafstand voor een dergelijk bedrijf is 200 meter ten gevolge van het milieaspect geluid. Er is echter een ontwerpbeschikking voor de omgevingsvergunning voor onder andere de bouw van een loods en voor de milieuvergunning (bijlage 2 en 3). In de ruimtelijke onderbouwing (bijlage 1) die hiervoor gemaakt is, is ook de milieucategorie opnieuw geÃ«valueerd en is akoestisch onderzoek uitgevoerd (zie ook paragraaf 3\.2\.2).

Op het bedrijf worden geen machines geproduceerd of vervaardigd, alleen opgeslagen en gerepareerd. Een milieucategorie behorend bij een groothandel in machines en apparaten voor de bouwnijverheid , komt dichter in de buurt dan de categorie âMachine\- en apparatenfabrieken' die in het kader van de vaststelling van het bestemmingsplan 'Bulkstraat' is gekozen. In tabel 1 zijn de afzonderlijke bedrijfshandelingen (reparatie, opslag, verhuur) ook in beeld gebracht. Telkens blijkt de activiteit minder belastend te zijn dan een machinefabriek. Dat wordt nog ondersteund door het akoestisch onderzoek (zie paragraaf 3\.2\.2), waaruit blijkt dat op een afstand van 50 m het gewenste geluidsniveau wordt bereikt (geluid is in alle bedrijfsvormen in tabel 1 de bepalende factor).

Op grond van het bovenstaande kan ervan worden uitgegaan dat het bedrijf de milieucategorie 3\.2 heeft, met een afstand van 50 m tot de dichtstbijzijnde gevoelige bestemming. Als uitgegaan wordt van een omgevingstype "rustige woonwijk" dient een afstand van 100 m aangehouden te worden.

**Tabel 1 \- richtafstanden voor diverse milieubelastende activiteiten**

| SBIcode    Â | omschrijving    Â | Afstanden in meter   Â | | | | | | |

| --- | --- | --- | --- | --- | --- | --- | --- | --- |

| Â | Â | geur    Â | stof    Â | geluid    Â | gevaar    Â | Afst. A    Â | Cat.    Â | Afst. B   Â |

| 29    Â | Machine\- enapparatenfabrieken, p.o. X2000 m2   Â | 50    Â | 30    Â | 200    Â | 30    Â | 200    Â | 4\.1    Â | 100   Â |

| 5162   Â | Groothandel in machines enapparaten, machines voorde bouwnijverheid   Â | 0   Â | 10   Â | 100   Â | 10   Â | 100   Â | 3\.2   Â | 50   Â |

| 502    Â | Groothandel in vrachtauto's(incl. import)    Â | 10   Â | 10   Â | 100   Â | 10   Â | 100   Â | 3\.2   Â | 50   Â |

| 713   Â | Verhuurbedrijven voormachines en werktuigen   Â | 10   Â | 0   Â | 50   Â | 10   Â | 50   Â | 3\.1   Â | 30   Â |

| 502   Â | Reparatiebedrijf auto's   Â | 10   Â | 0   Â | 30   Â | 10   Â | 30   Â | 2   Â | 10   Â |

| Afst. A \= grootste afstand, afstand in rustige woonwijk; Afst. B \= afstand 1 categorie lager \= afstand ingemengd gebied; bron: VNG: Bedrijven en Milieuzonering, 2009\.   Â | | | | | | | | |

Op afbeelding 3\.1 is de afstandslijn van 100 m ten opzichte van het bedrijf (rood) getrokken. Deze afstand komt overeen met de vereiste afstand in een rustige woonomgeving. Duidelijk zichtbaar is dat de bestemming Wonen in het bestemmingsplan Bulkstraat ruim daarbuiten liggen, dus zeker ook buiten de minimale afstand van 50 m. De aanwezigheid van het bedrijf heeft dus geen negatieve invloed op het toekomstig woon\- en leefmilieu in het gebied Bulkstaat. De geluidscontour is daarom niet langer actueel.

![afbeelding "i_NL.IMRO.1674.1116BULKSTRGELUID-0601_0003.jpg"](i_NL.IMRO.1674.1116BULKSTRGELUID-0601_0003.jpg)

Afbeelding 3\.1\. Globale weergave van de afstandscirkel van de nieuwe situatie (rood), ten opzichte van de gevoelige functie Wonen in het bestemmingsplan Bulkstraat.

**Conclusie**

Er is geen belemmering vanuit het aspect bedrijven en milieuzonering voor het verwijderen van de geluidzone.

##### 3\.2\.2 Geluid

Recent is er een onderzoek bedrijfslawaai uitgevoerd ter plaatse van het bedrijf aan de Plantagebaan 57 ten behoeve van de milieuvergunning. In de betreffende rapportage wordt het volgende geconcludeerd:

"In opdracht van Handelsonderneming J.\&TH. van der Veldt te Wouw is door M\+P akoestisch onderzoek verricht in het kader van de aanvraag van een revisievergunning voor deze inrichting, gelegen aan de Plantagebaan 57 te Wouw.

De bedrijfsactiviteiten van J.\&TH. van der Veldt omvatten het handelen in bouwkundig materieel, grondverzetmachines en ander motorisch aangedreven materiaal en in onderdelen daarvan. Op het terrein van de inrichting vindt opslag, inspectie en zo nodig onderhoud en reparatie van het handelsgoed plaats. Het akoestisch onderzoek wordt opgesteld ten behoeve van de aanvraag van een revisievergunning in verband met nieuwbouw van een hal en de actualisatie van de bedrijfssituatie.

Het onderzoek is gebaseerd op geluidsmetingen, die zijn uitgevoerd ter bepaling van het geluidsvermogen van de relevante geluidsbronnen en de bedrijfssituatie die is samengesteld in overleg met het bedrijf.

Met behulp van een rekenmodel is de geluidsbelasting berekend bij de omliggende woningen. Uit de berekeningen blijkt dat in het algemeen wordt voldaan aan de aangehouden voorkeursgrenswaarden. Uitzondering hierop zijn de maximaal optredende geluidsniveaus in de avondperiode en de indirecte hinder, die beide wel voldoen aan de aan te houden grenswaarden. Hierbij wordt tevens het te garanderen binnenniveau in de woningen gewaarborgd.

Op de nieuwe woonbestemmingen in het bestemmingsplan Bulkstraat wordt voldaan aan de vereiste 45 dB(A) contour. Ons inziens is de aangevraagde bedrijfssituatie vergunbaar."

Hieruit blijkt dat het bedrijf voldoet aan de akoestische randvoorwaarden en dat het woonmilieu in de woningen in de omgeving gewaarborgd is. Doordat een deel van het bedrijfsproces zich naar binnen verplaatst, zal sprake zijn van een geluidsreductie. Dit betekent dat op de planlocatie sprake is van een aanvaardbaar leef\- en woonmilieu en aanvullende akoestische maatregelen niet noodzakelijk zijn bij de ontwikkeling van woningen. Een geluidzone om deze te beschermen is derhalve niet noodzakelijk.

**Conclusie**

Het aspect geluidhinder staat de beoogde ontwikkeling niet in de weg.

### Hoofdstuk 4 Toelichting op het juridische plan

Dit wijzigingsplan is een wijziging van het geldende bestemmingsplan 'Bulkstraat' (hierna: basisplan) zoals dat op 24 maart 2016 door de gemeenteraad van Roosendaal is vastgesteld. De wijziging vindt plaats op basis van de wijzigingsbevoegdheid zoals opgenomen in artikel 11, lid 11\.7\.1 van dat basisplan. Op basis van die bepaling is de gebiedsaanduiding 'geluidzone' verwijderd.

Omdat sprake is van een wijzigingsbevoegdheid is het opstellen van een complete set regels niet noodzakelijk en volstaat een verwijzing naar de regels van het basisplan. De regels van de bestemmingen 'Wonen' en 'Waarde \- Archeologie \- 1' uit het basisplan zijn daarmee van toepassing. Ook de maatvoeringsaanduidingen zijn onveranderd van toepassing.

Verder dienen volgens paragraaf 3\.2\. van het Besluit ruimtelijke ordening standaardregels in bestemmingsplannen te worden opgenomen. In artikel 1\.1\.1 sub 3 van dat besluit is bepaald dat onder een bestemmingsplan ook een wijzigings\- of uitwerkingsplan als bedoeld in artikel 3\.6\. eerste lid onder a of b van de Wet ruimtelijke ordening wordt verstaan. Om deze reden zijn ook een Anti\- dubbeltelregelÂ en Overgangsrecht opgenomen.

### Hoofdstuk 5 Maatschappelijke uitvoerbaarheid

Het wijzigingsplan wordt direct in de vaststellingsprocedure gebracht, waarbij belanghebbenden de mogelijkheid hebben om een zienswijze naar voren te brengen.