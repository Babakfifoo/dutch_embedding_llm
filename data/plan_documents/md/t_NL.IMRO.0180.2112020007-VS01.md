## **DE STREEK, WIJZIGINGSPLAN GEMEENTEWEG 210 TE STAPHORST**

B+O STEDENBOUW B.V.

1

2 MAART 2020

| Plan:     | De Streek, wijzigingsplan Gemeenteweg 210 te Staphorst |
|-----------|--------------------------------------------------------|
| Plantype: | Wijzigingsplan                                         |
| Status:   | Vastgesteld                                            |
| IMRO-idn: | NL.IMRO.0180.2112020007                                |

# **B+O** STEDENBOUW B.V.

## **INHOUDSOPGAVE**

| 1. Inleiding                                  | 7  | 5.2 Provinciaal beleid                        | 20 |
|-----------------------------------------------|----|-----------------------------------------------|----|
| 1.1 Aanleiding                                | 7  | 5.3 Gemeentelijk beleid                       | 24 |
| 1.2 Plangebied                                | 7  | 5.4 Conclusie beleid m.b.t. initiatief        | 27 |
| 1.3 Vigerende planologische situatie          | 7  | 6. Milieu- en Omgevingsaspecten               | 28 |
| 1.4 Strijdigheid vigerend bestemmingsplan     | 9  | 6.1 Brandveiligheid                           | 28 |
| 2. Beschrijving plangebied                    | 11 | 6.2 Milieueffectrapportage                    | 28 |
| 2.1 Bestaande situatie                        | 11 | 6.3 Duurzaamheid                              | 28 |
| 2.2 Ontstaansgeschiedenis                     | 11 | 6.4 Bodem                                     | 28 |
| 2.3 Hydrologie                                | 11 | 6.5 Geluid                                    | 29 |
| 2.4 Lanschaps- en natuurwaarden               | 11 | 6.6 Luchtkwaliteit                            | 29 |
| 2.5 Archeologie en cultuurhistorie            | 12 | 6.7 Geur                                      | 30 |
| 2.6 Stedenbouwkundige waarden                 | 12 | 6.8 Bedrijven en milieuzonering               | 31 |
| 3. Randvoorwaarden                            | 13 | 6.9 Externe veiligheid                        | 32 |
| 3.1 Beeldkwaliteitseisen                      | 13 | 6.10 Water                                    | 32 |
| 3.2 Ruimtelijke en landschappelijke inpassing | 13 | 6.11 Klimaatadaptatie                         | 34 |
| 3.3 Doorvertaling naar initiatief             | 16 | 6.12 Archeologie en cultuurhistorie           | 34 |
| 4. Ruimtelijke kwaliteit                      | 17 | 6.13 Flora en fauna                           | 34 |
| 4.1 Gebruikswaarde                            | 17 | 6.14 Verkeer                                  | 35 |
| 4.2 Belevingswaarde                           | 17 | 6.15 Parkeren                                 | 35 |
| 4.3 Toekomstwaarde                            | 19 | 6.16 In- en uitritten                         | 35 |
| 4.4 Conclusie                                 | 19 | 6.17 Verlichting                              | 35 |
| 5. Beleidskader                               | 20 | 6.18 Gezondheid                               | 35 |
| 5.1 Rijksbeleid                               | 20 | 6.19 Relatie met andere toestemmingsvereisten | 35 |

|                            | 7. Sociale component                   | 36 |
|----------------------------|----------------------------------------|----|
|                            | 7.1 Sociale veiligheid                 | 36 |
|                            | 7.2 Zorg                               | 36 |
|                            | 7.3 Maatschappelijke functies          | 36 |
|                            | 7.4 Sociale woningbouw                 | 36 |
|                            | 7.5 Overig                             | 36 |
|                            | 8. Uitvoerbaarheid                     | 37 |
|                            | 8.1 Economische uitvoerbaarheid        | 37 |
|                            | 8.2 Maatschappelijke uitvoerbaarheid   | 37 |
|                            | 8.3 Burgerparticipatie                 | 37 |
|                            | 8.4 Inspraak en vooroverleg            | 37 |
|                            | 8.5 Recht van overpad                  | 37 |
|                            | 8.6 Kabels en leidingen                | 37 |
|                            | 8.7 Bereikbaarheid                     | 37 |
|                            | 8.8 Tijdelijke opslag grond            | 37 |
|                            | 9. Juridische aspecten                 | 38 |
|                            | 9.1 Algemeen                           | 38 |
|                            | 9.2 Opbouw regels                      | 38 |
|                            | 9.3 Bouwregels                         | 38 |
|                            | 9.4 Gebruiksregels                     | 39 |
|                            | 9.5 Voorwaardelijke verplichtingen     | 39 |
| 10. Handhaafbaarheid<br>40 |                                        |    |
|                            | 10.1 Wijze van handhaafbaarheid regels | 40 |

| Bijlagen |                                         | 41 |
|----------|-----------------------------------------|----|
|          | 1. Verkennend bodem- en asbestonderzoek | 41 |
|          | 2. Milieuadvies geur                    | 41 |
|          | 3. Watertoets                           | 41 |
|          | 4. Quickscan natuurwaarden onderzoek    | 41 |
| Colofon  |                                         | 43 |

Afbeelding 1.1: Ligging van het plangebied ten opzichte van Staphorst (Bron: PDOK)

## **1. INLEIDING**

## **1.1 Aanleiding**

De initiatiefnemer is voornemens de agrarische bedrijfsvoering aan de Gemeenteweg 210 te beëindigen. Wens is dat de locatie een woonbestemming krijgt. De bestaande boerderij zal worden gesplitst in twee wooneenheden. Op achtergelegen weiland zal een nieuw woonhuis worden gerealiseerd met inpandige werkplaats. Bedrijven behorende tot de categorieën 1 en 2 van de Staat van bedrijven, waaronder meubelmakerij, kunnen bij vergunning worden toegestaan als nevenactiviteit van de woonactiviteit (lid 22.5, sub a) en mag maximaal 50% van de oppervlakte van het hoofdgebouw betreffen.

Binnen het Veegplan De Streek zijn mogelijkheden opgenomen om middels wijzigingsbevoegdheden de bestemming agrarisch met waarden om te zetten naar wonen - 1 en de boerderij te splitsen in twee wooneenheden. Het nieuwe woonhuis op achter gelegen weiland kan worden toegestaan middels een algemene wijzigingsregel die het college de mogelijkheid geeft toepassing te geven aan het Open plekken-beleid via een wijzigingsplan. Voorliggend document voorziet voorgenomen ontwikkeling in toetsing. Het toont aan dat voorgenomen ontwikkeling in overeenstemming is met een goede ruimtelijke ordening en planologisch verantwoord is.

## **1.2 Plangebied**

Het plangebied betreft een perceel binnen de bebouwde kom van Staphorst, in de gemeente Staphorst, met adres Gemeenteweg 210. Kadastraal is het plangebied bekend als gemeente Staphorst, sectie AA, nummers 4763. De ligging van het plangebied ten opzichte van Staphorst en de Gemeenteweg is weergegeven in afbeelding 1.1.

## **1.3 Vigerende planologische situatie**

Het Veegplan De Streek bestaat uit de volgende stukken:

- verbeelding en renvooi
- regels (met bijbehorende bijlagen)
- toelichting (met bijbehorende bijlagen)

*1.3.1 Huidige planologische regiem* Het plangebied is gelegen binnen de begrenzing van het bestemmingsplan "Veegplan De Streek". Dit bestemmingsplan is vastgesteld op 9 juli 2019 door de gemeenteraad van Staphorst. In dit bestemmingsplan is het plangebied bestemd tot 'Agrarisch met waarden'. Daarnaast is het plangebied voorzien van de dubbelbestemmingen 'Waarde - Beschermd dorpsgezicht' en 'Waarde - Steeg'. Ter plaatse van de bestaande boerderij is er de bouwaanduiding 'Karakteristiek' en de functieaanduiding 'specifieke vorm van agrarisch kleinschalig'.

In afbeelding 1.2 is een uitsnede van de verbeelding behorende bij het geldende bestemmingsplan opgenomen. Het plangebied is daarbij indicatief weergegeven met de magenta kaders. Voor de exacte begrenzing wordt verwezen naar de verbeelding.

*1.3.2 Beschrijving bestemmingen en aanduidingen* 'Agrarisch met waarden'

De voor 'Agrarisch met waarden' aangewezen gronden zijn ondermeer bestemd voor agrarische bedrijven, al dan niet in combinatie met nevenactiviteiten. Daarbij heeft de locatie als extra functieaanduiding 'Specifieke vorm van agrarisch - kleinschalig' en heeft de bestaande boerderij als bouwaanduiding 'Karakteristiek'.

Voor het bouwen van gebouwen en overkappingen gelden de volgende regels:

■ gebouwen en overkappingen mogen uitsluitend worden opgericht binnen een bouwvlak;

■ de gezamenlijke oppervlakte van bedrijfsgebouwen en overige aan- en uitbouwen, bijgebouwen en overkappingen binnen een bouwperceel, per bedrijf gelegen in een bouwvlak welke de aanduiding kent: 'specifieke vorm van agrarisch - kleinschalig' ten hoogste 200 m2 , dan wel de bestaande oppervlakte indien deze meer is;

■ de gezamenlijke oppervlakte van gebouwen en overkappingen binnen een bouwvlak waarin geen aanduiding 'specifieke vorm van agrarisch kleinschalig' is geplaatst bedraagt niet meer dan de bestaande oppervlakte;

■ de bouwhoogte mag niet meer dan 10 m en de goothoogte mag niet meer dan 3 m bedragen, dan wel niet meer dan de hoogtes van het bestaande gebouw indien deze meer bedragen;

■ de bedrijfsgebouwen en overige aan- en uitbouwen, bijgebouwen en overkappingen

DE STREEK, WIJZIGINGSPLAN GEMEENTEWEG 210 TE STAPHORST Dossierstatus: vastgesteld

**Plannaam: De Streek** Datum afdruk: 2019-01-10

Naam overheid: gemeente Staphorst IMRO-versie: IMRO2008

Type plan: bestemmingsplan Plan datum: 2013-06-11

Planidn: NL.IMRO.0180.2102011001-VS02 Planstatus: vastgesteld

worden ten minste 1 m achter de voorgevel van de bedrijfswoning gebouwd, dan wel ten minste de bestaande afstand indien deze minder bedraagt;

■ de afstand tot de zijdelingse bouwperceelgrens mag niet minder dan 3 m bedragen, dan wel niet minder dan de afstand van het bestaande gebouw tot die perceelgrens indien deze minder bedraagt; Bij omgevingsvergunning kan worden afgeweken van het bepaalde voor de bouw van gebouwen met een oppervlakte van ten hoogste 150 m² buiten het bouwvlak, met dien verstande dat;

■ de afstand van de gebouwen tot een gevel van een woning op een ander bouwperceel ten minste 10 m bedraagt;

'Waarde - Beschermd dorpsgezicht'

De voor 'Waarde - Beschermd dorpsgezicht' aangewezen gronden zijn, behalve voor de andere daar voorkomende bestemming(en), mede bestemd voor behoud, herstel en versterking van het karakteristieke dorpsgezicht (De Streek) zoals dat is verwoord in de aanwijzing dorpsgezicht d.d. 18 oktober 1993 en het document 'Staphorst een eigen wereld' van 31 mei 2005 en dat met name wordt gekenmerkt door:

■ het verkavelingspatroon van de percelen, waaronder mede begrepen het water- en wegenpatroon en de groenstructuur in de vorm van singelbeplanting;

■ de stegen (erfontsluitingswegen) bestraat met klinkers;

■ de architectuur van gebouwen, zoals de forse Staphorsterboerderij (type Hallehuis) en nieuwere

Pagina 1 van 2

Afbeelding 1.2: Uitsnede verbeelding geldende bestemmingsplan (Bron: www.ruimtelijkeplannen.nl)

Disclaimer: Er kunnen op geen enkele wijze rechten worden ontleend aan, noch aanspraak gemaakt worden op

zorgvuldigheid wordt betracht, bestaat de mogelijkheid dat bepaalde informatie (na verloop van tijd) verouderd is

de inhoud van deze afdruk. Hoewel bij de samenstelling van de inhoud van deze afdruk de grootst mogelijke

of niet (meer) correct is. Het Kadaster is niet aansprakelijk voor de eventuele schade die zou kunnen

voortvloeien uit het gebruik van gegevens van de afdruk.

bebouwing die qua schaal, situering en bouwstijl past in het historische bebouwingsbeeld;

■ de plaatsing van gebouwen op de percelen achter elkaar, op wisselende afstanden en bijna altijd met de nok in het verlengde van de aanliggende steeg;

■ de verspringingen in de rooilijn van de voorgevels van boerderijen die zijn gericht op de Gemeenteweg en de Oude Rijksweg;

■ de groenstructuur voor de rooilijn en de daartussen liggende open groengebieden, alsmede de beplanting op en rondom erven die bijdraagt aan het besloten karakter van het dorp en de afgrenzing naar het buitengebied.

#### 'Waarde - Steeg'

De voor 'Waarde - Steeg' aangewezen gronden zijn, behalve voor de andere daar voorkomende bestemming(en), mede bestemd voor verkeers- en verblijfsdoeleinden ten behoeve van de ontsluiting van aanliggende erven. Het is verboden te bouwen binnen deze bestemming.

#### **1.4 Strijdigheid vigerend bestemmingsplan**

Het wijzigen van de bestemming 'agrarisch met waarden' naar de bestemming 'wonen - 1' kan worden gerealiseerd middels de wijzigingsbevoegdheid opgenomen onder lid 4.7 onder a. Vervolgens kan middels lid 22.6 onder b de huidige boerderij worden gesplitst in twee wooneenheden. Het oprichten van een nieuwe woning conform het Open plekken-beleid is mogelijk via een algemene wijzigingsregel van het college die is opgenomen. Een erfinrichtingsplan wordt

als voorwaarde aan de toepassing van het Open plekken-beleid gesteld. Conform lid 22.5, sub a kan ten behoeve van de meubelmakerij worden afgeweken van de gebruiksregels. Deze afwijking maakt de vestiging van bedrijven behorende tot de categorieën 1 en 2 van de Staat van bedrijven op de locatie mogelijk.

In het Open plekken-beleid worden daarnaast voorwaarden gesteld aan de invulling van open plekken langs dwarswegen. De Luchiesweg is een van deze dwarswegen. Uitgangspunt voor de Luchiesweg is dat aan beide zijden beperkte ruimte is voor extra bebouwing. De Luchiesweg kent een lage bebouwingsconcentratie en kent daarom de mogelijkheid tot uitbreiding voor maximaal 1 bouwmassa per zijde. Voor dit gebied, met name de zuidzijde van de Luchiesweg, wenst de gemeente een zekere openheid aan te houden, omdat aan de andere zijde van de Akkerweg (waar de Luchiesweg op uit komt) het nieuwe bedrijventerrein "Oosterparallelweg" wordt gerealiseerd. Zo wordt teveel verdichting tussen het beschermd dorpsgezicht en het bedrijventerrein voorkomen, en wordt een groene buffer gehandhaafd. De ontwikkeling vindt plaats tussen de bestaande bebouwing en zal niet leiden tot een uitbreiding van de bebouwingscontour. Daarmee wordt de groene buffer tussen woongebied en het bedrijventerrein niet aangetast. Ook streeft de gemeente naar een geleidelijke groei aan het lint. Hiermee wil de gemeente voorkomen dat er teveel ontwikkelingen in korte tijd plaats vinden. Nabij het plangebied heeft in de afgelopen 15 jaar 1 ontwikkeling aan de

zuidwestzijde van de Luchiesweg plaatsgevonden. Zodoende is de realisatie van een nieuw woonhuis in overeenstemming met de gewenste geleidelijke ontwikkeling.

Het bouwvlak dat op het perceel aanwezig is wordt met de bestemmingswijziging van agrarisch naar wonen normaliter direct om de bestaande bebouwing heen gelegd. Daarmee wordt het bouwvlak zo verkleind dat er ter plaatse van het nieuwe woonhuis geen bouwvlak meer aanwezig is. Daarom zal er middels de toepassing van het Open plekken-beleid op de open plek een nieuw bouwvlak worden toegevoegd. In de uiteindelijke situatie zal er een bouwvlak om de bestaande boerderij en een bouwvlak om het nieuwe woonhuis aanwezig zijn.

#### *1.4.1 Leeswijzer*

Na deze inleiding wordt in hoofdstuk 2 een beschrijving van de huidige situatie in het plangebied gegeven. Hoofdstuk 3 omvat de randvoorwaarden die voor de ontwikkeling relevant zijn. Hoofdstuk 4 bevat de planbeschrijving. In hoofdstuk 5 wordt ingegaan op het beleidskader. Hierin wordt het beleid van Rijk, provincie en de gemeente Staphorst beschreven. In hoofdstuk 6 passeren alle relevante milieu- en omgevings-aspecten de revue. In hoofdstuk 7 wordt kort ingegaan het sociale aspect van de ontwikkeling. Hoofdstuk 8 behandeld zowel de economische als maathschappelijke uitvoerbaarheid van het project. Hoofdstuk 9 betreft een toelichting op de juridische aspecten. Tot slot is in hoofdstuk 10 de handhaafbaarheid toegelicht.

Afbeelding 2.1: Luchtfoto van het plangebied en directe omgeving (Bron: PDOK)

## **2. BESCHRIJVING PLANGEBIED**

## **2.1 Bestaande situatie**

Het plangebied is gelegen aan de zuidzijde van de Gemeenteweg te Staphorst, ten oosten van de spoorverbinding Zwolle-Meppel. De karakteristieke boerderij is gelegen direct aan de Gemeenteweg, als onderdeel van het historische lint De Streek. De boerderij is omgeven door veel soortgelijke karakteristieke bebouwing. Het landschap heeft reeds decennia dezelfde karakteristieken, waarin enkel infrastructurele wijzigingen zijn geweest. De bebouwing volgt daarbij nog steeds de contouren van het slagenlandschap. De open plek is gelegen tussen de boerderij aan de Gemeenteweg 210 en achtergelegen karakteristieke boerderij aan de Gemeenteweg 214. Het huidige gebruik van de open plek is weiland. Het weiland wordt momenteel zeer beperkt gebruikt voor agrarisch doeleinden.

## **2.2 Ontstaansgeschiedenis**

De Streek is een bebouwingslint van circa 12 km. Het lint kent bijzondere ruimtelijke en bebouwingskarakteristiek waarvan de oorsprong in de ontginning van het gebied ligt. Het lint ligt tussen Lichtmis en Halfweg. Staphorst en Rouveen zijn als gevolg van de ontginning van het gebied ontstaan en maken voor een deel onderdeel uit van het lint.

In het noorden is het huidige Staphorst ontstaan als een verdichting rondom de kerk van Staphorst. Het huidige Rouveen is zuidelijker ontstaan als verdichting rondom de kerk in Rouveen. Beide dorpen werden al in schriften van de dertiende eeuw genoemd, maar lagen toen westelijker.

Waar nu Staphorst en Rouveen zijn gesitueerd, lag in de vroege middeleeuwen een meters dik hoogveenpakket. Dit veen wordt aan de westen noordzijde begrensd door de beekdalen van de Gene (nu: Zwarte Water), de Sethe (nu: Meppeler diep) en de Reest. Het veenpakket neemt in oostelijke richting in dikte af. Daar ligt het pleistocene zand dicht onder de oppervlakte. De oudste bewoningsplaatsen in het gebied bevinden zich langs de beken. Op rivierduinen en dekzandruggen langs de beekdalen liggen de vroegste nederzettingen zoals Hesselingen, Hamingen, Baarlo, Heuvenstede en Ten Velde.

Rond het jaar 1000 krijgt de Bisschop van Utrecht de zeggenschap over grote delen van Drenthe en Overijssel. Onder regie van dit Bisdom is omstreeks 1180 begonnen met een grootschalige ontginning van het veen. De ontginning van het hoogveengebied geschiedde vanuit de beekdalen. Vanuit de beekdalen verdeelde men het hoogveengebied in een aantal ontginningsblokken of slagen, vier slagen voor Staphorst en vier slagen voor Rouveen. In Staphorst tellen deze slagen 48 hoeven, in Rouveen 62. Het startpunt van de ontginning ligt ter hoogte van De Wijk. Inklinking en oxidatie leidden tot maaiveldverlaging, waardoor men het dorp moest verplaatsen. Met enige zekerheid kan worden gesteld dat de dorpen ten minste twee keer zijn verplaatst. Een vrij sterke

aanwijzing daarvoor is de verplaatsing van de kerken van Staphorst en Rouveen. In stukken zijn meerdere jaartallen bekend van de bouw van de kerk in Staphorst, Rouveen en IJhorst.

In eerste instantie ontwikkelden de slagen zich onafhankelijk van elkaar, maar na verloop van tijd achtte men het noodzakelijk om de ontginningen op elkaar af te stemmen. Als gevolg hiervan werden de percelen smaller en werd de ontginningsrichting diverse malen aangepast. Een verandering van de perceelsrichting vond altijd plaats ter hoogte van een leidijk. Een gezamenlijke richtingverandering ging het beste wanneer de leidijken in een lijn zouden liggen. De diverse leidijken vormden in de loop van de tijd steeds meer een gesloten front. Op een gegeven moment zijn de leidijken van Rouveen en Staphorst samengevoegd tot een lint; de 'olde dijck'. Dit is de voorloper van het huidige lint dat aan het eind van de zestiende eeuw tot stand is gekomen. Met het bereiken van de 'nieuwe dijck' komt een eind aan het steeds verder opschuiven van de dorpen. Het lint ligt nu op een stevige, zandige ondergrond waardoor verplaatsing toen niet meer nodig was.

## **2.3 Hydrologie**

Voorgenomen ontwikkeling vindt niet plaats in een beschermingsgebied voor drinkwater.

#### **2.4 Lanschaps- en natuurwaarden**

Het plangebied behoort niet tot Natuurnetwerk Nederland of Natura2000 gebied. Gronden die tot de Natura2000 gebieden behoren liggen op minimaal 6,0 kilometer meter afstand van het plangebied.

## **2.5 Archeologie en cultuurhistorie**

Op de kadastrale kaart van circa 1850 is het plangebied reeds bebouwd. Op de kaart is tevens te zien dat het plangebied aan weerszijden wordt begeleidt door (nog steeds bestaande) perceelsloten. Van belang is dat de boerderij direct aan de toenmalige ontginningsas (Gemeenteweg) lag. Dit impliceert dat de boerderij tot de oudste generatie van de Staphorster boerderijen behoort, die – voor zover bekend – vrijwel altijd dicht tegen de dijk werden gebouwd. Bij vererving werden bestaande percelen gesplitst en werden achter de oude gebouwen een nieuwe boerderij gebouwd.

### **2.6 Stedenbouwkundige waarden**

Het huidige lint wordt in de volksmond ook wel 'De Diek' of 'De Streek' genoemd. Kenmerkend voor het lint is de boogvorm; een directe afgeleide van de vorm van de ontginningsbasis zoals hiervoor beschreven. Opvallend is de verdraaiing van de perceelsrichting ten opzichte van de weg: in Staphorst staat deze vrijwel haaks op de weg terwijl verder naar het zuiden, in Rouveen, de verkavelingsrichting onder een scherpe hoek staat met de weg. Ook de boerderijen staan hier niet haaks op de weg maar volgen de richting van de percelen. Een verklaring hiervoor kan zijn dat de Staphorster kolonisten al verder veeninwaarts waren dan de Rouveners. Vanuit de ontginningsbasis (De

Wijk) is te zien dat de vier slagen van Staphorst in vrijwel een rechte lijn naar het zuidoosten lopen. De slagen van Rouveen daarentegen worden, door de beperkte ruimte naar achter toe, gedwongen hun perceelsrichting keer op keer bij te stellen.

Het plangebied is gelegen aan de zuidzijde van de Gemeenteweg te Staphorst, net ten oosten van de spoorverbinding Zwolle-Meppel. De karakteristieke boerderij is direct gelegen aan de Gemeenteweg, als onderdeel van het historische lint De Streek. De boerderij is dan ook omgeven door veel soortgelijke, al dan niet monumentale bebouwing. Het landschap heeft hierbij reeds decennia dezelfde karakteristieken, waarin wezenlijk enkel infrastructurele wijzigingen zijn geweest. De bebouwing volgt daarbij nog steeds de contouren van het slagenlandschap.

De karakteristieke boerderij deed tot voor kort dienst als bedrijfswoning van het agrarische bedrijf. Daarbij was de achterzijde van de boerderij functioneel als kleinschalig agrarisch bedrijf. Dit achterste gedeelte staat momenteel leeg.

Aan weerszijden wordt het perceel geflankeerd door boerderijen en bijbehorende agrarische bebouwing zoals kapschuren en loodsen. Achter het perceel van de Gemeenteweg 210 is nog een karakteristieke boerderij gelegen, aan de Gemeenteweg 214. Deze boerderij vormt de buitenzijde van de bebouwingscontour. De bebouwingscontour wordt

door de gemeente Staphorst als begrenzing aangehouden, waarbinnen nieuwe bebouwing gerealiseerd mag worden. Dit om te voorkomen dat het lint van Staphorst-Rouveen teveel uitdijt. Het nieuwe woonhuis zal tussen de Gemeenteweg 210 en 214 gerealiseerd worden en daarmee binnen de bebouwingscontour gelegen. Deze uitgangspunten staan beschreven in het document 'Transformatie locaties aan de Streek' van de gemeente Staphorst en dienen als basis voor de inpassing van het nieuwe woonhuis. Hoe deze waarden zijn vertaald naar het erfinrichtingsplan wordt beschreven in paragraaf 4.2.

## **3. RANDVOORWAARDEN**

## **3.1 Beeldkwaliteitseisen**

Het karakteristieke patroon van achter elkaar geplaatste boerderijen, waarbij de richting ten opzichte van de weg vaak een hoek vertoont, is het beeldmerk van Staphorst. Het is het resultaat van een langdurig proces van vererving, opsplitsing en nieuwbouw van boerderijen. Deze bijzondere bebouwingsstructuur moet gewaarborgd blijven. Dit betekent echter niet dat er geen ruimte voor nieuwe ontwikkelingen kan zijn. Wanneer nieuwe ontwikkelingen zodanig worden ingepast dat zij zich voegen naar de kenmerkende structuur kunnen zij juist een verrijking en versterking van deze kwaliteit betekenen.

Binnen de Streek wordt, in beperkte mate, ruimte gezien voor het ontwikkelen van nieuwe woningen, het bouwen van nieuwe panden. Daarmee is niet iedere onbebouwde, "open" locatie automatisch een "bouwlocatie". De nieuwbouw dient zich nadrukkelijk te voegen binnen het bestaande ensemble.

Hierbij gelden de volgende spelregels:

- Maat van de ruimte:
Nieuwbouw is alleen mogelijk op een plek die voldoende maat heeft waardoor voldoende afstand tot bestaande woningen kan worden genomen. Hierdoor komt slechts een beperkt aantal plekken voor bebouwing in aanmerking.

- Einde van de steeg:
In bepaalde situaties is het denkbaar dat het lint wordt verbreed door achter het laatste pand in

een steeg een nieuw pand te bouwen. Met name plekken waar de bebouwing wat extensiever is dan gemiddeld (zuidelijker deel) lenen zich hiervoor. Hiermee wordt als ware het proces van het bouwen achter de laatste boerderij, waardoor het huidige kenmerkende beeld is ontstaan, opnieuw (en met mate) geactiveerd.

- Passend binnen het lint:
De nieuwbouw dient qua positionering op de kavel, hoofdvorm (lengte-breedte, inhoud), nokrichting, goothoogte en gevelindeling aan te sluiten bij de Staphorster boerderij. Binnen deze contouren kan een gebouw worden ontwikkeld dat zich qua maat en schaal voegt naar de stedenbouwkundige structuur van het lint zonder dat er een exacte kopie van de Staphorster boerderij hoeft te worden gebouwd. Binnen de randvoorwaarden is er ruimte voor een eigentijdse vormgeving. Bij de architectonische vertaling van de randvoorwaarden is het van belang dat de nieuwe woning niet onnodig contrasteert met de historische omgeving. Dit betekent dat terughoudendheid geboden is ten aanzien van materialisering en vormgeving.

- Geleidelijke groei:
Staphorst en Rouveen zijn geleidelijk gegroeid. Af en toe werd er weer een boerderij aan de streek toegevoegd. Deze geleidelijke groei, waarbij iedere boerderij zijn eigenaardigheden kent, is bepalend voor het beeld van de streek. Dat betekent dat, als in of achter het lint wordt bijgebouwd, dit altijd als een geleidelijke en individuele ontwikkeling moet worden gezien.

**3.2 Ruimtelijke en landschappelijke inpassing** De beleidsnota Belvedère schrijft voor dat het bebouwen van "open plekken, vrijkomende locaties en locaties achter aan de stegen" moet plaats vinden door een woningtype dat is gebaseerd op de Staphorster boerderij.

Nieuwbouw is alleen mogelijk op een plek die voldoende maat heeft waardoor voldoende afstand tot de bestaande bebouwing kan worden verkregen. De volgende maten zijn van belang:

- De boerderij op de kavel:
De Staphorster boerderij kent qua maat de karakteristiek dat de lengte van het gebouw ten minste tweemaal de breedte bedraagt. Dit geeft de volgende minimale eisen aan het te bouwen pand:

a. De breedte van het pand bedraagt tussen 8 en 15 meter; de lengte van het pand is minimaal tweemaal de breedte. Bij een breedte van 8 meter is de lengte dus minimaal 16 meter, bij een breedte van 15 meter is de lengte dus minimaal 30 meter. Indien het gaat om een pand voor dubbele bewoning dan zal de lengte van de bebouwing over het algemeen toenemen.

b. Als voortuin dient een diepte te worden gehanteerd van minimaal 5 meter en een achtertuin/ erf met een diepte van minimaal 10 meter.

■ De breedte van de kavel:

Het hoofdgebouw dient minimaal 3 meter uit de zijdelingse perceelsgrens te worden opgericht. Aan de andere zijde van het perceel, waar de steeg is gelegen, dient de minimale afstand van alle bebouwing tot de perceelsgrens 6 meter te bedragen (dat is inclusief de breedte van de steeg). Bij een gevelbreedte van 8 meter geeft dit dus een totaal benodigde minimale kavelbreedtemaat van 17 meter (inclusief de breedte van de steeg), bij een gevelbreedte van 15 meter gaat het om een minimale kavelbreedte van 24 meter.

De minimale breedte van de kavel wordt dus gesteld op 17 meter, de minimale diepte op 31 meter. Op basis van deze maten dient een kavel een minimum oppervlak van (afgerond) 600 m2 te hebben. Indien de aanvraag echter betrekking heeft op een dubbele boerderij moet de minimale kaveloppervlakte 700 m2 zijn.

De nieuw te bouwen panden dienen qua positionering op de kavel, hoofdvorm, nokrichting, goothoogte en gevelindeling aan te sluiten bij de

Daarnaast dient de nieuw te realiseren woning aan

te sluiten bij de bestaande bebouwingscontour. Voorwaarden voor nieuwbouw:

■ Positionering van de nieuwbouw: zichtlijnen naar achterliggende monumentale boerderijen en het landelijke gebied dienen gehandhaafd te blijven;

■ Bebouwing schuin achter elkaar plaatsen; hierdoor blijft de zichtbaarheid van de verschillende rijen gewaarborgd;

■ Nokrichting in het verlengde van de kavelstructuur;

■ De situering van de te realiseren bebouwing mag geen onevenredige inbreuk maken op voorliggende en omliggende monumentale en/of karakteristieke bebouwing.

■ Gevelbreedte tussen de 8 tot 15 meter, voorkeur gaat uit naar een gevelbreedte tussen de 10 en de 12 meter;

■ Gevellengte minimaal twee maal de gevelbreedte;

■ Goothoogte tussen 2,00 en de 2,50 meter. Bij de (baander)deuren kan plaatselijk een hogere goothoogte worden gehanteerd; vanuit

Staphorster boerderij.

cultuurhistorisch oogpunt gaat de voorkeur uit naar een goothoogte van circa 2,10 meter.;

■ Nokhoogte tussen de 7 en 8 meter;

■ Oppervlakte aan bijgebouwen dient te worden afgestemd op de inhoudsmaat van de nieuwbouw, maar bedraagt afhankelijk van de inhoud van het hoofdgebouw, maximaal 200m2. Dit is overeenkomstig het op 11 juni 2013 vastgestelde bestemmingsplan 'De Streek'. De anders regels met betrekking tot bijgebouwen zoals genoemd in de bestemming 'Wonen-1'van het genoemde bestemmingsplan zijn ook leidend.

■ Het eventueel te realiseren bijgebouw dient qua vorm en materialise-ring aan te sluiten bij omliggende bebouwing;

■ Verlening van een recht van overpad door eigenaren van de steeg is, voor zover van toepassing, een noodzakelijk voorwaarde om medewerking te verlenen. Hierbij is de op 20 augustus 2013 door het college vastgestelde beleidslijn 'Erfdienstbaarheden bij ruimtelijke ontwikkelingen' leidend. Daarbij wordt als concretisering van deze beleidslijn aangetekend dat recht van overpad moet worden verleend door c.q. de erfdienstbaarheid moet worden gevestigd op (de gronden van) alle voorliggende en naastgelegen eigenaren van de

gemeenschappelijke steeg.

■ Eventueel dienen er voorzieningen te worden aangelegd om voldoende bluswater te garanderen.

■ Door aanvrager zal een inrichtingsplan ingediend moeten worden. In dit inrichtingsplan wordt aangegeven hoe de bijgebouwen worden verdeeld over de woningen. Ook wordt hierin aangegeven welk gedeelte van het perceel wordt verhard en hoe het parkeren is geregeld.

■ Waar nu al meer dan vier boerderijen (hoofdgebouwen) achter elkaar aan de steeg staan, is geen mogelijkheid meer aanwezig om aan deze steeg een open plek in te vullen. Voor de duidelijkheid: er zijn aan beide kanten van de steeg maximaal 4 boerderijen toegestaan. Het zogenaamde splitsingsbeleid staat hier los van.

■ Er mag geen nieuwe steeg worden gecreëerd ten behoeve van het invullen van een open plek. De nieuwe woning moet zich voegen naar de bestaande infrastructuur. Hierbij mag geen gebruik worden gemaakt van een dwarsweg, tenzij het hier bestaande infrastructuur betreft en ook als zodanig is opgenomen in het bestemmingsplan 'De Streek'.
De open plekken gelegen direct aan de Oude Rijksweg of de Gemeenteweg zijn uitgesloten van bebouwingsmogelijkheden. Dit geldt ook indien sprake is van een 'royale' voortuin.

■ Het zuidwestelijke gebied van de Oude Rijksweg gelegen vanaf de Stadsweg tot aan de Lichtmis komt gezien het open karakter niet in aanmerking voor bebouwing.

- De nieuw te realiseren woning dient aansluitend
aan de voorliggende (woon) bebouwing gerealiseerd te worden.

 a. De maximale afstand van de nieuw te realiseren woning tot voorliggende bebouwing (gebouwen) bedraagt 20 meter;

 b. In afwijking van het bepaalde onder a mag met maatwerk afgeweken worden van de maximale afstandsmaat van 20 meter, mits:

- behoud van de ruimtelijke kwaliteiten, zoals omschreven in Belvedèrenotitie "Staphorst, een eigen wereld";
• de omgevingsfactoren, zoals naastgelegen cluster van bbouwing het toelaten;

• initiatiefnemer een erfinrichtingsschets op hoofdlijnen indient;

• een extra inspanning in de ruimtelijke kwaliteit hiertegenover staat;

• de afstand tot voorliggende bebouwing maximaal 30 meter is;

• de bebouwingscontour niet wordt overschreden.

 c. In afwijking van het bepaalde onder b mag met maatwerk afgeweken worden van de maximale afstandsmaat van 30 meter, mits:

- behoud van de ruimtelijke kwaliteiten, zoals omschreven in Belvedèrenotitie "Staphorst, een eigen wereld";
- de omgevingsfactoren, zoals naastgelegen cluster van nebouwing het toelaten;
- initiatiefnemer een erfinrichtingsschets op hoofdlijnen indient;

• een extra inspanning in de ruimtelijke kwaliteit hiertegenover staat;

- de bebouwingscontour niet wordt overschreden;
• gelegen aan een dwarsweg;

• de open plek aan een monumentaal pand grenst, en de verruimde afstandsmaat vanuit zicht op het monumentale pand een meerwaarde voor de ruimtelijke kwaliteit betekent.

In bepaalde situaties is het denkbaar dat het lint wordt uitgebreid door achter de laatste boerderij nog een nieuwe boerderij te bouwen. Met name plekken waar het lint minder bebouwd is dan gemiddeld lenen zich hiervoor. Hierdoor wordt het kenmerkende beeld, waardoor het lint is ontstaan, opnieuw (en met mate) geactiveerd.

Naast de voorwaarden genoemd gaat het hier om de volgende extra voorwaarden:

■ Maximaal vier boerderijen (hoofdgebouwen) achter elkaar aan de steeg, om het verkeer in de steeg beheersbaar te houden. Waar nu al meer boerderijen staan, blijft dat uiteraard ongewijzigd;

■ Bij een bouwmogelijkheid aan het eind van de steeg dient de doorkijk naar het achterliggende gebied behouden te blijven;

■ De steeg dient voldoende breed te zijn om de toename van ontsluitingsverkeer te kunnen verwerken. Minimale breedte bedraagt dan ook 3,25 meter conform het Bouwbesluit;

■ Het verlengen van een steeg is, gelet op het realiseren van bebouwing achter aan de steeg mogelijk.

## **3.3 Doorvertaling naar initiatief**

Het Open plekken-beleid geeft aan dat nieuwbouw alleen mogelijk is op een plek die voldoende maat heeft. Dit heeft voornamelijk betrekking op de diepte van voor- en achterf en de afmetingen van het volume. Nieuwbouw is alleen mogelijk op een plek die voldoende maat heeft waardoor voldoende afstand tot de bestaande bebouwing kan worden verkregen. Samengevat is de minimale breedte van de kavel gesteld op 17 meter, de minimale diepte op 31 meter.

De open plek aan de Gemeenteweg 210 heeft de afmetingen van ca. 35 meter bij 50 meter en voldoet daarmee ruim aan deze minimale voorwaarden. Ook rondom de te splitsen boerderij is voldoende ruimte, zodat alle nieuwe tuinen voldoen aan de minimale afmetingen zoals die voor het Open plekken-beleid gelden. Het achterhuis in de bestaande boerderij zal beschikken over een achtererf van 10 meter diep. Het nieuw te realiseren woonhuis zal van een voorerf van 5 meter en achtererf van 10 meter worden voorzien. Hiermee wordt middels een afstand van ca. 25 meter voldoende afstand tussen het nieuw te realiseren woonhuis en de achtergelegen boerderij aan Gemeenteweg 214 gewaarborgd. Ook de afstanden tot naastgelegen bebouwing en Luchiesweg is van de juiste afmetingen om een goede inpassing te kunnen realiseren. Conform de uitgangspunten van het Open plekken-beleid zal het nieuwe woonhuis een maximale hoogte van 8 meter krijgen.

Daarnaast schrijft de beleidsnota Belvedère voor dat het bebouwen van open plekken moet plaats vinden door een woningtype dat is gebaseerd op de Staphorster boerderij. Initiatiefnemer is voornemens een type Staphorster boerderij te realiseren, met het woonhuis gericht op de Gemeenteweg en de werkplaats gericht op het achtererf. Deze typologie is daarom als uitgangspunt genomen voor het erfinrichtingsplan, zoals deze in de bijlage is opgenomen.

16

## **4. RUIMTELIJKE KWALITEIT**

## **4.1 Gebruikswaarde**

Op het perceel staat een karakteristieke boerderij. De karakteristieke boerderij was in gebruik als kleinschalig agrarisch bedrijf. Omdat de bedrijfsvoering op deze locatie is stopgezet verliest de boerderij en bijbehorende gronden zijn functie. De boerderij zal daarom worden herbestemd ten behoeve van woonfunctie. Op achtergelegen gronden zal nieuwbouw van een woonhuis met inpandige werkplaats mogelijk gemaakt worden. Het in originele staat herstellen en anders in gebruik nemen (functiewijziging) van het bestaande hoofdgebouw draagt optimaal bij aan de doelstelling van het transformatiebeleid; het bereiken van ruimtelijke kwaliteit en leefbaarheid zonder afbreuk te doen aan het bebouwingslint. Daarnaast draagt de toevoeging van een werkplaats bij aan de diversiteit van functies die aan de Streek aanwezig is.

### **4.2 Belevingswaarde**

De achtergelegen gronden kunnen worden beschouwd als een transformatielocatie, zoals beschreven in stap 2 van 'Transformatie locaties aan de streek' en 'Open plekken-beleid' van de gemeente Staphorst. Het nieuw op te richten woonhuis wordt gepositioneerd in de ruimte achterop het perceel die ontstaat met het verwijderen van bestaande opstallen en bijgebouwen. De ontstane ruimte ligt aan de Luchiesweg en heeft een juiste ruimtemaat en positionering om geschikt te worden bevonden voor de nieuwbouw van een woonhuis. Daarnaast is er in de directe omgeving weinig tot

geen sprake van recente ontwikkelingen en kan met toevoeging van het nieuwe woonhuis worden gesproken van een geleidelijke ontwikkeling van het stedenbouwkundig weefsel (zie afbeelding 4.2).

Het nieuwe woonhuis zal met een nokrichting in overeenstemming met de omliggende bebouwing en het slagenlandschap worden gerealiseerd. In het bestemmingsplan zijn vaste goot- en bouwhoogtes opgenomen welke in overeenstemming zijn met die van het Open plekken-beleid. Deze hoogtes zijn gebaseerd op de streekeigen typologie van een Staphorster boerderij en zullen ook van toepassing zijn op het nieuw te realiseren woonhuis.

De gemeente Staphorst heeft daarnaast specifieke uitgangspunten beschreven voor eventuele nieuwbouw aan dwarswegen van de Gemeenteweg en Oude Rijksweg. Hierin staan ook de uitgangspunten langs de Luchiesweg beschreven. Gesteld wordt dat er aan beide zijden van de Luchiesweg één volume nieuw kan worden toegevoegd. Uit gegevens van de BAG blijkt dat in de afgelopen 15 jaar enkel aan de zuidzijde nieuwe ontwikkelingen hebben plaats gevonden. Dit betekent dat de realisatie van een nieuw woonhuis ook voldoet aan de gewenste geleidelijke ontwikkeling aan het lint.

Om een juiste inpassing van het nieuwe volume te realiseren is een erfinrichtingsplan opgesteld. Hierin hebben de typische kenmerken van Staphorster

erven als uitgangspunt gedient, conform het document 'Bossies an de Diek'. De verschillende woonhuizen zijn elk voorzien van een erf dat in overeenstemming is met de uitgangspunten van het gemeentelijke beleid. Zo bevat het voorerf bijvoorbeeld een siertuin en is het achtererf meer functioneel ingericht. De volledige erfinrichting wordt asymetisch vormgegeven. Het zij- en achtererf is functioneel ingericht, als een verwijzing naar de voormalige agrarische functie die het perceel vervulde.

De steeg die in het bestemmingsplan bestemd is aan de oostzijde van het perceel is niet als zodanig meer

## Afbeelding 4.2: In rood gearceerd de nieuwbouw die in de afgelopen 15 jaar heeft plaatsgevonden (bron: BAG)

17

herkenbaar. In het nieuwe erfinrichtingsplan zal deze deels worden teruggebracht, zodat de diepte werking langs de diverse percelen behouden blijft. Ten behoeve daarvan wordt de erfafscheiding op elkaar afgestemd. In de haag zal een opening behouden blijven met daarin een poort. Hierachter zullen middels keien een suggestie van een karrespoor in het maaiveld herkenbaar zijn. Door ook in de haag voor de open plek een hekwerk te plaatsen, ontstaat in meerdere lagen een diepte werking. Zo wordt de steeg ogenschijnlijk teruggebracht, waarbij het de opeenvolgende percelen visueel met elkaar verbindt.

## **4.3 Toekomstwaarde**

De monumentale boerderij zal worden gesplitst. Hiermee wordt het pand een nieuwe invulling gegeven zodat deze ook in voor de lange termijn onderhouden en in gebruik blijft. Behoud van de monumentale boerderij wordt met de ontwikkeling gewaarborgd.

### **4.4 Conclusie**

De voorgenomen ontwikkeling betreft splitsing van karakteristieke boerderij tot twee wooneenheden en de realisatie van een nieuw woonhuis. De locatie bevindt zich binnen het bebouwde gebied van Staphorst. De locatie valt binnen de voorwaarden zoals beschreven in het transformatiebeleid van de gemeente Staphorst. Het sluit aan bij kenmerken zoals ruimtemaat en heeft een karakter welke typisch is voor zijn omgeving.

Historische karakteristieken van de locatie, het beschermde dorpsgezicht en aanwijzing als karakteristiek, vragen om een nauwkeurige inpassing. Het transformatiebeleid beschrijft meerdere ruimtelijke voorwaarden waaraan nieuwe bebouwing moet voldoen, welke allen zijn meegenomen in het ontwerpproces. Middels het erfinrichtingsplan wordt invulling gegeven aan een juiste transformatie van de locatie. Zo is middels het bestemmingsplan de ruimtelijke kwaliteit en belevingswaarde voor de locatie vastgelegd. Daarmee voldoet voorgenomen ontwikkeling redelijkerwijs aan een kwalitatief goede ruimtelijke inpassing en is deze ook in de toekomst gewaarborgd.

## **5. BELEIDSKADER**

Dit hoofdstuk beschrijft, voor zover van belang, het rijks-, provinciaal- en gemeentelijk beleid. Naast de belangrijkste algemene uitgangspunten worden de specifieke voor dit plangebied geldende uitgangspunten weergegeven.

## **5.1 Rijksbeleid**

*5.1.1 Structuurvisie Infrastructuur en Ruimte* 5.1.1.1 Algemeen

Op 13 maart 2012 is de Structuurvisie Infrastructuur en Ruimte vastgesteld. De Structuurvisie Infrastructuur en Ruimte (SVIR) geeft een totaalbeeld van het ruimtelijk- en mobiliteitsbeleid op rijksniveau en heeft de Nota Ruimte, de Structuurvisie Randstad 2040, de Nota Mobiliteit, de Mobiliteits Aanpak en de Structuurvisie voor de Snelwegomgeving vervangen. Tevens vervangt het een aantal ruimtelijke doelen en uitspraken in onder andere de Agenda Landschap en de Agenda Vitaal Platteland. Daarmee wordt de SVIR het kader voor thematische of gebiedsgerichte uitwerkingen van rijksbeleid met ruimtelijke consequenties.

In de SVIR wordt de ladder voor duurzame verstedelijking geïntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3.1.6, lid 2) opgenomen. Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij dient de behoefte aan een stedelijke ontwikkeling te worden aangetoond. De ladder kent

drie treden die achter elkaar worden doorlopen. Teneinde een ontwikkeling adequaat te kunnen toetsen aan de ladder is het noodzakelijk inzicht te geven in de begrippen 'stedelijke ontwikkeling', 'bestaand stedelijk gebied' en 'regionale behoefte'.

In de Bro zijn in artikel 1.1.1 definities opgenomen voor:

■ bestaand stedelijk gebied: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

■ stedelijke ontwikkeling: ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

Voor regionale behoefte is geen definitie in artikel 1.1.1 van de Bro opgenomen. Uit de nota van toelichting behorende bij artikel 3.1.6 Bro (Staatsblad 2012, 388, pp. 49-50) blijkt dat met regionale behoefte niet per se wordt gedoeld op een bovengemeentelijke behoefte (regionaal in de zin van meerdere gemeenten omvattende). Centraal staat een passend regionaal schaalniveau; in geval van een lokale ontwikkeling kan het daarom ook gaan om een lokale (binnen de gemeente) vallende behoefte. Een dergelijke behoefte kan dan worden gezien als "regionale behoefte" zoals bedoeld in artikel 3.1.6 lid 2 Bro.

*5.1.2 Toetsing van het initiatief aan de uitgangspunten in het rijksbeleid* Voor wonen geldt, dat voor woningbouwlocaties vanaf 12 woningen sprake is van een stedelijke ontwikkeling. Voorliggend plan maakt in totaal 2 nieuwe woningen mogelijk, waardoor deze ontwikkeling niet Ladderplichtig is. De voorgenomen ontwikkeling is daarom in lijn met de rijksbelangen als opgenomen in de structuurvisie.

## **5.2 Provinciaal beleid**

Het provinciaal beleid is verwoord in tal van plannen. Het belangrijkste plan betreft de Omgevingsvisie Overijssel en de daarbij behorende Omgevingsverordening Overijssel. Op 12 april 2017 zijn de nieuwe omgevingsvisie en –verordening door Provinciale Staten vastgesteld. De hiervoor genoemde plannen zijn op 1 mei 2017 in werking getreden.

### *5.2.1 Omgevingsvisie Overijssel*

De Omgevingsvisie Overijssel is het integrale provinciale beleidsplan voor de fysieke leefomgeving van Overijssel. De hoofdambitie van de Omgevingsvisie is een toekomstvaste groei van welvaart en welzijn met een verantwoord beslag op de beschikbare natuurlijke hulpbronnen en voorraden. Enkele belangrijke beleidskeuzes waarmee de provincie haar ambities wil realiseren zijn:

■ goed en plezierig wonen, nu en in de

20

toekomst door een passend en flexibel aanbod van woonmilieus (typen woningen en woonomgeving) die voorzien in de vraag (kwantitatief en kwalitatief);

■ versterken complementariteit van bruisende steden en vitaal platteland als ruimtelijke, cultureel, sociaal en economisch samenhangend geheel. Dit door behoud en versterking van leefbaarheid en diversiteit van het landelijk gebied, stedelijke netwerken versterken, behoud en versterken van cultureel erfgoed als drager van identiteit;

■ investeren in een hoofdinfrastructuur voor wegverkeer, trein, fiets en waarbij veiligheid en doorstroming centraal staan;

■ beter benutten van ruimte, bestaande bebouwing en infrastructuur door multifunctioneel en complementair ruimtegebruik (zowel- boven als ondergronds), hergebruik en herbestemming en het concentreren van ontwikkelingen rond bestaande infrastructuurknooppunten;

■ ruimtelijke plannen ontwikkelen aan de hand van gebiedskenmerken en keuzes voor duurzaamheid.

*5.2.2 Omgevingsverordening Overijssel*  De provincie beschikt over een palet aan instrumenten waarmee zij haar ambities realiseert. Het gaat er daarbij om steeds de meest optimale mix van instrumenten toe te passen, zodat effectief en efficiënt resultaat wordt geboekt voor alle ambities en doelstellingen van de Omgevingsvisie Overijssel. De keuze voor inzet van deze instrumenten is bepaald aan de hand van een aantal criteria. In

de Omgevingsvisie is bij elke beleidsambitie een realisatieschema opgenomen waarin is aangegeven welke instrumenten de provincie zal inzetten om de verschillende onderwerpen van provinciaal belang te realiseren.

Eén van de instrumenten om het beleid uit de Omgevingsvisie Overijssel te laten doorwerken is de Omgevingsverordening Overijssel. De Omgevingsverordening is het provinciaal juridisch instrument dat wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch geborgd is.

*5.2.3 Uitvoeringsmodel Omgevingsvisie Overijssel*  Om te bepalen of een initiatief bijdraagt aan de provinciale ambities wordt gebruik gemaakt van het 'Uitvoeringsmodel Omgevingsvisie Overijssel'. In dit uitvoeringsmodel staan de stappen of, waar en hoe centraal. Bij een initiatief voor bijvoorbeeld woningbouw, een nieuwe bedrijfslocatie, toeristischrecreatieve voorzieningen, natuurontwikkeling, etcetera kan aan de hand van deze drie stappen worden bepaald of een initiatief binnen de geschetste visie voor Overijssel mogelijk is, waar het past en hoe het uitgevoerd kan worden.

De eerste stap, het bepalen van de of-vraag, lijkt misschien in strijd met de wens zoveel mogelijk ruimte te willen geven aan nieuwe initiatieven. Met het faciliteren van initiatieven wordt door de

provincie echter wel gekeken naar de (wettelijke) verantwoordelijkheden zoals veiligheid of gezondheid. Het uitvoeringsmodel maakt helder hierin wat kan en wat niet kan.

Om een goed evenwicht te vinden tussen het bieden van ruimte aan initiatieven en het waarborgen van publieke belangen, variëert de provinciale sturing: soms normstellend, maar meestal richtinggevend of inspirerend.

Hierna worden de lagen nader toegelicht.

#### Of – generieke beleidskeuzes

Maatschappelijke opgaven zijn leidend in het handelen van de provincie. Allereerst is het dan ook de vraag of er een maatschappelijke opgave is. Of een initiatief mogelijk is, wordt onder andere bepaald door generieke beleidskeuzes van EU, Rijk of provincie. Denk hierbij aan beleidskeuzes om basiskwaliteiten als schoon drinkwater en droge voeten te garanderen. Maar ook aan beleidskeuzes om overaanbod van bijvoorbeeld woningbouw- en kantorenlocaties – en daarmee grote financiële en maatschappelijke kosten – te voorkomen. In de omgevingsvisie zijn de provinciale beleidskeuzes hieromtrent vastgelegd.

De generieke beleidskeuzes zijn vaak normstellend. Dit betekent dat ze opgevolgd moeten worden: het zijn randvoorwaarden waarmee iedereen rekening moet houden vanwege zwaarwegende publieke

belangen. De normstellende beleidskeuzes zijn vastgelegd in de omgevingsverordening.

### Waar – ontwikkelingsperspectieven

Na het beantwoorden van de of-vraag, is de vraag waar het initiatief past of ontwikkeld kan worden. In de omgevingsvisie op de toekomst van Overijssel onderscheid de provincie zes ontwikkelingsperspectieven. Deze ontwikkelingsperspectieven schetsen een ruimtelijk perspectief voor een combinatie van functies en geven aan welke beleids- en kwaliteitsambities leidend zijn. De ontwikkelingsperspectieven geven zo richting aan waar wat ontwikkeld zou kunnen worden.

De ontwikkelingsperspectieven zijn richtinggevend. Dit betekent dat er ruimte is voor lokale afweging: een gemeente kan vanwege maatschappelijke en/of sociaal-economische redenen in haar Omgevingsvisie en bestemmings- of omgevingsplan een andere invulling kiezen. Die dient dan wel te passen binnen de – voor dat ontwikkelingsperspectief – geldende kwaliteitsambities. Daarbij dienen de nieuwe ontwikkelingen verbonden te worden met de bestaande kenmerken van het gebied, conform de Catalogus Gebiedskenmerken (de derde stap in het uitvoeringsmodel). Naast ruimte voor een lokale afweging t.a.v. functies en ruimtegebruik, is er ruimte voor een lokale invulling van de begrenzing: de grenzen van de ontwikkelingsperspectieven zijn

### signaleringsgrenzen.

#### Hoe – gebiedskenmerken

Ten slotte is de vraag hoe het initiatief ingepast kan worden in het landschap. De gebiedskenmerken spelen een belangrijke rol bij deze vraag. Onder gebiedskenmerken worden verstaan de ruimtelijke kenmerken van een gebied of gebiedstype die bepalend zijn voor de karakteristiek en kwaliteit van dat gebied of gebiedstype. Voor alle gebiedstypen in Overijssel is in de Catalogus Gebiedskenmerken beschreven welke kwaliteiten en kenmerken van provinciaal zijn en behouden, versterkt of ontwikkeld moeten worden.

De gebiedskenmerken zijn soms normstellend, maar meestal richtinggevend of inspirerend. Voor de normerende uitspraken geldt dat deze opgevolgd dienen te worden; ze zijn dan ook in onze omgevingsverordening geregeld. De richtinggevende uitspraken zijn randvoorwaarden waarmee in principe rekening gehouden moet worden. Hier kan gemotiveerd van worden afgeweken mits aannemelijk is gemaakt dat met het alternatief de kwaliteitsambities even goed of zelfs beter gerealiseerd kunnen worden. De inspirerende uitspraken bieden een wenkend perspectief: het zijn voorbeelden van de wijze waarop ruimtelijke kwaliteitsambities ingevuld kunnen worden. Initiatiefnemers kunnen zich hierdoor laten inspireren, maar dit hoeft niet.

*5.2.4 Toetsing van het initiatief aan het Uitvoeringsmodel Omgevingsvisie Overijssel*  Indien het concrete initiatief wordt getoetst aan de Omgevingsvisie Overijssel ontstaat globaal het volgende beeld.

#### *5.2.4.1 Generieke beleidskeuzes*

In het voorliggende geval is bij de afweging in de eerste fase, de 'generieke beleidskeuzes', met name titel 2.2 Woningbouw van de Omgevingsverordening Overijssel van belang. Hier wordt het voornemen getoetst aan het betreffende artikel.

## *Artikel 2.2.2 Realisatie nieuwe woningen*

In het concentratiebeleid van de provincie Overijssel is vastgelegd dat de overige kernen (waaronder Rouveen/Staphorst) in principe alleen mogen bouwen voor de lokale behoefte en voor bijzondere doelgroepen. Gemeenten stemmen in het kader van de regionale woningbouwprogrammering onderling af wat er gebouwd gaat worden voor de regionale behoefte. Zij kunnen daarbij overeenkomen dat een gemeente in (een deel van) de behoefte van een buurgemeente voorziet. De woonmilieus in steden en dorpen bieden een waardevolle aanvulling op de (hoog)stedelijke woonmilieus in de stedelijke netwerken. Doordat deze steden en dorpen in principe altijd mogen bouwen voor de lokale behoefte, kunnen zij deze rol blijven vervullen.

In paragraaf 5.3.2. wordt voorgenomen ontwikkeling uitgebreid getoetst aan de woonvisie van de

gemeente Staphorst. Voorgenomen ontwikkeling is erop gericht om zeer lokaal woningbouw mogelijk te maken. Dit sluit aan bij de visie van de gemeente Staphorst zoals beschreven in de Woonvisie 2020 - 2024. Daarbij dient te worden aangemerkt dat volgens het Open plekken-beleid van de gemeente Staphorst een limiet van 5 woningen per jaar is vastgesteld. Dit betekend dat er slechts in beperkte mate voldaan kan worden aan de actuele vraag die er naar woningen in Staphorst is.

Geconcludeerd kan worden dat voorgenomen ontwikkeling in overeenstemming is met de Woonvisie 2020 - 2024 en omdat dit een verdere uitwerking is van het RWP-West Overijssel, kan worden geconcludeerd dat de ontwikkeling daarmee ook in overeenstemming is met de Omgevingsverordening Overijssel.

### *5.2.4.2 Ontwikkelingsperspectieven*

Het plangebied behoort tot het ontwikkelingsperspectief Steden en dorpen als veelzijdige leefmilieus. Dit perspectief omvat de steden in Overijssel die niet binnen de drie stedelijke netwerken vallen en de dorpen in Overijssel. Naast de stedelijke netwerken completeren de overige steden en dorpen in Overijssel de ambitie van een breed spectrum aan woon-, werk- en mixmilieus. Om de kwaliteit van de Overijsselse steden en dorpen te garanderen, zijn goede verbindingen nodig tussen de steden en dorpen, en met de stedelijke netwerken. En is het belangrijk dat de steden en

dorpen elkaar versterken (complementariteit).

Aanwezige dynamiek en lokale energie moeten we zien te benutten om de verscheidenheid in identiteit en kenmerken van de steden en dorpen te versterken. Dit laatste bijvoorbeeld door aan te sluiten bij de karakteristieke opbouw en de verbinding met het omliggende landschap of historische structuren expliciet te maken. Hierbij kan het omliggende landschap beter bereikbaar worden gemaakt door open en zorgvuldig ingerichte stadsen dorpsranden.

De steden en dorpen buiten de stedelijke netwerken mogen altijd bouwen voor de lokale behoefte aan wonen, werken en voorzieningen, inclusief lokaal gewortelde bedrijvigheid, mits onderbouwd en regionaal afgestemd. Herstructurering en transformatie van de woon-, werk-, voorzieningenen mixmilieus moeten deze vitaal en aantrekkelijk houden en de diversiteit aan milieus versterken. Herstructurering en transformatie bieden kansen om te anticiperen op klimaatverandering (bijvoorbeeld door ruimte voor groen, natuur en water te reserveren). Van belang is de stedelijke ontwikkeling altijd af te stemmen op de kenmerken van het watersysteem, bijvoorbeeld in laaggelegen gebieden bij bouw- en evacuatieplannen rekening houden met risico's op overstroming of wateroverlast. Herstructurering en transformatie kunnen ook bijdragen aan de energietransitie (door het nemen van energie-efficiënte maatregelen en/of het

opwekken van duurzame energie door bijvoorbeeld het aanwezige dakoppervlak te benutten).

## 5.2.4.3 Gebiedskenmerken

Op basis van gebiedskenmerken in vier lagen (natuurlijke laag, laag van het agrarischcultuurlandschap, stedelijke laag en de laag van de beleving) gelden specifieke kwaliteitsvoorwaarden en –opgaven voor ruimtelijke ontwikkelingen.

## 1. De "Natuurlijke laag"

Het plangebied is op de gebiedskenmerkenkaart de "Natuurlijke laag" aangeduid met het gebiedstype "Laagveengebieden en laagveenrestanten". Grote gebieden, waar onder invloed van stagnerend water en grondwater uitgestrekte veenmoerassen zijn ontstaan. Hier bestonden diverse verlandingsstadia naast elkaar: open water -rietmoeras- opgaand moerasbos. Het semi-natuurlijk laagveenrestant van de Weerribben en de Wieden bestaat uit relicten van dit gebiedstype met een hoge waterkwaliteit en natuurkwaliteit. Samengesteld landschap van rietland op een pakket veenlagen (kraggen) en vaarten, afgewisseld met bos. Ontstaan door turfwinning, rietteelt en extensieve veehouderij. Elders verder in cultuur gebracht als veenweidegebied of polder.

Voorliggende ontwikkeling bevindt zich in de bestaande bebouwde omgeving en beroerd daarbij geen natuurlijk gebied. Daarmee is voorgenomen ontwikkeling in overeenstemming met de ambities

zoals beschreven in Natuurlijke laag van de Ontwikkelingsperspectieven.

## 2. De "Laag van het agrarisch cultuurlandschap"

Het plangebied is op de gebiedskenmerkenkaart de "Laag van het agrarisch cultuurlandschap" aangeduid met het gebiedstype "Laagveenontginningen". Dit is een open, laag en nat landschap ontstaan door occupatie vanuit de bewoonde hogere randen. Deels door vervening, deels door alleen ontwatering. Boerderijen langs vaarten en wegen. Polder Mastenbroek en polder van Staphorst en Rouveen zijn de nationaal bekende iconen van het Overijsselse laagveenontginningslandschap. Kleinschalig slagenlandschap van Staphorst en Rouveen is herkenbaar aan zijn langgerekte uitwaaierende kavels en houtwallen (els, berk, eik). De ambitie van de Provincie Overijssel richt zich bijvoorbeeld op de versterking van Staphorster kenmerken, door zorgvuldige ruimtelijke inpassing van nieuwe functies, aanleg van nieuwe - rustige - achterpaden, en aanplant en beheer van nieuwe kavelbeplanting.

Om voorliggend initiatief mogelijk te maken is een zorgvuldige ruimtelijke studie gedaan, zodat de nieuwe situatie aansluit op de kenmerkende structuur van Staphorst. Uitgangspunten hiervoor zijn bijvoorbeeld beschreven in 'Bossies an de Diek'. Middels het erfinrichtingsplan zijn de

verschillende elementen als fruitbomen, moestuin en de boomsingel vastgelegd. Een uitgebreidere toelichting hiervan is opgenomen in hoofdstuk 4. Hiermee sluit de ontwikkeling aan op het voorbeeld zoals dat staat beschreven voor Laag van het agrarische cultuurlandschap van de ontwikkelingsperspectieven.

### 3. De "Stedelijke laag"

De stedelijke laag is de laag van de steden, dorpen, verspreide bebouwing, wegen, spoorwegen en waterwegen. Het gaat in deze laag om de dynamiek van de steden en de grote infrastructurele verbindingen, maar ook om de rust van de dorpen en de landelijke wegen en paden.

Het plangebied is op de gebiedskenmerkenkaart de "Stedelijke laag" aangeduid met het gebiedstype 'Bebouwingsschil 1900-1950'. Waar in het Ontwikkelingsperspectief wordt gesproken van stads- en woonwijken, betreft het voor het plangebied kleinschalige bebouwing voor in totaal drie wooneenheden. Dit gebiedstype sluit daarmee weinig aan op de daadwerkelijke situatie rondom het plangebied. Voor een nadere toetsing van de omgevingskenmerken wordt daarom verwezen naar de gemeentelijke beleidsstukken die ter plekke gelden, zoals beschreven in hoofdstuk 5.3.

#### 4. De "Laag van de beleving"

Het plangebied heeft op de gebiedskenmerkenkaart de "Laag van de beleving" de aanduiding 'Donkerte'. De sturing is gericht op het minimaal toelaten van kunstlicht. Het vereist het selectief inzetten en 'richten' van kunstlicht en het vermijden van onnodig kunstlicht bij ontwikkelingen. De kansen hiervoor doen zich met name voor bij ontwikkelingen die een grote invloed hebben op het aspect donkerte, zoals grotere woon- en werklocaties en wegen. Ook de projectering van passages van auto(snel)wegen en regionale wegen speelt daarbij een grote rol vanwege het feit dat op- en afritten veelal leiden tot stedelijke ontwikkelingen.

De ontwikkeling brengt geen toename van kunstlicht met zich mee. Daarnaast zijn er in de omgevingsvisie en –verordening geen specifieke normen opgenomen waaraan dient te worden getoetst. Het beschrevene brengt met zich mee dat voorgenomen ontwikkeling voldoende rekening wordt gehouden met de uitgangspunten uit de "Laag van de beleving".

*5.2.5 Conclusie toetsing aan het provinciaal beleid* Geconcludeerd kan worden dat de in dit bestemmingsplan besloten ruimtelijke ontwikkeling in overeenstemming is met het in de Omgevingsvisie Overijssel verwoorde en in de Omgevingsverordening verankerde provinciaal ruimtelijk beleid.

#### **5.3 Gemeentelijk beleid**

*5.3.1 Omgevingsvisie 'Staphorst voor elkaar!'* De omgevingsvisie 'Staphorst voor elkaar!' beschrijft de koers voor de leefomgeving van de gemeente Staphorst. Het hoofddoel van de omgevingsvisie is om een integraal kader vorm te geven tussen het sociale en ruimtelijke domein. De visie geeft de kaders voor (particuliere) initiatieven en nodigt inwoners en partijen uit met ontwikkelingen te komen die bijdragen aan de kwaliteit van de leefomgeving. Daarbij gaat het niet alleen om ruimtelijke kwaliteit, maar ook om kwaliteitsverbetering op bijvoorbeeld het gebied van recreatie, ecologie, leefbaarheid, zorg, duurzaamheid en (agrarische) economie.

Ambities met betrekking tot voorgenomen ontwikkeling zijn voornamelijk verwoord in de paragraaf 2.2.3 "Een fantastisch woon- en leefklimaat", welke hier is samengevat.

Als uitgangspunt kan wordt vastgesteld dat het woonklimaat aan de Streek uitstekend is, waarbij er vraag blijft bestaan naar nieuwbouw. Voor deze nieuwbouw mogelijkheden worden eerst de reeds ingezette ontwikkelingen afgerond. Daarbij is wel belangrijk dat de 'inbreiding' met woningbouw niet ten koste gaat van de leefbaarheid en het groene, dorpse karakter van Staphorst. Onder voorwaarden kan in de Streek nog enige inbreiding plaatsvinden. De ruimte in De Streek die vrijkomt door vertrekkende bedrijven wil de gemeente Staphorst

graag gebruiken, maar de saneringslocaties dienen niet te dicht worden bebouwd. Het slagenlandschap moet namelijk zichtbaar en herkenbaar blijven vanaf de Oude Rijksweg en de Gemeenteweg, maar ook

## vanaf de A28.

Hierbij dient te worden aangemerkt dat het plangebied gelegen is binnen de contour "Incidenteel inbreiding mogelijk (De Streek)". Dit geeft aan dat nieuwe woningbouw (inbreiding) op het plangebied mogelijk is vanuit gemeentelijk beleid. Uitvoering dient te geschieden volgens voorwaarden zoals beschreven in het Open plekken-beleid van de gemeente Staphorst. Daarnaast wordt het ombouwen van boerderijen in De Streek tot (meerdere) wooneenheden door de gemeente Staphorst aangemoedigd.

*Toetsing 'Staphorst voor elkaar!':* 

De voorgenomen ontwikkeling sluit aan bij de ambities van de gemeente Staphorst om meer woningaanbod te creëren in Staphorst. Door via inbreiding tot een groter aanbod van woningen te komen wordt de vitaliteit van de Streek versterkt, wat ten goede komt aan de leefbaarheid en ruimtelijke kwaliteiten.

### *5.3.2 Woonvisie 2020-2024*

Het RWP West-Overijssel is gebaseerd op het concept en afwegingskader van de Ladder voor duurzame verstedelijking. Het document legt vast wat de afspraken zijn in West-Overijssel en wordt voorgelegd aan de gemeentebesturen en provincie ter besluitvorming. In West-Overijssel is een grote veranderslag gemaakt in denken over woonprogrammering en hebben gemeenten een goede stap gezet in meer samenwerking en intervisie over kwalitatieve programmering en terugdringen overprogrammering. Veel bestuurders hebben intensief gediscussieerd over de kwaliteit van hun woonplannen en die in de regio.

De uitkomsten van dit regionale overleg wordt per gemeente verwerkt in een woonvisie. Op 1 juli 2020 is de 'Woonvisie 2020-2024 van de gemeente Staphorst' in werking getreden. De woonvisie biedt inzicht in de woonbehoefte en uitbreidingsmogelijkheden en legt de koers voor de komende jaren vast op het gebied van wonen.

In de woonvisie zijn de 5 belangrijkste woonopgaven in de gemeente voor de komende jaren in beeld gebracht;

1. Meer nieuwbouwwoningen nodig. Naar verwachting zal het aantal huishouden in de gemeente Staphorst de komende jaren blijven groeien. In de periode 2019-2030 is er een tekort van 610 woningen om te voorzien in de huishoudensgroei. De woning tekorten verschillen per kern.

## 2. Behoefte aan woningen in verschillende prijsklassen.

De woningmarkt in de gemeente Staphorst is een echter kopersmarkt. Woningen in de prijsklassen van €200.000,- tot €265.000,- zijn populair en daaraan is het grootste tekort. Het aandeel gezinnen is in Staphorst groot en blijft een belangrijk aandeel vormen in de gemeente.

De gezinnen zijn met name op zoek naar grondgebonden koopwoningen tussen € 350.000,- en € 450.000,-. Om jonge starters te binden aan de gemeente Staphorst is een aanbod van betaalbare koopwoningen noodzakelijk. De doorstroming van ouderen stagneert, omdat er geen passend aanbod is.

3. Behoefte aan meer sociale huurwoningen. Er is behoefte aan 110 sociale huurwoningen (kleinere woningen en appartementen) tot 2030. De gemeente zal samen met VechtHorst op zoek gaan naar passende locaties om deze woningen te realiseren.

De behoefte aan wonen in combinatie met begeleiding en zorg, van senioren en andere doelgroepen met een ondersteuningsbehoefte neemt toe.

## 5. Duurzaamheid

In het kader van de verduurzamingsopgave heeft de gemeente een regiserende rol. Zij stimuleert marktinitiatieven om de woningbouw te verduurzamen.

*Toetsing aan de Woonvisie 2020-2024* In de woonvisie van de gemeente Staphorst is geformuleerd dat er een groot tekort aan woningen is op de korte en middellange termijn. Voorgenomen ontwikkeling maakt twee extra wooneenheden mogelijk. Deze twee wooneenheden zullen in de middeldure categorie worden aangeboden. De afmetingen van de eenheden zijn geschikt voor gezinnen, onder wie grote behoefte bestaat voor nieuwe woningen. Voorgenomen onwikkeling is daarmee in lijn met hetgeen omschreven in de Woonvisie 2020 - 2024.

#### *5.3.3 Transformaties aan de Streek*

Doelstelling van beleidsdocument 'Transformaties aan de Streek' is om kaders te bieden voor de wijze waarop transformatielocaties herontwikkelt worden.

Uitgangspunt in alle gevallen is dat de nieuwe bebouwing een versterking moet zijn voor de bebouwingsstructuur van het beschermde dorpsgezicht. Daarnaast is het doel om op de locaties zelf een ruimtelijke kwaliteit te ontwikkelen die als passend wordt ervaren in het beschermd dorpsgezicht.

Het karakteristieke patroon van achter elkaar geplaatste boerderijen, waarbij de richting ten opzichte van de weg vaak een hoek vertoont, is het beeldmerk van Staphorst. Het is het resultaat van een langdurig proces van vererving, opsplitsing en nieuwbouw van boerderijen. Incidenteel komt ook andersoortige bebouwing voor. Het zijn de bijzonderheden in de bebouwingsstructuur van het

lint. Deze bijzondere bebouwingsstructuur moet gewaarborgd blijven. Dit betekent echter niet dat er geen ruimte voor nieuwe ontwikkelingen kan zijn. Wanneer nieuwe ontwikkelingen zodanig worden ingepast dat zij zich voegen naar de kenmerkende structuur kunnen zij juist een verrijking en versterking van deze kwaliteit betekenen.

Binnen de Streek wordt, in beperkte mate, ruimte gezien voor het ontwikkelen van nieuwe woningen of het bouwen van nieuwe panden met een andere functie. De nieuwbouw dient zich nadrukkelijk te voegen binnen het bestaande ensemble. Hierbij zijn randvoorwaarden genoemd met betrekking tot ruimtemaat, afstand tot de weg, context en wordt geleidelijke groei gestimuleerd.

Het transformatiebeleid maakt onderscheid in voorwaarden voor ontwikkelingen middels verschillende stappen. Stap 1 betreft kleinschalige ontwikkelingen. Stap 2 betreft middelgrote ontwikkelingen en geeft toepassing aan het Open Plekkenbeleid. Stap 3 betreft ontwikkelingen van grote erven en vereist extra inspanning volgens KGO. Stap 4 betreft maatwerk.

*Toetsing 'Transformaties aan de streek:*  Omdat er sprake is van zowel hergebruik als nieuwbouw is op voorgenomen ontwikkeling stap 2 van het transformatiebeleid van toepassing. Het betreft een kleine transformatie van een voormalige agrarisch bedrijfslocatie met de toevoeging van een enkel woonhuis. Daarmee zijn de voorwaarden uit het Open Plekkenbeleid van toepassing.

Ook sluit deze ontwikkeling aan bij de ambities van de gemeente Staphorst van een geleidelijke groei. Op de open plek zal een enkel woonhuis gesitueerd worden, waardoor verdichting van de locatie beperkt blijft. De nieuwe vrijstaande woning zal in eenzelfde hoek op de Gemeenteweg worden gepositioneerd als omliggende bebouwing.

#### *5.3.4 Open plekken-beleid*

In paragraaf 3.3 wordt uitgebreid ingegaan op de welstandsnota Belvedere. Deze is onderdeel van het Open plekken-beleid. De doelstelling van het Open plekken-beleid is duidelijkheid te geven welke open plekken en locaties achter aan de stegen in aanmerking komen voor bebouwing. Daarnaast wordt duidelijkheid gegeven met betrekking tot het bebouwen van open plekken aan dwarswegen. Uitgangspunt in alle gevallen is dat de nieuwe bebouwing een versterking moet zijn voor de bebouwingsstructuur van het beschermde dorpsgezicht.

Voor locaties binnen beschermd dorpsgezicht die niet vrij zijn van bebouwing is de beleidsnotitie 'Transformaties aan de streek' van toepassing. Hierbij zijn de randvoorwaarden met betrekking tot dimensies, oriëntatie en positionering in het Open plekken-beleid beschreven. Het doel hierbij is om de kenmerkende aspecten van De Streek terug te laten

komen in de nieuwbouw, zodat er een organische groei van het gebied gestimuleerd wordt.

#### *Toetsing aan het 'Open plekken-beleid':*

De dimensies, oriëntatie en positionering van de nieuwe vrijstaande woning is in overeenstemming met de voorwaarden zoals die staan beschreven in het Open plekken-beleid (zie ook hoofdstuk 3). De afmetingen van de kavel, nok- en goothoogte en diepte van voor- en achter tuin voldoen allen aan de minimale en maximale waarden zoals beschreven. Daarnaast is het achterste bouwvlak binnen de bestaande bebouwingscontour gelegen en is het de derde wooneenheid aan de steeg, waar een maximum van vier is toegestaan.

*5.3.5 Conclusie toetsing van het initiatief aan het gemeentelijk beleid.*

Gelet op het voorgaande kan worden geconcludeerd dat de in dit bestemmingsplan besloten ontwikkeling in overeenstemming is met het beleid van de gemeente Staphorst.

### **5.4 Conclusie beleid m.b.t. initiatief**

Voorgenomen ontwikkeling betreft een kleinschalige transformatie van een voormalige agrarische bedrijfslocatie naar woonlocatie. Deze transformatie heeft een zeer kleine invloedssfeer en raakt daarom geen rijksbeleid. De ontwikkeling is in overeenstemming met met het provinciale beleid zoals is verwoord in de Omgevingsvisie Overijssel en de daarbij behorende Omgevingsverordening. Ook

is voorgenomen ontwikkeling in overeenstemming met het gemeentelijke beleid zoals beschreven in de Omgevingsvisie, Transformatielocaties aan de Streek en het Open plekken-beleid.

## **6. MILIEU- EN OMGEVINGSASPECTEN**

Op grond van artikel 3.1.6 van het Besluit ruimtelijke ordening moet in een bestemmingsplan een beschrijving worden opgenomen van de wijze waarop de milieu- en omgevingsaspecten bij het plan zijn betrokken. Daarbij moet rekening gehouden worden met de geldende wet- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieu- en omgevingsaspecten en ruimtelijke ordening.

## **6.1 Brandveiligheid**

De nieuwe woningen moeten voldoen aan het bouwbesluit, waaronder de eisen ten aanzien van brandveiligheid. Verder is het plangebied tweezijdig bereikbaar voor hulpdiensten. Ten eerste via de steeg aan de oostzijde van het plangebied en ten tweede via de Luchiesweg aan de westzijde van het plangebied.

## **6.2 Milieueffectrapportage**

De milieueffectrapportage is een wettelijk instrument met als doel het aspect milieu een volwaardige plaats in deze integrale afweging te geven. Een bestemmingsplan kan op drie manieren met milieueffectrapportage in aanraking komen:

■ Op basis van artikel 7.2a, lid 1 Wm (als wettelijk plan);

■ Er ontstaat een m.e.r.-plicht wanneer er een passende beoordeling op basis van art. 2.8, lid 1 Wet natuurbescherming nodig is;

■ Op basis van Besluit milieueffectrapportage (bestemmingsplan in kolom 3);

■ Er ontstaat een m.e.r.-plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 3 (plannen).

■ Op basis van Besluit milieueffectrapportage (bestemmingsplan in kolom 4);

■ Er ontstaat een m.e.r.-(beoordelings)plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 4 (besluiten).

Dit bestemmingsplan voorziet in de planologische kaders voor een herontwikkeling van het plangebied tot woonlocatie en voldoet daarmee aan de definitie van een 'besluit' als bedoeld in het Besluit m.e.r. Dit betekent dat dit bestemmingsplan m.e.r.-(beoordelings)plichtig is indien activiteiten worden mogelijk gemaakt die genoemd worden in onderdeel C of D van het Besluit m.e.r. en de daarin opgenomen drempelwaarden overschrijden.

In dit geval is sprake van een ontwikkeling die niet wordt genoemd in onderdeel C van het Besluit m.e.r. en is daarom niet direct m.e.r.-plichtig. De beoogde ontwikkeling is opgenomen in de D-lijst van het Besluit milieueffectrapportage, namelijk: "De aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen". In voorliggend geval is sprake van de realisatie van in totaal 2

nieuwe woningen met bijbehorende voorzieningen. Hiermee blijft de ontwikkeling ruim onder de drempelwaarde van 2.000 woningen. Echter, zoals ook in het voorgaande aangegeven, dient ook wanneer ontwikkelingen onder drempelwaarden blijven, het bevoegd gezag zich er van te vergewissen of activiteiten geen aanzienlijke milieugevolgen kunnen hebben.

Indien de mogelijkheden van dit plan worden vergeleken met de drempelwaarden uit onderdeel D van het Besluit m.e.r. kan worden geconcludeerd dat er dat sprake is van een wezenlijk ander schaalniveau en een activiteit die vele malen kleinschaliger is. Dit bestemmingsplan is niet m.e.r. plichtig. Tevens zijn geen nadelige milieugevolgen te verwachten als gevolg van de vaststelling van dit bestemmingsplan.

## **6.3 Duurzaamheid**

De wettelijke eisen voor duurzaamheid zijn te vinden in het Bouwbesluit. Om hieraan te toetsen zal bij de daadwerkelijke aanvraag omgevingsvergunning een EPC berekening alsook een MPG berekening opgesteld moeten worden. Hiermee is gewaarborgd dat voorgenomen ontwikkeling in overeenstemming zal zijn met de regelgeving betreffende duurzaamheid.

## **6.4 Bodem**

Bij een bestemmingsplan dient te worden bepaald of de aanwezige bodemkwaliteit past bij het

28

toekomstige gebruik van die bodem en of deze aspecten optimaal op elkaar kunnen worden afgestemd. Om hierin inzicht te krijgen, is een bodemonderzoek verricht door EcoReest BV. Deze rapportage is als bijlage aan dit bestemmingsplan toegevoegd. Concluderend kan het volgende worden gesteld;

*Verkennend chemisch bodemonderzoek* De resultaten van het verkennend chemisch bodemonderzoek vormen geen aanleiding tot nader onderzoek en zijn geen milieuhygiënische belemmering in relatie tot de toekomstige woonbestemming van het terrein.

#### *Verkennend asbestonderzoek*

Op basis van de onderzoeksresultaten van het asbestonderzoek concludeert men dat in het geanalyseerde monster van de toplaag, ter plaatse van de druppelzone van het asbestverdachte dak van de berging (deellocatie C) een gehalte aan asbest is aangetoond, dat ruim boven de (helft van de) interventiewaarde ligt. Op het moment dat er sprake is van werkzaamheden op de locatie dient in contact getreden te worden met het bevoegd gezag (Provincie Overijssel). Vervolgens wordt er een BUS-melding ingedient betreffende het saneren van de verontreiniging. Daarnaast wordt geadviseerd de asbesthoudende dakbedekking op verantwoorde wijze te saneren om verdere nalevering van asbestvezels ter plaatse te voorkomen. De sanering van verontreinigde deellocatie C zal

plaatsvinden zodra er sprake is van de aanvraag omgevingsvergunning voor bouwwerkzaamheden.

Met betrekking tot de overige delen van de locatie is de hypothese "verdachte locatie" op grond van de resultaten van het asbestonderzoek verworpen.

Gelet op het feit dat middels onderhavige inspanning de meest verdachte locatie (toplaag druppelzone) is bemonsterd en geanalyseerd, wordt verder onderzoek niet van meerwaarde geacht in relatie tot de onderzoeksdoelstelling.

#### **6.5 Geluid**

De Wet geluidhinder (Wgh) bevat geluidnormen en richtlijnen over de toelaatbaarheid van geluidniveaus als gevolg van rail- en wegverkeerslawaai en industrielawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een bestemmingsplan of het nemen van een omgevingsvergunning indien het plan een geluidsgevoelig object mogelijk maakt binnen een geluidszone van een bestaande geluidsbron of indien het plan een nieuwe geluidsbron mogelijk maakt. Het akoestisch onderzoek moet uitwijzen of de wettelijke voorkeursgrenswaarde bij geluidsgevoelige objecten wordt overschreden en zo ja, welke maatregelen nodig zijn om aan de voorkeursgrenswaarde te voldoen.

Voorgenomen ontwikkeling is getoetst aan de

gemeentelijke Geluidsniveaukaart, zie afbeelding 6.1. Op deze kaart wordt de geluidscontour 2030 geprojecteerd op de bestaande situatie. De bestaande woning is gelegen in de zone 48-53 en 53-58. Deze woonfunctie is onderdeel van de bestaande situatie en hoeft daarom niet opnieuw te worden getoetst.

De nieuwe ontwikkelingen vinden plaats in het achterste deel van de boerderij en de Open Plek. Deze delen zijn gelegen op gronden met 0-43 dB en 43-48 dB. Voor de nieuwe ontwikkelingen wordt de voorkeurs grenswaarden voor de activiteit wonen niet overschreden. Er is geen noodzaak voor ontheffing. De realisatie van een nieuw woonhuis voegt geen geluidsbron aan de omgeving toe. In de nabijheid van het plangebied zijn daarnaast geen gezoneerde industrieterreinen aanwezig. De Wet geluidhinder vormt geen belemmering voor de uitvoerbaarheid van voorgenomen ontwikkeling.

#### **6.6 Luchtkwaliteit**

Om een goede luchtkwaliteit in Europa te garanderen heeft de Europese unie een viertal kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer. Deze wetgeving staat ook bekend als de Wet luchtkwaliteit.

In de Wet luchtkwaliteit staan ondermeer de grenswaarden voor de verschillende luchtverontreinigende stoffen. Onderdeel van de

Wet luchtkwaliteit zijn de volgende Besluiten en Regelingen:

■ Besluit en de Regeling niet in betekenende mate bijdragen (luchtkwaliteitseisen);

■ Besluit gevoelige bestemmingen (luchtkwaliteitseisen);

Gelet op de aard en omvang van dit project in vergelijking met Wet Milieubeheer beschreven categorieën, kan worden aangenomen dat het project 'niet in betekenende mate bijdraagt' aan de luchtverontreiniging. Daarnaast bevat voorgenomen ontwikkeling geen objecten zoals beschreven in Besluit gevoelige bestemmingen. Het aspect luchtkwaliteit vormt geen obstakel voor de uitvoerbaarheid van voorgenomen ontwikkeling.

## **6.7 Geur**

De Wet geurhinder en veehouderij (Wgv) vormt vanaf 1 januari 2007 het toetsingskader bij het verlenen van een omgevingsvergunning voor inrichtingen, als het gaat om geurhinder vanwege dierenverblijven van veehouderijen. In het kader van de Wgv heeft de gemeente Staphorst Verordening Geurhinder en Veehouderij 2016 vastgesteld. In afwijking van artikel 4, lid 1 van de Wvg bedraagt de minimale afstand voor de geurbelasting van een veehouderij op een geurgevoelig object in het gebied als genoemd in verordening binnen de bebouwde kom 50 meter. Om inzichtelijk te maken of de ontwikkeling in lijn is met de Verordening Geurhinder en Veehouderij 2016 is door de gemeente Staphorst

Afbeelding 6.1: Uitsnede Geluidskaart Omgeving Staphorst (Bron: gemeente Staphorst)

op 27 juni 2017 een milieuadvies opgesteld. Dit milieuadvies op het aspect agrarisch geur is opgesteld met betrekking tot het invullen van een open plek met woning(en) op het perceel gelegen achter het perceel aan de Gemeenteweg 210.

Het milieuadvies gaat in op de cumulatieve milieucirkel die op het perceel gelegen. Deze milieucirkel komt voort uit de emissie-bronnen die aanwezig zijn op de percelen van de Gemeenteweg 214 en 238.

■ De boerderij aan de Gemeenteweg 214 heeft een milieucontour van 50 meter. Deze milieucontour wordt op advies van de gemeente berekend vanaf de brandmuur tussen woon- en bedrijfsdeel. Op basis van artikel 4 van de Verordening Geurhinder en Veehouderij 2016 van de gemeente Staphorst betekend dit dat binnen 50 meter vanaf de brandmuur van de boerderij aan de Gemeenteweg 214 richting de Gemeenteweg geen geurgevoelig object kan worden gerealiseerd. Het nieuwe woonhuis is buiten deze contour gesitueerd. De meubelmakerij, welke in het achterste deel van het nieuwe volume wordt gerealiseerd, ligt wel in de contour maar is geen geurgevoelig object.

■ De impact van de geurbelasting van het agrarisch bedrijf aan de Gemeenteweg 238 is in 2017 middels een berekening in kaart gebracht. Binnen het bedrijf worden dieren gehouden met een geuremissiefactor (varkens). Hiervoor is een geurberekening uitgevoerd. Uit deze berekening blijkt dat op alle beoordelingspunten voldaan kan worden aan de toegestane 3 odeur, met waardes gelegen tussen 1,3 en 1,8 OuE/m3. Daarnaast heeft de gemeente de verwachting dat het bedrijf binnenkort kleiner wordt voortgezet, dan wel dat de bedrijfsvoering ervan wordt stopgezet. Als gevolg daarvan zal de geuremissie verder afnemen. De toevoeging van een geurgevoelig object op de open plek levert daarmee geen belemmeringen op voor de bedrijfsvoering van omliggende agrarische bedrijven.

Daarnaast zal de agrarische bestemming op het perceel van de Gemeenteweg 210 komen te vervallen. Hiermee wordt een potentiële bron van geurhinder voor omliggende percelen worden weggenomen. Zodoende kan worden geconcludeerd dat de ontwikkeling in overeenstemming is met het aspect geur.

#### **6.8 Bedrijven en milieuzonering**

Voor het bepalen van de aan te houden afstanden wordt de VNG-uitgave 'Bedrijven en Milieuzonering' uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld

moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan mogelijk is.

In de nabije omgeving van het plangebied bevinden zich een aantal bedrijven. Op ca. 42 meter ten oosten van het bouwvlak is een bedrijfsfunctie aanwezig. Deze functie heeft een richtafstand van maximaal 30 meter. Op ca. 70 meter ten oosten van het plangebied ligt een detailhandel functie. Ook deze functie heeft een richtafstand van 30 meter. Voorgenomen ontwikkeling ligt buiten de richtafstanden van de genoemde bedrijven die rondom het plangebied aanwezig zijn.

Bij vergunning kunnen ter plaatse van het Veegplan De Streek bedrijven behorende tot de categorieën 1 en 2 als nevenactiviteit bij woonfunctie worden toegestaan. Deze bedrijven zijn opgenomen als bijlage in de 'Staat van bedrijven' bij het Veegplan De Streek. De bedrijfsactiviteit meubelmakerij van ambachtelijke aard is niet eenduidig in deze uitgave opgenomen. Wel kan de aard van de bedrijvigheid worden ingeschaald tussen de categorieën meubelstoffeerderij en timmerfabriek.

**B + O** STEDENBOUW B.V.

Deze hebben richtafstanden van respectievelijk 10 meter en 50 meter. Gezien de ambachtelijke aard van de meubelmakerij kan hier worden volstaan met een richtafstand van 30 meter om gelijkwaardig te zijn aan bedrijven behorende tot de categorieën 1 en 2 van de VNG publicatie. Zodoende kan de meubelmakerij bij vergunning mogelijk worden gemaakt.

Als vanzelfsprekend dient het nieuwe woonhuis met werkplaats ontworpen en gerealiseerd te worden in overeenstemming met de vigerende bouw weten regelgeving. In het bouwbesluit is bijvoorbeeld vastgelegd dat in een nieuw gebouw voldoende isolatie toegepast dient te worden, waarmee op gebouwniveau alle geluid- en stofproductie sterk wordt beperkt. Zodoende is er geen sprake van een externe uitstoot van geluid en stof. Deze externe werking is in de praktijk te controleren aan de hand van normen zoals die zijn beschreven in het bouwbesluit en overige wetgeving. Op het moment dat de meubelmakerij is gerealiseerd kan dus worden getoetst of deze aan de eisen van het bouwbesluit voldoet. Zo is ook vastgelegd dat het gebruik van machines geen externe overlast kan veroorzaken. Tenslotte is het aspect milieu besproken met omwonenden. Geen van de omwonenden heeft aangegeven overlast van de bedrijvigheid in de meubelmakerij te verwachten. De realisatie van een nieuw woonhuis met werkplaats heeft daarmee geen negatieve externe werking richting omwonenden.

Daarnaast zijn er in de nabije omgeving geen bedrijven waarvan de milieuzone het plangebied beïnvloed. Aannemelijk is daarmee dat binnen het plangebied een acceptabele woon- en leefkwaliteit kan worden bereikt.

## **6.9 Externe veiligheid**

Externe veiligheid is een beleidsveld dat is gericht op het beheersen van risico's die ontstaan voor de omgeving bij de productie, de opslag, de verlading, het gebruik en het transport van gevaarlijke stoffen. Bij nieuwe ontwikkelingen moet worden voldaan aan strikte risicogrenzen. Een en ander brengt met zich mee dat nieuwe ruimtelijke ontwikkelingen moeten worden getoetst aan wet- en regelgeving op het gebied van externe veiligheid. Concreet gaat het om risicovolle bedrijven, vervoer gevaarlijke stoffen per weg, spoor en water en transport gevaarlijke stoffen via buisleidingen.

Het doel van wetgeving op het gebied van externe veiligheid is risico's waaraan burgers in hun leefomgeving worden blootgesteld vanwege risicovolle inrichtingen en activiteiten tot een aanvaardbaar minimum te beperken. Het is noodzakelijk inzicht te hebben in de kwetsbare en beperkt kwetsbare objecten en het plaatsgebonden en het groepsrisico.

Aan hand van de Risicokaart is een inventarisatie verricht van risicobronnen in en rond het plangebied. Op de Risicokaart staan meerdere soorten risico's, zoals ongevallen met brandbare, explosieve en giftige stoffen, grote branden of verstoring van de openbare orde. In totaal worden op de Risicokaart dertien soorten rampen weergegeven.

Het plangebied bevindt zich op circa 310 meter van de spoorlijn Zwolle-Meppel. Dit is ruim buiten de risicoafstand van 142 meter die aan de spoorlijn is toegekend. Verder bevinden zich er in de directe omgeving van het plangebied geen risicobronnen. Daarnaast brengt voorgenomen ontwikkeling geen externe veiligheidsfactoren met zich mee. Een en ander brengt met zich mee dat het project in overeenstemming is met wet- en regelgeving ter zake van externe veiligheid.

#### **6.10 Water**

De Europese Kaderrichtlijn Water (2000/60/EG) is op 22 december 2000 in werking getreden en is bedoeld om in alle Europese wateren de waterkwaliteit chemisch en ecologisch verder te verbeteren. De Kaderrichtlijn Water omvat regelgeving ter bescherming van het binnenlandse oppervlaktewater, overgangswateren (waaronder estuaria worden verstaan), kustwateren en grondwater. Streefdatum voor het bereiken van gewenste waterkwaliteit is 2015. Eventueel kan er, mits goed onderbouwd, uitstel (derogatie) verleend worden tot uiteindelijk 2027. Voor het uitwerken van de doelstellingen worden er op (deel)stroomgebied plannen opgesteld. In deze

(deel)stroomgebiedbeheersplannen staan de ambities en maatregelen beschreven voor de verschillende (deel)stroomgebieden. Met name de ecologische ambities worden op het niveau van de deelstroomgebieden bepaald.

Het Rijksbeleid op het gebied van waterbeheer is vastgelegd in het Nationaal Waterplan (NWP) 2016-2021 (vastgesteld 17 december 2015). Het plan geeft op hoofdlijnen de ambities weer van het Rijk ten aanzien van het nationale waterbeleid en het daaraan gerelateerde ruimtelijke beleid. De belangrijkste ambities richten zich op waterveiligheid, zoetwater en waterkwaliteit. Maar ook de Deltabeslissingen en enkele waterafhankelijke thema's als natuur en duurzame energie hebben in het plan een plek gekregen. De doorwerking van de beleidsambities/ uitgangspunten naar lagere overheden is geregeld in de Structuurvisie Infrastructuur en Ruimte (2012), het Bestuursakkoord Water (2011) en de Waterwet (2009).

In de Omgevingsvisie Overijssel wordt ruim aandacht besteed aan de wateraspecten. De ambities zijn, naast de uitvoering van de Kaderrichtlijn Water, gericht op de verbetering van de kwaliteit van de kleinere wateren, de veiligheid, de grondwaterbescherming, bestrijding van wateroverlast, de kwantiteit en kwaliteit van gronden oppervlakte water en waterbeleving zowel in de groene ruimte als stedelijk gebied.

Door de invoering van de Kaderrichtlijn Water is Nederland verdeeld in vijf deelstroomgebieden. Het deelstroomgebied Rijn-Oost wordt beheerd door de waterschappen Rijn en IJssel, Vechtstromen, Vallei en Veluwe, Drents Overijsselse Delta en Zuiderzeeland. Om te voldoen aan de eisen van de Kaderrichtlijn Water hebben deze waterschappen een Waterbeheerplan opgesteld.

Het algemeen bestuur van het waterschap Drents Overijsselse Delta heeft het 'Waterbeheerplan 2016- 2021' vastgesteld.

Hieronder volgt een toelichting op de doelen in het waterbeheerplan.

■ Overstromingen, wateroverlast of droogte te voorkomen of beperken. Inwoners kunnen hierdoor op een goede manier wonen en werken. Boeren en natuurbeheerders kunnen goed gebruik maken van de grond.

■ Beschermen en verbeteren van de kwaliteit van het water in de volle breedte. Een goede ecologische en chemische kwaliteit van het (oppervlakte)water is belangrijk. Het water is schoon en gezond en inwoners kunnen hiervan genieten. Ook de doelen voor waterkwaliteit die voortvloeien uit Europese wetgeving; de Kaderrichtlijn Water (KRW) maken onderdeel uit van het plan.

■ Afvalwater in de afvalwaterzuiveringsinstallaties effectief en efficiënt behandelen. Niet alleen wordt geprobeerd om de schadelijke stoffen uit het water te halen. Ook wordt geprobeerd om van deze stoffen nieuwe producten te maken en nieuwe toepassingen te zoeken.

In het kader van de Wet ruimtelijke ordening (Wro) is het verplicht ruimtelijke plannen te 'toetsen op water', de zogenaamde watertoets. De watertoets is een waarborg voor water in ruimtelijke plannen en besluiten. Deze waterparagraaf heeft betrekking op de herontwikkeling van de locatie Gemeenteweg 210 te Staphorst.

### Relevant beleid

Het beleid van het waterschap Drents Overijsselse Delta staat beschreven in het waterbeheerplan 2016-2021. Specifiek voor het stedelijke gebied heeft het waterschap het beleid geformuleerd in 'Water Raakt!'. Daarnaast is de Keur een belangrijk regelstellend instrument waarmee in ruimtelijke plannen rekening moet worden gehouden. De genoemde documenten zijn te raadplegen de site www.wdodelta.nl.

## Invloed op de waterhuishouding

Het plan heeft geen schadelijke gevolgen voor de waterkwaliteit en ecologie. Binnen het bestemmingsplan worden niet meer dan tien wooneenheden gerealiseerd en de toename van het verharde oppervlak bedraagt niet meer dan 1.500 m2 . Binnen het plangebied is geen sprake van (grond)wateroverlast.

Voor de aanleghoogte wordt een ontwateringsdiepte

**B + O** STEDENBOUW B.V.

geadviseerd van minimaal 80 centimeter. Dit is de afstand tussen de gemiddelde hoogste grondwaterstand (GHG) en onderzijde bouwvloer. Bij het bouwen zonder kruipruimte kan worden volstaan met een kleinere ontwateringsdiepte. Om wateroverlast binnen woningen en bedrijven te voorkomen wordt geadviseerd om een drempelhoogte van 30 centimeter boven het straatpeil te hanteren (as van de weg). Voor lager gelegen ruimtes, zoals kelders en parkeergarages, wordt aandacht besteed aan het voorkomen van wateroverlast door bijvoorbeeld instromend hemelwater.

## Planuitwerking

Bij de afvoer van overtollig hemelwater wordt het afstromend hemelwater grotendeels ter plaatse in de bodem teruggebracht. Het waterschap en de gemeente Staphorst hebben de voorkeur om het hemelwater, daar waar mogelijk, te infiltreren in de bodem. In het erfinrichtingsplan is rondom de karakteristieke boerderij een strook keien opgenomen. Onder deze keien zal een infiltratieslang worden aangebracht die bij dreigende overbelasting het regenwater afvoert naar naastgelegen sloot. Ook het overtollige hemelwater van het nieuwe woonhuis zal worden naar de sloot afvloeien.

Watervergunning (of melding) op grond van de Keur Het wateradvies dat is afgegeven in het kader van de watertoets is geen watervergunning of melding.

## Watertoetsproces

De initiatiefnemer heeft het Waterschap Drents Overijsselse Delta geïnformeerd over het plan door gebruik te maken van de digitale watertoets. De beantwoording van de vragen heeft er toe geleid dat de korte procedure van de watertoets is toegepast. De bestemming en de grootte van het plan hebben een geringe invloed op de waterhuishouding in ruimtelijke zin.

Deze conclusie is automatisch getrokken op basis van de ingevoerde gegevens op www.dewatertoets. nl. Het proces van de watertoets is goed doorlopen. Het waterschap Drents Overijsselse Delta gaat akkoord met het plan.

## **6.11 Klimaatadaptatie** n.v.t.

#### **6.12 Archeologie en cultuurhistorie**

Op grond van de Erfgoedwet dient er in ruimtelijke plannen rekening gehouden te worden met archeologische waarden. In de Erfgoedwet is bepaald dat gemeenten een archeologische zorgplicht hebben en dat initiatiefnemers van projecten waarbij de bodem wordt verstoord, verplicht zijn rekening te houden met de archeologische relicten die in het plangebied aanwezig (kunnen) zijn. De gemeente Staphorst kent een archeologische verwachtingskaart.

Uit de gemeentelijke archeologische verwachtingskaart blijkt dat het plangebied is aangeduid als zone met een lage archeologische verwachting. Hiervoor geldt dat plangebieden met een verstoringsdiepte van minder dan 40 cm beneden maaiveld of met een oppervlakte kleiner dan 1,5 ha zijn vrijgesteld van onderzoek. Het uitvoeren van archeologisch onderzoek is daarom niet noodzakelijk.

Wat betreft de uitgangspunten van de Cultuurhistorische Waardenkaart kan worden aangemerkt dat de nieuwbouwplannen dienen te voldoen aan de voorwaarden uit het gemeentelijke Open plekken-beleid, waarvan ook de uitgangspunten van de Belvedère-nota onderdeel uitmaken. Hierin staan concrete voorwaarden beschreven waaraan nieuwbouw dient te voldoen wanneer deze binnen het beschermde dorpsgezicht wordt opgericht. Dit Open plekken-beleid wordt dan ook als uitgangspunt genomen voor de ontwikkeling van nieuw woonhuis. Hiermee kan gesteld worden dat voorgenomen ontwikkeling voldoet aan de voorwaarden wat betreft Archeologische- en Cultuurhistorische waarden.

### **6.13 Flora en fauna**

Bescherming in het kader van de natuur weten regelgeving is op te delen in gebieds- en soortenbescherming. Bij gebiedsbescherming heeft men te maken met de Natuurbeschermingswet en het Nederlands Natuurnetwerk (voorheen EHS). Soortenbescherming gaat uit van de bescherming

van dier- en plantensoorten. Sinds 1 januari 2017 is het wettelijk kader ten aanzien van gebiedsen soortenbescherming vastgelegd in de Wet natuurbescherming. In het kader van voorgenomen ontwikkeling is een Quickscan Natuurwaardenonderzoek uitgevoerd door Natuurbank Overijssel. Toetsing aan de conclusies van Natuurbank Overijssel zal hier worden beschreven. De gehele rapportage is als bijlage toegevoegd aan dit document.

Het plangebied vormt een voormalig agrarisch erf. Het bestaat uit een boerderij, erfverharding en grasland. De inrichting en het gevoerde beheer maken het plangebied niet tot een geschikte groeiplaats voor beschermde plantensoorten, maar wel tot een geschikt functioneel leefgebied voor verschillende beschermde diersoorten. De voorgenomen activiteiten leiden niet tot wettelijke consequenties in het kader van soortbescherming. Voor de grondgebonden zoogdieren en amfibieën, zie mogelijk gedood worden als gevolg van de uitvoering van de voorgenomen activiteiten, geldt een vrijstelling van de verbodsbepalingen omdat voorgenomen activiteiten uitgevoerd worden in het kader van een ruimtelijke ontwikkeling. Gelet op de aard van de voorgenomen activiteiten en de ligging t.o.v. Natura2000-gebied, het is niet aannemelijk dat uitvoering van de voorgenomen activiteiten zal leiden tot een negatief effect op Natura2000 gebied. Er hoeft geen nader onderzoek uitgevoerd te worden om de voorgenomen activiteiten uit te

kunnen voeren, in overeenstemming met wet- en regelgeving voor beschermde gebieden.

### **6.14 Verkeer**

Voorgenomen ontwikkeling brengt geen significante toename van verkeersbewegingen met zich mee.

#### **6.15 Parkeren**

Het aantal parkeerplaatsen dat zal worden gerealiseerd is conform de Nota parkeerkengetallen van de gemeente Staphorst. Voor de geschakelde woonhuizen is hierin een norm van 2,3 parkeerplaats per woonhuis opgenomen en voor vrijstaand 2,35 parkeerplaats per woonhuis. Per woonhuis worden in ieder geval twee parkeerplaatsen op eigen terrein gerealiseerd, welke ontsluiten via de bestaande steeg en de Luchiesweg. Daarnaast is er op het erf voldoende ruimte om ook bezoekers parkeren mogelijk te maken op eigen terrein. Er is in alle gevallen sprake van een zeer brede oprit met daaraan twee reguliere parkeerplaatsen.

In de Nota parkeerkengetallen van de gemeente Staphorst zijn ook normen opgenomen voor bedrijvigheid. Aangezien het een arbeidsextensief bedrijf betreft, wordt uitgegaan van een norm van 1,3 parkeerplaats per 100 m2 BVO. Middels voorgenomen ontwikkeling wordt ca. 180 m2 BVO bedrijfsruimte gerealiseerd, wat neer komt op ca. 2,3 parkeerplaasten. Daarbij dient te worden aangemerkt dat de bewoner van het woonhuis per definitie werkzaam zal zijn in het bedrijf, aangezien de bedrijvigheid is toegestaan als een nevenactiviteit van het gebruik wonen. Gesteld wordt daarom dat de parkeerbehoefte van het vrijstaande woonhuis en de werkplaats grotendeels overlappen. Voor het aandeel bezoekers wat daarmee overblijft is op het erf rondom de werkplaats voldoende ruimte. Er kunnen meerdere auto's van bezoekers worden geparkeerd. Zodoende wordt voldaan aan de normen zoals opgenomen in de Nota parkeerkengetallen van de gemeente Staphorst.

#### **6.16 In- en uitritten**

De bestaande inritten aan de Gemeenteweg en Luchiesweg worden gehandhaafd. Ten behoeve van het achterste woonhuis in de te splitsen boerderij en het nieuwe woonhuis met meubelmakerij zullen nieuwe inritten worden aangelegd vanaf de Luchiesweg.

## **6.17 Verlichting**

n.v.t.

## **6.18 Gezondheid**

n.v.t.

## **6.19 Relatie met andere toestemmingsvereisten**  Vanwege het agrarische bedrijf dat voorheen op de locatie gevestigd was is een melding activiteitenbesluit gemaakt. Om een goed woon- en leefklimaat mogelijk te maken is de milieumelding voor het agrarische bedrijf ingetrokken.

## **7. SOCIALE COMPONENT**

## **7.1 Sociale veiligheid**

De stedenbouwkundige inpassing van het nieuwe woonhuis is zo ontworpen dat de relaties tussen woningen en openbare ruimte optimaal is ingericht. Er zijn vanuit de leefruimtes van de woningen directe zichtverbindingen met de Gemeenteweg en Luchiesweg.

## **7.2 Zorg**

Voorliggend bestemmingsplan maakt woningbouw mogelijk zonder zorg functies.

## **7.3 Maatschappelijke functies**

Voorliggend bestemmingsplan maakt woningbouw mogelijk zonder maatschappelijke functies.

## **7.4 Sociale woningbouw**

Voorliggend bestemmingsplan maakt woningbouw mogelijk voor de vrije markt.

## **7.5 Overig**

Er zijn geen overige sociale aspecten voor dit bestemmingsplan.

## **8. UITVOERBAARHEID**

## **8.1 Economische uitvoerbaarheid**

Voorgenomen ontwikkeling betreft een particulier initiatief. Hierbij is geen sprake van gemeentelijke kosten. Alle plankosten zijn voor rekening van de initiatiefnemer. De gemeentelijke kosten voor het in behandeling nemen van het nieuwe bestemmingsplan worden uit leges gedekt. Verder wordt er een anterieure overeenkomst gesloten tussen gemeente en initatiefnemer. In deze overeenkomst is ondermeer opgenomen dat eventuele planschade voor rekening van de initiatiefnemer is.

## **8.2 Maatschappelijke uitvoerbaarheid**

Het bestemmingsplan 'De Streek, wijzigingsplan Gemeenteweg 210 te Staphorst' is conform artikel 3.9a van de Wet ruimtelijke ordening voorbereid met de procedure van afdeling 3.4 van de Algemene wet bestuursrecht. Daarbij heeft het vanaf 14 november 2020 voor een periode van zes weken ter inzage gelegen. Er zijn twee zienswijzen ingediend. Op basis van deze zienswijzen is het bouwvlak aangepast.

## **8.3 Burgerparticipatie**

Om inzichtelijk te maken hoe de omwonenden van de Gemeenteweg 210 de plannen tegemoet zien zijn de plannen door de initiatiefnemers aan alle directe omwonenden voorgelegd. In de besprekingen gaf het merendeel van de buren aan de plannen zoals die zijn voorgelegd positief te ontvangen, waarvoor zij een handtekening hebben gezet. Daarbij werd

veelal de voorkeur gegeven aan de realisatie van een woning met inpandige meubelmakerij in plaats van de realisatie van een dubbel woonhuis. Daarnaast gaven 2 omwonenden aan de beperking van het uitzicht jammer te vinden, vanwege de dieren die soms in de weide lopen. Na het zien van de plannen werd aangegeven dat de beperking van zicht over het algemeen meeviel, omdat zichtlijnen behouden blijven.

## **8.4 Inspraak en vooroverleg**

#### *8.4.1 Het Rijk*

In het Besluit Algemene Regels Ruimtelijke Ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Geoordeeld wordt dat voorgenomen ontwikkeling geen nationale belangen schaadt. Daarom is afgezien van het voeren van vooroverleg met het Rijk.

## *8.4.2 Provincie Overijssel*

De provincie Overijssel heeft een vooroverleglijst opgesteld van categorieën van ontwikkelingen van lokale aard waarover vooroverleg niet noodzakelijk is. In dit geval valt het plan in de categorie A: Bestaand stedelijk gebied (bestaand bebouwd gebied), en wel in de volgende subcategorie: 1. Woningbouwplannen.

Hiervoor geldt dat plannen/projectbesluiten voor woningbouw met minder dan 7 woningen met

bijbehorende voorzieningen als wegen en groen in lijn met de provincie gemaakte woonafspraken, vrijgesteld zijn van vooroverleg met de provincie Overijssel. Derhalve is vooroverleg met de provincie Overijssel niet noodzakelijk.

*8.4.3 Waterschap Drents Overijsselse Delta* Zoals beschreven in hoofdstuk 6 van het bestemmingsplan geeft Waterschap Drents Overijsselse Delta een positief wateradvies.

## **8.5 Recht van overpad**

Er zal gebruik gemaakt worden van de bestaande steeg. Deze schriftelijke afstemming zal worden vastgelegd. De achterste twee percelen zijn bereikbaar vanaf de openbaar toegankelijke Luchiesweg.

## **8.6 Kabels en leidingen**

Er zal een nieuwe aansluiting op de hoofdriolering worden gerealiseerd tot de perceelsgrens van het nieuwe woonhuis.

## **8.7 Bereikbaarheid**

De steeg is vrij toegankelijk vanaf de Gemeenteweg. Daarnaast zijn de achterste twee percelen bereikbaar via de Luchiesweg. Het plangebied is dus ten alle tijden bereikbaar voor bijvoorbeeld hulpdiensten.

## **8.8 Tijdelijke opslag grond**  n.v.t.

## **9. JURIDISCHE ASPECTEN**

## **9.1 Algemeen**

In dit hoofdstuk wordt aangegeven op welke wijze de voorkomende functies in het bestemmingsplan worden geregeld. De planopzet is in overeenstemming met de RO-standaarden.

De regels geven inhoud aan de op de verbeelding gegeven bestemmingen. Ze geven aan waarvoor de gronden en opstallen al dan niet mogen worden gebruikt en wat en hoe er gebouwd mag worden. Het aantal regels is beperkt mogelijk gehouden.

De bij dit plan behorende regels zijn onderverdeeld in vier hoofdstukken, te weten:

- Inleidende regels.
- Bestemmingsregels.
- Algemene regels.
- Overgangs- en slotregels.

In hoofdstuk 1 worden de in de regels gehanteerde begrippen nader verklaard, zodat interpretatieproblemen zoveel mogelijk worden voorkomen. Daarnaast wordt aangegeven op welke wijze bepaalde afmetingen moeten worden gemeten.

In hoofdstuk 2 zijn specifieke regels opgenomen voor de op de verbeelding gegeven bestemmingen. De artikelen bestaan uit een bestemmingsomschrijving en bouwregels, en zo nodig uit afwijkingregels, specifieke gebruiksregels of vergunningsregels voor aanleggen. De bestemmingsomschrijving is

bepalend voor het gebruik van de grond.

De hoofdstukken 3 en 4 bevatten regels die van toepassing zijn op meerdere bestemmingen.

## **9.2 Opbouw regels**

Bij dit bestemmingsplan wordt aangesloten op de plansystematiek van het moederplan 'Veegplan De Streek'. Het beleid en de planuitgangspunten, zoals verwoord in de voorgaande hoofdstukken, hebben in de regels van dit plan hun juridische vertaling gekregen. Daarmee zijn de gebruiks- en bebouwingsmogelijkheden van de gronden in het plangebied vastgelegd. Het plan is opgesteld conform de landelijke Standaard Vergelijkbare BestemmingsPlannen 2012 (SVBP 2012).

In het bestemmingsplan wordt onderscheid gemaakt tussen de volgende bestemmingen en dubbelbestemmingen:

## Wonen - 1

Voor het plangebied is de bestemming 'Wonen - 1' opgenomen. Wonen - 1 omvat de woonbestemming binnen het beschermd dorpsgezicht. Er mogen uitsluitend (half-) vrijstaande woningen worden gebouwd. Er wordt voorzien in een bouwvlak met de aanduidingen 'maximaal aantal wooneenheden: 2' en 'maximaal aantal wooneenheden: 1'. Daarnaast wordt de bestaande boerderij opnieuw voorzien van de aanduiding 'karakteristiek'.

## Waarde - Beschermd dorpsgezicht

Het plan biedt bovendien de mogelijkheid om nadere eisen te stellen ten aanzien van bebouwing in de omgeving van monumenten. Het is maar beperkt toegestaan verharding aan te brengen voor de voorgevel van een hoofdgebouw. Verder is een omgevingsvergunningstelsel voor het uitvoeren van een werk, geen bouwwerk zijnde, of van werkzaamheden opgenomen voor het kappen en/of rooien van singel- of laanbeplanting. In de regels zijn criteria opgenomen waaraan moet worden getoetst.

## Waarde - Steeg

Verbreden van de stegen is mogelijk via een omgevingsvergunning. Verder zijn de stegen in tegenstelling tot het vigerende plan als dubbelbestemming opgenomen en op een zodanige wijze bestemd dat de mogelijkheid om deze te verleggen (met een omgevingsvergunning) aanwezig blijft. Dit komt tegemoet aan de wens van de gemeenteraad om flexibiliteit in te bouwen. Het asfalteren van stegen, anders dan het opnieuw asfalteren van bestaande stegen, is niet toegestaan.

### **9.3 Bouwregels**

Het beleid en de planuitgangspunten, zoals verwoord in de voorgaande hoofdstukken, hebben in de regels van dit plan hun juridische vertaling gekregen. Daarmee zijn de bebouwingsmogelijkheden van de gronden in het plangebied vastgelegd.

## **9.4 Gebruiksregels**

Het beleid en de planuitgangspunten, zoals verwoord in de voorgaande hoofdstukken, hebben in de regels van dit plan hun juridische vertaling gekregen. Daarmee zijn de gebruikssmogelijkheden van de gronden in het plangebied vastgelegd

## **9.5 Voorwaardelijke verplichtingen**

Betreffende de kwaliteitsimpuls groene omgeving is met voorgenomen ontwikkeling sprake van een basisinspanning. Ten behoeve van dit plan is een erfinrichtingsplan opgesteld. De uitvoering en de instandhouding daarvan is geborgd door middel van een voorwaardelijke verplichting.

## **10. HANDHAAFBAARHEID**

**10.1 Wijze van handhaafbaarheid regels**  Handhaafbaarheid van het bestemmingsplan is vastgelegd in de regels en verbeelding van het bestemmingsplan. Ook in de anterieure overeenkomst en bijbehorende bijlagen zijn diverse punten opgenomen waaraan getoetst kan worden, zoals bijvoorbeeld het erfinrichtingsplan.

## **BIJLAGEN**

- 1. Verkennend bodem- en asbestonderzoek
- 2. Milieuadvies geur
- 3. Watertoets
- 4. Quickscan natuurwaarden onderzoek

**B**

# **COLOFON**

## B+O Stedenbouw B.V.

Arnoud Olie I Architect / Algemeen directeur Peter Klaassen I Technisch directie-assistent Bastiaan Vennink I Stedenbouwkundig ontwerper

Eigen kenmerk: LS18107 De Streek, wijzigingsplan Gemeenteweg 210 te Staphorst

2 maart 2021