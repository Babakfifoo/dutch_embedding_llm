# **TOELICHTING**

# **HOOFDSTUK 1 INLEIDING**

# **1.1 Aanleiding en doel**

De initiatiefnemer is eigenaar van de woning aan De Lind 17 te Nispen. Dit perceel strekt zich uit tot aan de Reigerstraat en is gelegen in een woonwijk, te midden van diverse woonpercelen. Aan de zijde van de Reigerstraat bevinden zich aan weerszijden van dit perceel twee smalle stukjes gemeentegrond. De eigenaar is voornemens samen met de gemeente twee bouwpercelen voor ieder één woning te realiseren.

De locatie is gelegen in het bestemmingsplan "Nispen" en heeft daarin de bestemming Wonen. Er is aan de Reigerstraat geen bouwvlak aangegeven. De genoemde strookjes gemeentegrond zijn bestemd tot groen.

Vandaar dat navolgende bestemmingsplanherziening is opgesteld waarin op de betreffende locatie twee nieuwe woningen zijn geprojecteerd.

Figuur 1 - Situering plangebied - de locatie ligt aan de westkant van de kern Nispen.

# **1.2 Ligging en begrenzing plangebied**

Het plangebied is gelegen in de kern van Nispen in de gemeente Roosendaal (zie ). Voorliggend plangebied is gelegen ten noordwesten van de Reigerstraat, een woonstraat aan de westzijde van de kern.

Figuur 2 - Luchtfoto van het plangebied; het plangebied is rood omrand (bron: Google earth, geraadpleegd 16 maart 2017).

Figuur 3 - Begrenzing plangebied

# **1.3 Vigerend bestemmingsplan**

Figuur 4 - Vigerende bestemmingsplan; het plangebied heeft de enkelbestemming 'Wonen-3'; ter plaatse is geen bouwvlak aangegeven. Aan de voorzijde is de bestemming "Tuin" aangegeven. Verder geldt er de dubbelbestemming "Archeologie-1" en de gebiedsaanduiding ""Molenbiotoop" en "Luchtvaartverkeerzone-2".

Binnen het plangebied gelden twee bestemmingen. Het grootste deel is bestemd tot 'Wonen-3'. Binnen het plangebied is geen bouwvlak aangegeven. Dat betekent dat er uitsluitend bijgebouwen bij woningen gebouwd mogen worden. Aan de voorzijde (vóór de doorgetrokken rooilijn van de naastgelegen woningen) is de bestemming "Tuin" aangegeven. Verder geldt in het gebied de dubbelbestemming "Archeologie-1". En het gebied is tevens aangeduid als 'Molenbiotoop' en 'Luchtvaartverkeerzone-2'.

Omdat er nu geen bouwvlakken zijn aangegeven, mogen er volgens het geldende bestemmingsplan geen nieuwe woningen gebouwd worden. Om de gewenste woningen te kunnen realiseren is het nodig dat er twee bouwvlakken aangegeven worden.

# **1.4 Leeswijzer**

In hoofdstuk 2 wordt het gebiedsprofiel beschreven van de omgeving waarin het planvoornemen plaats gaat vinden. Allereerst wordt de gemeente Roosendaal en de kern Nispen nader toegelicht, waarna ingezoomd wordt op het huidig gebruik van het plangebied. In hoofdstuk 3 wordt het projectprofiel van het planvoornemen toegelicht. In hoofdstuk 4 is het planvoornemen getoetst aan het beleid op nationaal, provinciaal en gemeentelijk niveau. Hoofdstuk 5 heeft betrekking op de planologisch relevante (milieu)aspecten. In hoofdstuk 6 wordt het juridisch plan beschreven. In hoofdstuk 7 worden de financieel-economische haalbaarheidsaspecten beschreven. In Hoofdstuk 8 komt de maatschappelijke haalbaarheid aan de orde.

# **HOOFDSTUK 2 GEBIEDSPROFIEL**

# **2.1 Inleiding**

In dit hoofdstuk wordt de ruimtelijke structuur van het plangebied beschreven, aan de hand van een korte (historische) beschrijving van de gemeente Roosendaal en de dorpskern Nispen. Daarnaast wordt een beschrijving gegeven van de huidige inrichting en het gebruik van het plangebied.

# **2.2 Gemeente Roosendaal**

Het plangebied is gelegen in de dorpskern Nispen in de gemeente Roosendaal, een stedelijke gemeente in het westen van de provincie Noord-Brabant. De gemeente telt 77.069 inwoners (CBS, 30 april 2017). De gemeente bestaat uit de kernen Roosendaal, Nispen, Wouw, Heerle, Moerstraten en Wouwse Plantage. Binnen de gemeente Roosendaal zijn veel verschillen in het ruimtelijk structuurbeeld aanwezig; iedere stads- en dorpskern heeft zijn eigen karakter.

## **2.3 De kern Nispen**

Het dorp Nispen had in 2013 zo'n 1.608 inwoners en in 2016 1.565. Er is dus sprake van een geleidelijke teruggang van het bevolkingsaantal, zoals in meer dorpen in de omgeving het geval is.

Nispen is de oudste plaats in de wijde omgeving. Reeds vóór 1146 zou het een heerlijkheid zijn geweest en in 1157 werd het voor het eerst als kerkdorp vermeld onder de naam Nisipa. De heerlijkheid Nispen was een lage heerlijkheid en ondergeschikt aan de heer van Breda, aan wie Nispen in 1387 door de hertogin van Brabant in leen gegeven werd. Zo werd Nispen onderdeel van de baronie van Breda en een Bredase exclave te midden van het Land van Bergen op Zoom. In de 14e eeuw kreeg de Abdij van Tongerlo toestemming om het in de omgeving voorkomende veen te ontginnen. Er werden turfvaarten gegraven, met name de Natte- of Elderse Turfvaart ten oosten van het dorp, die naar Roosendaal liep, en de Nispense Turfvaart, die via Essen dwars door de huidige dorpskom in noordelijke richting liep en op de Natte Turfvaart uitkwam.

Tijdens de Tachtigjarige Oorlog vonden verwoestingen plaats, onder andere in 1583. De gevluchte bewoners keerden pas in 1593 terug. Pestepidemieën traden op in 1603-1604, 1622 en 1625.

Tijdens de Eerste Wereldoorlog waren vele militairen en grensbeambten in Nispen gestationeerd. Ook trokken vele Belgische vluchtelingen door de plaats. Hoewel de grens was afgesloten door De Draad, vonden een aantal inwoners van Nispen een aanvulling op hun inkomen in de smokkel.

In 1930 werd de kasseiweg van Roosendaal naar Essen door een betonweg vervangen. Na de Tweede Wereldoorlog was er, net als elders in het land, sprake van grote woningnood. Daarom werden er noodwoningen opgericht, waarvan de laatste pas in 1992 werd gesloopt. In 1958 kwam er, met de ingebruikname van de nieuwe kerktoren, een einde aan de wederopbouwperiode.

# **2.4 De huidige situatie in het plangebied**

Het onderhavige plangebied is gelegen aan de rand van de kern Nispen. De Reigerstraat is een onderdeel van de woonuitbreiding van Nispen, waarvan de huizen overwegend rond 1980 zijn gebouwd.

Tegenover het plangebied ligt een parkachtige groene ruimte die bij de realisering van de woonuitbreiding is uitgespaard.

Figuur 5 – Situatie plangebied aan de Reigerstraat.

Figuur 6 – Zicht op het plangebied vanuit het noordoosten (bron: Google Earth augustus 2009). Rechts aan de straat is de groenstrook zichtbaar. De opgaande naaldbomen in het midden markeren het particuliere perceel van de initiatiefnemer.

### *Bebouwingsstructuur*

Het plangebied maakt deel uit van een de percelen aan de Reigerstraat, onderdeel van de relatief recente woonuitbreiding van Nispen.

De locatie bestaat thans voor het grootste deel uit de achtertuin die hoort bij het pand aan de De Lind 17. Aan weerszijden daarvan liggen twee strookjes, bestemd tot groenvoorziening en in gebruik als volkstuin. Er bevindt zich geen bebouwing in het plangebied.

Figuur 7 – Zicht op het plangebied vanuit het zuidoosten (bron: Google Earth augustus 2009). Rechts ligt het particuliere perceel van de initiatiefnemer; links is de woning Reigerstraat 5 zichtbaar.

Figuur 8 – Bestaande situatie - het gebied is in gebruik als tuin bij de woning De Lind 17 en als groentetuin.

# **HOOFDSTUK 3 PROJECTPROFIEL**

# **3.1 Inleiding**

In dit hoofdstuk wordt de planopzet van voorliggende ontwikkeling uiteengezet, evenals de stedenbouwkundige structuur. Het betreft hier een beschrijving van het beoogde programma van de ontwikkeling en de verschillende structuren die de herontwikkeling vorm gaan geven. Als laatste wordt in dit hoofdstuk nader ingegaan op het aspect verkeer en parkeren.

Figuur 9 – Toekomstige situatie; op de locatie kunnen twee vrijstaande woningen worden gebouwd.

## **3.2 Ruimtelijke structuur**

De ruimte tussen de (perceelsgrenzen van de) bestaande woningen Reigerstraat 5 en Reigerstraat 11 bedraagt 40 m. Daardoor is het mogelijk twee percelen van 20 m breed te realiseren, precies in de ritmiek van de rest van deze zijde van de Reigerstraat. De diepte bedraagt 31 m.

## **3.3 Verkeer en parkeren**

### *Toetsingskader*

De gemeente Roosendaal heeft in haar 'Nota Parkeernomen' (dec. 2011) uniforme parkeernormen vastgelegd die een duidelijke richting geven aan de mate van faciliteren van parkeervoorzieningen bij nieuwe ruimtelijke ontwikkelingen. De basis van de parkeernormennota is gevonden in de door het CROW uitgegeven publicatie over parkeercijfers. Deze publicatie maakt onderscheid in soorten gebieden, te weten: zeer stedelijk, sterk stedelijk, matig stedelijk, weinig stedelijk en niet-stedelijk. De door de CROW gehanteerde gebiedsindeling is voor het gehele grondgebied van de gemeente Roosendaal toegepast.

Voor elke functie geldt een eigen kader van parkeernormen. In de Nota Parkeernomen wordt onderscheid gemaakt naar functies die gegroepeerd kunnen worden naar een viertal hoofdfuncties, namelijk wonen, werken, detailhandel en overig.

### *Beoordelingskader*

De kern Nispen is gelegen in het gebied "Buiten de centrumring". Voor dat gebied is de norm voor koopwoningen in de hoge prijsklasse (waarvan hier sprake is): 2,00 parkeerplaatsen per woning. Dat betekent dat bij elk van de woningen 2 parkeerplaatsen op eigen terrein gerealiseerd moeten worden. Daarvoor is voldoende ruimte aanwezig op de bouwpercelen.

#### *Verkeersgeneratie*

Volgens de CROW-publicatie "Kencijfers parkeren en verkeersgeneratie" bedraagt de verkeersgeneratie van de woningen (koop, vrijstaand, niet-stedelijke omgeving, rest bebouwde kom) 7,8 to 8,6 verkeersbewegingen per woning per etmaal. Dat betekent voor het plan 16 tot 17 verkeersbewegingen per etmaal meer. Deze extra verkeersbelasting kan gemakkelijk worden verwerkt door de huidige verkeersstructuur.

#### *Conclusie*

Het aspect verkeer en parkeren is geen belemmering voor onderhavig planvoornemen.

# **HOOFDSTUK 4 Beleidskader**

# **4.1 Inleiding**

De beleidscontext voor het plangebied wordt gevormd door landelijke, provinciale, en gemeentelijke beleidsrapportages. In dit hoofdstuk is het relevante beleid samengevat.

# **4.2 Rijksbeleid**

# **4.2.1 Structuurvisie Infrastructuur en Ruimte (SVIR), 2012**

## *Toetsingskader*

Op 13 maart 2012 is de Structuurvisie Infrastructuur en Ruimte (SVIR) van kracht geworden. Deze structuurvisie vormt de uitwerking van de ambities van het Rijk, op basis van haar verantwoordelijkheden, in Rijksdoelen en daarmee samenhangende nationale belangen op het gebied van een samenhangend ruimtelijk en mobiliteitsbeleid. Het Rijk heeft tot doel Nederland concurrerend, bereikbaar, leefbaar en veilig te maken in een periode van economische conjunctuurschommelingen, klimaatverandering en toenemende regionale verschillen. Aanleiding voor het vaststellen van de visie is de constatering dat het voorheen geldende ruimtelijke Rijksbeleid onvoldoende bijdroeg aan het behalen van deze doelen, onder meer door het veroorzaken van bestuurlijke drukte, ingewikkelde regelgeving en een te sectorale blik op vraagstukken. Om dit te keren brengt het Rijk de ruimtelijke ordening zo dicht mogelijk bij diegene die het aangaat en laat het meer over aan gemeenten en provincies.

Het Rijk onderscheidt thans nog dertien nationale belangen; uitsluitend op basis van deze belangen intervenieert het Rijk in de ruimtelijke ordening. Een groot deel van deze belangen leidt tot het reserveren van ruimte voor functies. Dit betreft dan bijvoorbeeld het reserveren van ruimte voor waterberging, militaire activiteiten en de uitbreiding van het hoofdwegennet. Deze belangen zijn vastgelegd in het Besluit algemene regels ruimtelijke ordening (Barro) en de Regeling algemene regels ruimtelijke ordening (Rarro). Eén van de belangen die niet leidt tot een ruimtereservering is het belang van een 'zorgvuldige afweging en transparante besluitvorming bij alle ruimtelijke en infrastructurele besluiten'. In het kader van dit belang heeft het Rijk besloten om, ten behoeve van het verminderen van de bestuurlijke drukte en het neerleggen van verantwoordelijkheden bij decentrale overheden, de verstedelijkingsstrategie te wijzigen. Dit houdt in dat het bundelingsbeleid, verdichtingsbeleid, locatiebeleid voor bedrijven en voorzieningen, beleid voor basiskwaliteit, stedelijke netwerken, nationale landschappen en rijksbufferzones is afgeschaft en dat daar slechts één beleidslijn voor terug komt: de 'ladder voor duurzame verstedelijking'. Deze 'ladder' heeft tot doel het principe van vraaggericht programmeren en het principe van zorgvuldig ruimtegebruik bindend voor te schrijven bij de afwegingen van gemeenten en provincies. Dit belang is als procesvereiste vastgelegd in het Besluit ruimtelijke ordening (Bro).

Grondgedachte van de 'ladder' is dat een activiteit op meerdere locaties zou kunnen plaatsvinden en dat vervolgens de planologisch meest juiste locatie gekozen moet worden. Dat gaat uit van de activiteit. Hiermee wordt beoogd om de voorheen bestaande praktijk, waarbij in veel gevallen een bestemming wordt gezocht voor een bepaalde locatie (bv. herbestemmen van een voormalige vuilstortplaats), om te vormen.

## *Beoordeling*

Voorliggend plangebied is gesitueerd binnen de bebouwde kom van Nispen en buiten een gebied waar van rijkswege een ruimtereservering geldt. Het planvoornemen betreft het oprichten van twee nieuwe woningen binnen de bestaande bebouwde kom. Dat is niet strijdig met het rijksbeleid.

## *Conclusie*

Geconcludeerd kan worden dat het onderhavige plangebied niet gelegen is in een gebied waarvoor van rijkswege een relevante ruimtereservering geldt. Aan de 'ladder voor duurzame verstelijking' wordt hierna getoetst.

## **4.2.2 Besluit en ministeriële regeling algemene regels ruimtelijke ordening (Barro, Rarro), 2012**

### *Toetsingskader*

Het Rijk heeft in de hiervoor genoemde SVIR vastgesteld dat voor een beperkt aantal onderwerpen de bevoegdheid om algemene regels te stellen zou moeten worden ingezet. De SVIR bepaalt welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op provinciaal en gemeentelijk niveau. Ten aanzien daarvan is een borging door middel van normstelling, gebaseerd op de Wet ruimtelijke ordening, gewenst. Die uitspraken onderscheiden zich in die zin dat van de provincies en de gemeenten wordt gevraagd om de inhoud daarvan te laten doorwerken in de ruimtelijke besluitvorming. Zij zijn dus concreet normstellend bedoeld en worden geacht direct of indirect door te werken tot op het niveau van de lokale besluitvorming, zoals de vaststelling van bestemmings- en wijzigingsplannen.

Figuur 10 - Radarverstoringsgebieden; het plangebied (aangeduid met een rood sterretje) is gelegen binnen het gebied ex art. 2.2, lid 1.

Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. Op 30 december 2011 is het Barro in werking getreden met daarin een regeling voor een beperkt aantal onderwerpen. Op 1 oktober 2012 is het besluit aangevuld met regels voor de andere beleidskaders uit de SVIR en tevens uit het Nationaal Waterplan en het Derde Structuurschema Elektriciteitsvoorziening. Door de nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte. Een aantal onderwerpen is geregeld in de bij het Barro behorende Regeling algemene regels ruimtelijke ordening (Rarro).

#### *Beoordeling*

In het plangebied is een nationaal ruimtelijk belang aanwezig in de vorm van een vrijwaringszone radar. Binnen deze zone mogen geen hoge bouwwerken worden opgericht in verband met de nabijheid van het radarstation Woensdrecht.

Binnen de vrijwaringszone moeten bouwwerken lager zijn dan 48 m +NAP, oplopend met 0,25 graden tot een hoogte van 113 m op een afstand van 15 km van de radarantenne. Het plangebied ligt ongeveer 10 km van het radarstation Woensdrecht. De maximale bouwhoogte bedraagt er dus 91 m +NAP. Het terrein ligt op 11,00 m +NAP. Dat wil dus zeggen dat de maximale bouwhoogte voor de

vrijwaringszone 80 m is. In de bestemmingsvoorschriften is de maximale bouwhoogte gesteld op 8,00 m zonder ontheffingsmogelijkheid. Er wordt dus ruimschoots voldaan aan deze regel. De vrijwaringszone moet wel in het bestemmingsplan worden opgenomen.

### *Conclusie*

De maximaal toegestane bouwhoogte vanuit het radarverstoringsgebied vormt geen belemmering voor de ontwikkeling in het plangebied. Geconcludeerd kan worden dat onderhavige ontwikkeling passend is binnen de regels zoals gesteld in het Barro en het Rarro.

## **4.2.3 Ladder voor duurzame verstedelijking (art. 3.1.6 lid 2 Bro), 2012**

### *Toetsingskader*

Met de inwerkingtreding op 1 oktober 2012 van art. 3.1.6 lid 2 van het Besluit ruimtelijke ordening (Bro) – de 'ladder voor duurzame verstedelijking' – geldt voor alle juridisch bindende ruimtelijke plannen van decentrale overheden die (planologisch) nieuwe stedelijke ontwikkelingen mogelijk maken, een bijzonder procesvereiste. Dit procesvereiste is gebaseerd op één van de nationale belangen als opgenomen in de SVIR, opgesteld door het Rijk. Dit nationale belang houdt in dat, ten behoeve van een goed systeem van ruimtelijke ordening, een zorgvuldige afweging en transparante besluitvorming bij ruimtelijke besluiten plaats dient te vinden. Deze zorgvuldige afweging heeft tot doel om, vanuit een oogpunt van zuinig en zorgvuldig ruimtegebruik, planologisch ongewenste versnippering en een onaanvaardbare leegstand te voorkomen. Het Rijk heeft er voor gekozen om, gedeeltelijk gebaseerd op de al langer geldende SER-ladder uit 1999, het procesvereiste vorm te geven als een determinerend-cumulatief werkende motivatieverplichting. De motivatieverplichting voor ruimtelijke besluiten, die geldt voor de maximale planologische mogelijkheden inclusief flexibiliteitsinstrumenten (waarbij planologische saldering niet per definitie is toegestaan), bestaat uit drie eisen (treden):

- a. er wordt beschreven dat de voorgenomen stedelijke ontwikkeling voorziet in een actuele regionale behoefte;
- b. indien uit de beschrijving, bedoeld in onderdeel a, blijkt dat sprake is van een actuele regionale behoefte, wordt beschreven in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins, en;
- c. indien uit de beschrijving, bedoeld in onderdeel b, blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.

#### *Beoordeling*

In de definitiebepaling voor 'stedelijke ontwikkeling', als opgegeven in art. 1.1.1, eerste lid, aanhef en onder i Bro, luidende een 'ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen' is geen ondergrens opgenomen. Hieruit volgt dat elke stedelijke ontwikkeling, hoe kleinschalig dan ook, in beginsel is onderworpen aan de toepassing van de ladder. De ABRvS heeft daarentegen ten aanzien van een aantal typen (kleinschalige) ontwikkelingen een ondergrens aangenomen. De ondergrens hangt daarbij af van de 'omstandigheden van het geval' en wordt mede bepaald op basis van de aard en omvang van de ontwikkeling, de structuur van de omgeving en de ruimtelijke uitstraling van de ontwikkeling. Recente jurisprudentie toont aan dat een ruimtelijke ontwikkeling van tien nieuwe woningen, niet dient te worden aangemerkt als een 'nieuwe stedelijke ontwikkeling'. Dat betekent dat het oprichten van twee nieuwe woningen zeker niet is aan te merken als een stedelijke ontwikkeling in het kader van de 'ladder voor duurzame verstedelijking' (ABRvS 18 november 2015, ECLI:NL:RVS:2015:3542).

## *Conclusie*

De planontwikkeling is getoetst aan de uitgangspunten voor de ladder voor duurzame verstedelijking en wordt niet aangemerkt als een nieuwe stedelijke ontwikkeling, waardoor verdere toetsing achterwege kan blijven.

# **4.3 Provinciaal beleid**

## **4.3.1 Structuurvisie ruimtelijke ordening – partiële herziening 2014**

## *Toetsingskader*

De Structuurvisie Ruimtelijke Ordening (SVRO) is vastgesteld door Provinciale Staten op 1 oktober 2010 en geeft de hoofdlijnen van het provinciaal ruimtelijk beleid tot 2025 (met een doorkijk naar 2040) weer. Belangrijke beleidslijnen in de SVRO zijn het principe van concentratie van verstedelijking, zorgvuldig ruimtegebruik, verantwoord omgaan met de natuurlijke basis en het streven naar robuuste en aaneengeschakelde natuurgebieden. Sinds de vaststelling in 2010 hebben Provinciale Staten diverse besluiten genomen die een verandering brengen in de provinciale rol en sturing, of van provinciaal beleid. Deze besluiten zijn vertaald in de partiële herziening van de structuurvisie in 2014. Op onder andere de volgende onderdelen vindt bijsturing van het beleid plaats: transitie van stad en platteland, intrekken reconstructie- en gebiedsplannen, groenbeleid, samenhangend beleid voor de ondergrond en de transitie naar een zorgvuldige veehouderij. De ongewijzigde provinciale sturingsfilosofie is gebaseerd op vijf rollen: ontwikkelen, ordenen, beschermen, regionaal samenwerken en stimuleren. Twee rollen zijn met name van belang voor onderhavig plan: de ordenende en de beschermende rol.

De ordenende rol gaat uit van het behartigen van ruimtelijke belangen en keuzes. Deze zijn geordend in vier ruimtelijke structuren. De structuren geven een hoofdkoers aan: een ruimtelijk ontwikkelingsperspectief voor een combinatie van functies. Maar ook waar functies worden uitgesloten of welke randvoorwaarden de provincie aan functies stelt. Binnen de structuren is ruimte voor regionaal maatwerk. De vier onderscheidende structuren zijn:

Figuur 11 - Structuurvisie 2010 partiële herziening 2014, NL.IMRO.9930.sv2010ph2014-va01; Het plangebied is aangegeven als bestaande kern in het landelijk gebied.

- 1. de groenblauwe structuur: gebieden waar natuur- en waterfuncties behouden en ontwikkeld worden;
- 2. de agrarische structuur: een breed georiënteerde plattelandseconomie, waar landbouw een belangrijke drager is en waar de landbouwfunctie goed is afgestemd op de omgeving;
- 3. de stedelijke structuur: alle grote locaties voor wonen, werken en voorzieningen zoals steden, dorpen en bedrijventerreinen, waar de nadruk ligt op concentratie, zorgvuldig ruimtegebruik, ruimtelijke kwaliteit, verknoping aan infrastructuur en versterking van kennisinnovatieve economie;
- 4. infrastructuur: samenhangend netwerk van wegen, spoorlijnen, vaarwegen, luchthavens en buisleidingen waarbij de nadruk ligt op betere verknoping, bevorderen bereikbaarheid, aandacht voor landschap en goede verdeling over verschillende netwerken.

Het uitgangspunt van de beschermende rol is zorgvuldig ruimtegebruik. Bij ruimtelijke afwegingen betekent dit dat eerst gekeken wordt naar mogelijkheden voor intensivering of hergebruik op of binnen bestaand bebouwd gebied. De provincie wil nieuw ruimtebeslag zoveel mogelijk voorkomen. Bij ontwikkelingen buiten bestaand bebouwd gebied wil de provincie dat de initiatiefnemer zorgt voor een investering in het landschap om daarmee het verlies aan omgevingskwaliteit te beperken.

## *Beoordeling*

Het plangebied is aangeduid als onderdeel van een bestaande kern in het landelijk gebied. Het planvoornemen bestaat uit het oprichten van twee nieuwe woningen binnen de bestaande bebouwde kom. Dit past in het beleid van de provincie, zoals neergelegd in de structuurvisie.

## *Conclusie*

De gewenste ontwikkeling is passend binnen het provinciaal beleid als neergelegd in de Structuurvisie Ruimtelijke Ordening 2010 – partiële herziening 2014.

# **4.3.2 Verordening ruimte Noord-Brabant (actualisatie 2017)**

## *Inleiding*

In de SVRO zijn de hoofdlijnen van het provinciale beleid voor de komende periode aangegeven. Daarin is voor de doelen en ambities die bereikt moeten worden per onderwerp aangegeven welke instrumenten de provincie wil inzetten. In een aantal gevallen is gekozen voor het instrument 'planologische verordening', bekend als Verordening ruimte Noord-Brabant (Vr). Deze stelt regels aan onder meer de bundeling van stedelijke ontwikkeling, natuurontwikkeling, de ontwikkeling van intensieve veehouderijen, waterberging, cultuurhistorie en het agrarisch gebied. Een geactualiseerde Vr is vastgesteld op 8 juli 2017.

De Vr is opgebouwd volgens het principe van een bestemmingsplan. Dit houdt in dat er zowel 'gebiedsgerichte regels' zijn gesteld als 'algemene regels'. Bij de gebiedsgerichte regels is vervolgens een onderscheid gemaakt naar 'structuren' (basisregels) en 'aanduidingen' (aanvullende of afwijkende regels ten opzichte van de basisregels of andere aanduidingen). Tenslotte zijn er ook een aantal 'procedurele bepalingen'. Aan de hand van deze systematiek wordt onderstaand het plan voor de voorgenomen ontwikkeling getoetst aan de relevante onderdelen uit de Vr.

Figuur 12 - Verordening ruimte 2014 (detail); het plangebied is aangeduid als 'Bestaand stedelijk gebied – kern in het landelijk gebied'.

## *Beoordeling*

Voorliggend plangebied is gelegen binnen de structuur 'Bestaand stedelijk gebied – kern in het landelijk gebied'. In de verordening is in artikel 4.3 (nieuwbouw woningen bepaald:

- 1. De toelichting bij een bestemmingsplan gelegen in bestaand stedelijk gebied dat voorziet in nieuwbouw van woningen bevat een verantwoording over de wijze waarop:
	- a. de afspraken die daarover zijn gemaakt in het regionaal ruimtelijk overleg bedoeld in artikel 37.4, onder b, worden nagekomen;
	- b. de beoogde nieuwbouw zich verhoudt tot de afspraken bedoeld onder a, en tot de beschikbare harde plancapaciteit voor woningbouw.
- 2. Onder harde plancapaciteit voor woningbouw als bedoeld in het eerste lid, onder b, wordt verstaan de capaciteit voor nieuw te bouwen woningen waarover een gemeente beschikt, die:
	- a. wordt uitgedrukt in aantallen woningen;
	- b. is opgenomen in een vastgesteld bestemmingsplan waarvan de bestemming nog niet is verwezenlijkt.

Het planvoornemen voorziet in de bouw van twee nieuwe woningen. Omdat het provinciaal ruimtelijk beleid erop gericht is de noodzakelijke plancapaciteit zoveel mogelijk te concentreren in het bestaand stedelijk gebied, past het planvoornemen goed in het provinciaal beleid. Verwezen wordt naar paragraaf ten aanzien van de afspraken in het regionaal overleg.

## *Conclusie*

Het planvoornemen is niet in strijd met het bepaalde in de Verordening ruimte Noord-Brabant ten aanzien van het bestaand stedelijk gebied.

## **4.4 Gemeentelijk beleid**

## **4.4.1 Structuurvisie Roosendaal 2025**

## *Toetsingskader*

In 2012 heeft de gemeenteraad de 'Structuurvisie Roosendaal 2025' vastgesteld. In deze structuurvisie geeft de raad zijn visie op de ruimtelijke ontwikkelingen in de toekomst. Hoe moet ons landschap er in de toekomst uit zien? Waar mag worden gebouwd, of herontwikkeld? Wat moet worden beschermd? De gemeente Roosendaal kan en zal niet alle plannen uit de 'Structuurvisie Roosendaal 2025' zelf uitvoeren, maar zal zich uitnodigend en faciliterend opstellen naar initiatiefnemers.

Roosendaal kiest bij deze veranderingen voor 'behoud en versterken van de kwaliteit van stad en dorpen' door vernieuwing en transformatie. De identiteit van Roosendaal en de ontwikkeling naar een netwerksamenleving zijn hierbij leidende principes.

### *Beoordeling*

In de structuurvisie is o.m. bepaald:

- Omwille van een duurzame woningvoorraad worden er in nieuwbouwprojecten in principe alleen nog levensloopgeschikte woningen en woningen met een energielabel A gebouwd;

- Om de samenleving de ruimte te geven om in de eigen woonomgeving te investeren maken we bestemmingsplannen flexibeler en ruimer, de gemeente zal op het gebied van regelgeving en gebiedsontwikkeling op hoofdlijnen gaan acteren.

Het planvoornemen past binnen het beleid ten aanzien van het bestaand stedelijk gebied in de functie-aanduiding "Wonen".

## **4.4.2 Thuis in Roosendaal, woonvisie 2010-2020**

Roosendaal wil bestaande inwoners sterker aan de stad verbinden, door te anticiperen op de effecten van de vergrijzing op de woningmarkt, door het aanbieden van differentiatie in woonmilieus en leefstijlen en door inwoners perspectief te bieden op een goede woon- en leef"carrière" binnen de wijken; door de Roosendaler trots te laten zijn op zijn / haar stad. Hiervoor is het nodig goede woningen in goede woonomgevingen te hebben en te behouden, waarin een sterke samenhang is tussen de woning, de fysieke en de sociale woonomgeving; een inwoner heeft niets aan een goede woning in een verloederde omgeving, aan een mooie omgeving zonder sociale kansen, of aan sterke opleidings- en werkmogelijkheden zonder de juiste woning om in te wonen en door te groeien. Bij het aantrekken van nieuwkomers ligt de focus op het bieden van kansen aan jonge gezinnen. Kort en krachtig is de visie voor wonen te omschrijven als: Roosendaal is de woonstad, die haar inwoners boeit en bindt.

De woonvisie is vertaald in drie thema's, waaraan doelstellingen en ambities zijn gekoppeld.

Thema I: Binden en perspectief bieden

- 1. Roosendaal is de Woonstad.
- 2. Roosendaal weet inwoners aan de gemeente te binden.
- 3. De woonomgeving in Roosendaal biedt perspectief.

Thema II: Leefbare Wijken en Buurten

- 1. De inwoners zijn verbonden met en geboeid door hun woonbuurt.
- 2. Gedifferentieerde wijken, harmonieuze buurten.
- 3. Wijken en dorpen zijn veilig en vertrouwd.

Thema III: Samenwerking

- 1. Van overheid naar partnerschap.
De vertaling van de visie in thema's en doelstellingen maakt het concreter. Doelstellingen omzetten in kaders voor beleid vormt de basis voor het waarmaken van de visie. Onderstaande beleidskaders richten zich op de speerpunten van het Roosendaalse woonbeleid namelijk:

- <0000> verruiming van de woningvoorraad;
- <0000> de bestaande voorraad;
- <0000> slaagkansen van doelgroepen;
- <0000> leefbaarheid en sociale cohesie.

De woonvisie wordt vertaald in een tweetal sturingsinstrumenten. Ten eerste is dat een kaderovereenkomst tussen de corporaties en de gemeente waarin afspraken gemaakt worden over het partnerschap en de woonconvenant, waarin weer concrete prestatieafspraken zijn vastgelegd. De gemeente kan nooit alleen alle ambities uit de woonvisie realiseren. Daarvoor zoekt zij partnerschap met verschillende partijen. Met corporaties in de vorm van het maken van prestatieafspraken, met bewoners als gesprekspartner in concrete gebiedsontwikkelingen en met ontwikkelaars /beleggers in de vorm van overeenkomsten.

Het tweede sturingsinstrument is de woningbouwprogrammering. De woonvisie beschrijft de ambities van Roosendaal op het terrein van wonen. Om van visie naar uitvoering te komen hanteert de gemeente het instrument van de woningbouwprogrammering. Daarnaast worden kwalitatieve opgaven verwerkt in verschillende programma's (veiligheid, leefbare wijken en dorpen, wonen). De woonvisie kent een beleidscyclus van 4 jaar. Dat wil zeggen dat met het opstellen van de uitgangspunten voor de evaluatie van de woonvisie, de resultaten van deze evaluatie het vertrekpunt zijn voor de herijking van de woonvisie.

Voor Nispen is als fysieke opgave opgenomen het realiseren van nieuwbouw van bijzondere woonvormen, grondgebonden seniorenwoningen en een proef met een collectief particulier opdrachtgeverschap (CPO).

## **4.4.3 Woningbouwprogrammering 2012-2020 'Balans op de woningmarkt'**

Met de meest actief zijnde woningcorporaties binnen de gemeente zijn, voor de periode 2010-2014 prestatieafspraken gemaakt en is een woonconvenant vastgesteld. Eén van de afspraken is geweest om een woningmarktonderzoek uit te laten voeren. Door de corporaties is daarnaast een woonlasten en doelgroepenonderzoek uitgevoerd.

De resultaten van beide onderzoeken leveren tezamen met de woonvisie, het woonconvenant en de onlangs door de provincie Noord-Brabant geactualiseerde bevolkings- en woningbehoefteprognose, een belangrijke input voor de herijking van de woningbouwprogrammering in zowel kwantitatieve als kwalitatieve zin. De gemeente heeft hiermee een instrument in handen om in het totale woondossier voor de periode 2012-2020 richtinggevende kaders te stellen, en hiermee dus de woningbouwprogrammering te actualiseren en nadrukkelijk te monitoren.

Op basis van de planning 2008 is er een eerste analyse uitgevoerd van de woningbouwlocaties in de programmering. Hierbij zijn verschillende projecten de revue gepasseerd en is er op basis van de huidige actuele ontwikkelingen een bijstelling uitgevoerd.

De analyse van de in de programmering opgenomen woningbouwlocaties heeft geresulteerd in een overzicht van te realiseren initiatieven voor de termijn t/m 2015 en de periode 2016 t/m 2020. Uitgangspunt is, dat nieuwe woningbouwinitiatieven de komende jaren (voorlopig t/m 2015) alleen onder strikte voorwaarden worden toegevoegd aan de nu te hanteren overzichtslijst van woningbouwlocaties. Het is belangrijk een flexibele aanpak van de woningbouwprogrammering 2012-2020 te kunnen hanteren. In de komende periode zijn de ontwikkelingen in de woningmarkt bepalend en in eerste instantie moet er geconcentreerd worden op de plannen met de grootste realiteitswaarde (harde plancapaciteit). Hierbij is de marktvraag leidend en zijn de uitkomsten uit het woningmarktonderzoek en de geformuleerde randvoorwaarden richtinggevend. Op basis van monitoring wordt de bouwprogrammering continu gevolgd.

In dit geval moet gesproken worden van een zeer reëel plan voor twee woningen op een terrein dat vrijwel bouwrijp is.

# **4.4.4 Welstandsnota Roosendaal 2013**

## *Toetsingskader*

De gemeente Roosendaal heeft sinds 2004 een welstandsnota zoals aangegeven in de Woningwet. Deze nota is in 2008 geactualiseerd. Met de herziening van 2013 heeft de gemeente het welstandsbeleid wederom geactualiseerd en versoepeld. In de kernen, enkele linten, vroege uitbreidingen en het buitengebied acht de gemeente het redelijk om welstand in te zetten vanwege het belang voor het aanzien van de gemeente. Dit geldt ook voor erfgoed in en bovengemiddeld zichtbare delen van de gebieden, zoals langs spoor en snelweg, waar verder weinig welstandseisen gelden.

## *beoordeling*

Figuur 14 – Welstandsnota – Welstandsniveaus; het plangebied is gelegen in de aanduiding "soepel".

Het plangebied is gelegen in de aanduiding "Dorpse uitbreiding". Ten aanzien van deze gebieden geldt het uitgangspunt:

"De dorpse uitbreidingen zijn soepel welstandsgebied. (….) Het beleid is gericht op het beheer van de rust in het groene straatbeeld en het aanzien vanuit de omringende gebieden. Bij de beoordeling zal onder meer aandacht geschonken worden aan het behoud van samenhang in het afwisselende straatbeeld met per cluster herhaling in rooilijn en enige samenhang in zowel de architectonische uitwerking als het gebruik van materiaal en kleur."

In dit gebied gelden de volgende welstandscriteria, voor zover betrekking hebbend op de geplande woningen:

#### "Criteria

*Bij de beoordeling van bouwplannen wordt in samenhang met de beschrijving getoetst aan de hand van de volgende criteria:*

- <0000> gebouwen maken deel uit van een stedenbouwkundig patroon en zijn met de voorgevel gericht op de belangrijkste openbare ruimte
- <0000> de bouwmassa is evenwichtig en afgestemd op de samenhang in rij of cluster bezien vanuit het openbaar toegankelijk gebied:
- <0000> uitbreidingen indien zichtbaar vanuit het openbaar toegankelijk gebied vormgeven als ondergeschikt element of opnemen in de hoofdmassa
- <0000> de architectonische uitwerking en detaillering zijn eenvoudig maar degelijk:
- <0000> wijzigingen en toevoegingen in stijl en afwerking afstemmen op het hoofdvolume of de rij
- <0000> materialen en kleuren zijn degelijk en terughoudend."

Met name de eerste twee criteria hebben een link met het bestemmingsplan. Zoals in hoofdstuk aangegeven, zijn de geplande woningen in het bestaande stedenbouwkundig patroon geprojecteerd met de voorgevel naar de straat. De ritmiek van de bebouwing sluit aan op die van de omringende bebouwing.

## *Conclusie*

Geconcludeerd kan worden dat de geprojecteerde stedenbouwkundige structuur aansluit op de uitgangspunten van de welstandsnota.

## **4.4.5 Groen- en landschapsplan voor de Brabantse buitensteden: De Zoom van West-Brabant**

### *Toetsingskader*

De gemeenten Bergen op Zoom en Roosendaal hebben gezamenlijk de beleidsnota voor groen- en landschapsbeleid, onder de titel 'De Zoom van West Brabant' opgesteld (november 2004). Dit landschapsontwikkelingsplan (LOP) richt zich zowel het buitengebied als op de kernen. De opgave voor het landschapsontwikkelingsplan is een samenhangende beleidsvisie te geven op het landschap - inclusief het groen in het stedelijke landschap- van Bergen op Zoom en Roosendaal. In de visie worden de bestaande ruimtelijke beleidsvisies en lopende projecten geïntegreerd. Het LOP geeft antwoord op de vraag hoe de landschappelijke kwaliteiten -belevingswaarde cultuurhistorie, natuur, recreatieve waarde- gewaarborgd kunnen worden. Ook geeft het aan hoe het ruimtelijk beleid en de ontwikkelingen voor een vitaal platteland kunnen bijdragen aan de ontwikkeling van het landschap.

### *Beoordeling*

Binnen de grenzen van de kern Nispen zijn weinig mogelijkheden voor ontwikkeling van het versterken van het besloten hoevenlandschap. Binnen het plangebied zijn geen mogelijkheden aanwezig om het landschap te versterken.

### *Conclusie*

Het planvoornemen is niet strijdig met het Groen- en landschapsplan voor de Brabantse buitensteden: De Zoom van West-Brabant.

# **HOOFDSTUK 5 PLANOLOGISCH RELEVANTE (MILIEU)ASPECTEN**

# **5.1 Inleiding**

Met betrekking tot een (ontwerp-)bestemmingsplan staat in artikel 3.2 van de Algemene wet bestuursrecht vermeld: 'bij de voorbereiding van een besluit vergaart het bestuursorgaan de nodige kennis omtrent de relevante feiten en de af te wegen belangen'. Artikel 3.1.6 van het Besluit ruimtelijke ordening bepaalt dat rekening moet worden gehouden met de uitkomsten van het met toepassing van artikel 3.2 van de Algemene wet bestuursrecht verrichte onderzoek. Tevens moet ook worden getoetst aan het Besluit m.e.r.

Ten behoeve van de voorgenomen realisatie van het beoogde planvoornemen heeft onderzoek plaatsgevonden naar een aantal uitvoeringsaspecten. Met het planvoornemen wordt aangesloten op de al gerealiseerde ruimtelijke en functionele structuur, zoals de ontsluitingsstructuur, groenstructuur en de waterhuishouding. In hoofdstuk zijn deze in hun samenhang toegelicht. Hieronder wordt verslag gedaan van de uitkomsten van het gepleegde onderzoek. Eventuele onderzoeksrapporten zijn als (separate) bijlagen gevoegd bij dit bestemmingsplan.

Achtereenvolgens worden behandeld:

- <0000> bodem;
- <0000> waterhuishouding;
- <0000> natuur;
- <0000> cultuurhistorie;
- <0000> archeologie;
- <0000> flora en fauna;
- <0000> akoestiek;
- <0000> bedrijven en milieuhinder;
- <0000> externe veiligheid;
- <0000> luchtkwaliteit;
- <0000> kabels en leidingen.

Vervolgens wordt ingegaan op de toetsing aan het Besluit m.e.r.

## **5.2 Bodem**

## *Toetsingskader*

Het landelijk beleid gaat uit van het principe dat de bodem geschikt dient te zijn voor de beoogde functie. Met andere woorden, de bodemkwaliteit mag geen onaanvaardbaar risico opleveren voor de gebruikers van de bodem. De gewenste functie bepaalt als het ware de gewenste bodemkwaliteit. Voor alle bestemmingen waar een functiewijziging of herinrichting wordt voorzien, dient de bodemkwaliteit door middel van een bodemonderzoek in beeld te worden gebracht. Indien op grond van historische informatie blijkt dat in het verleden bodembedreigende activiteiten hebben plaatsgevonden, dan dient een volledig verkennend bodemonderzoek te worden uitgevoerd. Op basis van de onderzoeksresultaten kan vervolgens worden nagegaan of er vervolgmaatregelen getroffen moeten worden, zoals een nader onderzoek of eventueel een (functiegerichte) sanering.

## *Beoordeling*

Ter voorbereiding van de opstelling van dit bestemmingsplan is een verkennend bodemonderzoek uitgevoerd door Agel Adviseurs. De rapportage van dit onderzoek is als bijlage (bijlage 2) bij deze toelichting gevoegd. In de rapportage wordt de volgende conclusie getrokken:

## **"***Toetsing hypothese en conclusie*

- <0000> In zowel de boven- als ondergrond zijn geen overschrijdingen van de achtergrondwaarden gemeten.
- <0000> In het grondwater is maximaal een licht verhoogde concentratie aan zink aangetoond.
- <0000> Middels onderhavig verkennend bodemonderzoek is de actuele milieuhygiënische kwaliteit van de bodem in voldoende mate vastgesteld. De resultaten van het uitgevoerde verkennend bodemonderzoek geven geen aanleiding voor het verrichten van een nader bodemonderzoek. De

aangetoonde licht verhoogde concentratie aan zink in het grondwater leveren bij het gebruik van de bodem als wonen met tuin geen beperkingen op.

- <0000> De milieuhygiënische kwaliteit van de bodem vormt geen bezwaar voor het voorgenomen gebruik van de locatie en de voorgenomen bouwactiviteiten.
#### *Aanbevelingen en opmerkingen*

*Indien bij de voorgenomen bouwactiviteiten grond van de locatie vrijkomt, dient er rekening te worden gehouden met beperkingen ten aanzien van hergebruik en afzet van de grond. De grond afkomstig van de onderzoekslocatie heeft een kwaliteit die indicatief voldoet aan de Achtergrondwaarde 2000 en daarmee in principe (milieuhygiënisch gezien) geschikt is voor de functie wonen met tuin. Opgemerkt wordt dat dit onderzoek geen bewijsmiddel is zoals bedoeld in het Besluit bodemkwaliteit voor toepassing van grond elders. Voor de definitieve kwaliteits-bepaling van grond die vrijkomt van de onderzoekslocatie kan afhankelijk van de bestemming en toepassing bij afvoer van de grond een partijkeuring noodzakelijk zijn (AP04). De gemeente is bevoegd gezag inzake grondverzet en toepassing van grond binnen de restricties en voorwaarden van de bodemkwaliteitskaart. Hiervoor geldt een meldingsprocedure."*

### *Conclusie*

Geconcludeerd kan worden dat het aspect bodem geen belemmering vormt voor de haalbaarheid van de voorgenomen ontwikkeling.

## **5.3 Water**

### *Toetsingskader*

In ruimtelijke plannen dient aandacht besteed te worden aan waterhuishoudkundige aspecten. Daarbij staan naast een duurzaam waterbeheer de integrale afweging en het creëren van maatwerk voorop. Water moet altijd bekeken worden in het licht van het watersysteem of stroomgebied waarin een stad of een dorp ligt. Een goede afstemming van waterbeleid en ruimtelijke ordening, ook in het direct aangrenzende gebied, is daarom noodzakelijk. De integratie van water in ruimtelijke plannen vindt plaats via de zogenaamde watertoets. Concreet betekent de watertoets, dat een plan een zogenaamde waterparagraaf dient te bevatten, die keuzes ten aanzien van de waterhuishoudkundige aspecten gemotiveerd beschrijft. Daarin dient een wateradvies van de waterbeheerder te worden meegenomen. De watertoets is wettelijk verankerd in artikel 3.6 lid 1, sub b Bro.

Het beleid is er op gericht om het watersysteem op orde te brengen en vervolgens op orde te houden. Dit betekent dat er zo min mogelijk wateroverlast ontstaat en dat de waterkwaliteit voldoende is. Het beleid van het waterschap Brabantse Delta is gericht op het voorkomen van rechtstreekse lozingen op het oppervlaktewater. De voorkeursvolgorde voor het omgaan met hemelwater is 'vasthouden, bergen, afvoeren'. Ten aanzien van de waterkwaliteit is de voorkeursvolgorde: 'schoonhouden, scheiden en zuiveren'. Voor nieuwbouwinitiatieven is het uitgangspunt dat deze 'waterneutraal' dienen te zijn. Dit betekent dat de ontwikkelingen niet mogen leiden tot verslechteringen aan het watersysteem. Voorkomen moet worden dat het water versneld afgevoerd wordt ten gevolge van een toename van het verhard oppervlak. Schone oppervlakken worden indien mogelijk niet op een gemengd rioleringssysteem aangesloten. De voorkeur gaat uit naar een aansluiting van het hemelwater op een afzonderlijk hemelwaterstelsel. Voor daken, goten en overige regenwatervoorzieningen en wegverhardingen dienen bij voorkeur niet-uitlogende bouwmaterialen te worden gebruikt. Om de waterkwaliteit te verbeteren, wordt ook in bestaande situaties waar mogelijk schoon verhard oppervlak afgekoppeld van het rioolstelsel. Deze oppervlakken krijgen een eigen afvoervoorziening, waardoor het gemengd stelsel minder wordt belast. Hiermee wordt het aantal overstortgebeurtenissen met vervuild water vanuit het gemengde stelsel verminderd.

#### *Beleid provincie Noord-Brabant en Waterschap Brabantse Delta*

Op regionaal niveau is de provincie verantwoordelijk voor het beleidsveld water. Vigerend is het Provinciale Waterplan 2016-2021. Het PWP is de structuurvisie voor het aspect water op grond van de Wet ruimtelijke ordening. Het plan bevat de verplichte onderdelen vanuit de Europese Kaderrichtlijn Water. Behalve dat het PWP de uitgangspunten aangeeft voor het waterbeleid van waterschappen en gemeenten, toetst de provincie aan de hand van dit plan ook of de plannen van de waterschappen passen in het provinciale beleid. Als algemene uitgangspunten zijn onder andere te noemen de scheiding van relatief schone en vuile waterstromen en het benutten van mogelijkheden

voor infiltratie en/of conservering van hemelwater. Voor het beheer van het oppervlaktewater is in onderhavig plangebied het Waterschap Brabantse Delta verantwoordelijk.

### *Uniformering Keuren*

De waterschappen Aa en Maas, Brabantse Delta en De Dommel hebben in de Noord-Brabantse Waterschapsbond (NBWB) besloten om de Keuren te uniformeren en tegelijkertijd te dereguleren. Hierbij is aangehaakt bij het landelijke uniformeringsproces van de Unie van Waterschappen. Er is conform het nieuwe landelijke model een sterk gedereguleerde Keur opgesteld, met bijbehorende algemene regels en beleidsregels. Deze zijn voor de drie waterschappen gelijkluidend. De nieuwe uniforme Keuren zijn gezamenlijk in werking getreden op 1 maart 2015.

In de nieuwe Keur is opgenomen dat het in beginsel verboden is om zonder vergunning hemelwater door toename van verhard oppervlak of door afkoppelen van bestaand oppervlak, tot afvoer naar een oppervlaktewaterlichaam te laten komen. Dit verbod is van toepassing tenzij:

- 1. het afkoppelen van verhard oppervlak maximaal 10.000 m² is, of;
- 2. de toename van verhard oppervlak maximaal 2.000 m² is, of;
- 3. de toename van verhard oppervlak bestaat uit een sedum dak.
- 4. de toename van verhard oppervlak tussen de 2.000 m2 en 10.000 m2 is en compenserende maatregelen zijn getroffen om versnelde afvoer van hemelwater tegen te gaan, in de vorm van een voorziening met een minimale retentiecapaciteit conform de rekenregel: Benodigde retentiecapaciteit (in m3) = toename verhard oppervlak (in m2) x Gevoeligheidsfactor x 0,06.

De norm voor de retentie bedraagt 600 m3/hectare).

### *Waterplan Roosendaal*

Het Waterplan is een samenwerkingsproduct van de gemeente Roosendaal, Waterschap Brabantse Delta, Waterleidingmaatschappij Brabant Water en provincie Noord-Brabant. Het plan vormt de opstap naar een intensieve en efficiënte samenwerking vanuit het besef dat alleen op deze manier de veelal integrale waterproblemen aangepakt kunnen worden. Het Waterplan is een vrijwillige planvorm die geen wettelijke verankering kent. De doelstellingen uit dit Waterplan dienen dan ook vertaald te worden in de gemeentelijke plannen die wel een juridische grondslag kennen. Het Waterplan vervult in dat opzicht de functie van Koepelplan op gemeentelijk niveau.

In het Waterplan wordt vooruit geblikt op de wijze waarop in de toekomst met water binnen Roosendaal wordt omgegaan. De doelen van het Waterplan zijn:

- <0000> inzicht in het functioneren van het watersysteem en de wijze waarop dit bepalend is voor functies als groen, wonen, werken en recreatie;
- <0000> het ontwikkelen van een gezamenlijke visie op het waterhuishoudkundig beleid binnen de gemeente Roosendaal;
- <0000> het benoemen van ingrepen gericht op het verbeteren van de Roosendaalse waterhuishouding.

Deze doelen dragen bij aan het realiseren van de hoofddoelstelling van het nieuwe waterbeheer: "Het creëren van een duurzaam en veerkrachtig watersysteem met een daarop afgestemd water- en landgebruik tegen maatschappelijk aanvaardbare kosten". Vanuit een brede participatie waarin niet alleen de verschillende overheidsinstanties maar ook belangengroepen hebben meegewerkt, worden in dit Waterplan doestellingen, beleidsregels en maatregelen uitgewerkt die toewerken naar het bereiken van dit gewenste eindbeeld.

## *Beoordeling*

#### *Gebiedsbeschrijving*

De locatie is gelegen aan de westzijde van de kern Nispen. De locatie is reeds als tuin in gebruik, maar er is nog geen bebouwing aanwezig.

De regionale bodemopbouw van de diepere ondergrond ziet er ter plaatse van het plangebied op basis van kaartblad 49 Oost (Grondwaterkaart van Nederland) globaal als volgt uit:

| Diepte (m-NAP) | Laagaanduiding                                     | Lithologische omschrijving | Samenstelling                                                                  |
|----------------|----------------------------------------------------|----------------------------|--------------------------------------------------------------------------------|
| 0- ca. 10      | Deklaag                                            |                            | Veel storende klei/veenlagen<br>met sterk wisselende<br>diepteligging en dikte |
| ca. 10-40      | 1e watervoerend pakket<br>[minder goed doorlatend] | "Middelste Fijn"           | Fijn zand met klei, leem of<br>zandige kleilaagjes                             |
| 40-85          | 1e watervoerend pakket<br>[goed doorlatend]        | "Onderste Grof"            | Matig grof zand met schelpen<br>of schelpengruis                               |
| 85-110         | Scheidende laag                                    | Afzetting van Kallo        | Klei met schelpen of<br>schelpengruis                                          |
| 110->150       | 2e watervoerende pakket                            | Zanden van Kattendijk      | Matig fijn zand met schelpen<br>of schelpengruis                               |

Aangezien het plangebied grotendeels gelegen is ter plaatse van de bebouwde kom van Nispen is de bodem op de Bodemkaart van Nederland niet gekarteerd. Op basis van de beschikbare informatie op de afkoppelkansenkaart valt te concluderen dat de boven- en ondergrond van het plangebied geschikt is voor de infiltratie van hemelwater.

### *Oppervlaktewater*

In en in de omgeving van het plangebied zijn geen waterlopen gelegen die zijn aangemerkt als een categorie A of B waterloop op de Legger van het waterschap.

#### *Grondwater*

Conform de milieuverordening van de provincie Noord-Brabant, ligt het plangebied niet in een waterbergingsgebied of grondwaterbeschermingsgebied.

Op basis van de beschikbare informatie op de afkoppelkansenkaart valt te concluderen dat de grondwaterstand van het plangebied geschikt is voor de infiltratie van neerslagwater. Er zijn in de bestaande situatie geen gevallen van wateroverlast bekend.

#### *Verharding*

Het plangebied bestaat uit bestaand stedelijk gebied en is vrijwel geheel onverhard.

#### *Riolering*

Het plangebied is gelegen in het rioleringsgebied K1. In het rioleringsgebied K1 is een gemengd rioolstelsel aanwezig.

#### *Geplande veranderingen*

Het beoogde plan voorziet in de bouw van twee nieuwe woningen. De locatie is thans vrijwel geheel onverhard. Relevant zijn de mutaties in de oppervlakten verharding in het plangebied.

## Tabel **– verharding plangebied**

| Woning                                                                | Oppervlakte (m2)<br>bestaand - | Oppervlakte (m2)<br>nieuw + |
|-----------------------------------------------------------------------|--------------------------------|-----------------------------|
| Hoofdgebouwen (woning)                                                | 0                              | 400                         |
| Bijgebouwen                                                           | 0                              | 200                         |
| Overige terreinverharding (toeritten, paden,<br>parkeervoorzieningen) | 0                              | 200                         |
| Totaal                                                                | 0                              | 800                         |

## Toename/afname **800 m2**

Uit de tabel blijkt, dat de totale verharde oppervlakte in het plangebied in de toekomst zal toenemen tot 800 m2.

Gezien deze omvang (minder dan 2000 m2) zijn geen extra voorzieningen vereist.

### *Huishoudelijk afvalwater (vuil water)*

Het huishoudelijk afvalwater wordt afgevoerd middels twee nieuwe aansluitingen op de aanwezige riolering in de Reigerstraat, overeenkomstig de voorwaarden van en in overleg met de rioolbeheerder.

#### *Watertoets*

Sinds 1 november 2003 is de zogenaamde Watertoets verplicht. Dat wil zeggen dat in elk ruimtelijk plan (dus ook in een bestemmingsplan) gemotiveerd moet worden aangegeven hoe met het water in het gebied wordt omgegaan en wat de ruimtelijke veranderingen voor het water betekenen. In het voorafgaande is al aangegeven dat de beoogde planherziening een verandering op watergebied inhoudt en op welke wijze dit gepland is. Het overleg met de waterbeheerder(s) is onderdeel van deze watertoets. De watertoets wordt uitgevoerd tijdens het overleg met het waterschap.

## **5.4 Cultuurhistorie**

### *Toetsingskader erfgoedbeleid*

Per 1 juli 2016 is de Erfgoedwet in werking getreden. Deze wet handelt over het aanwijzen van te beschermen roerend en onroerend cultureel erfgoed. Zij vervangt een aantal wetten zoals de Monumentenwet (deels met een overgangstermijn tot de Omgevingswet) en de Wet tot behoud van cultuurbezit. Ruimtelijk relevante onderdelen zijn onder het overgangsrecht geplaatst tot aan de inwerkingtreding van de Omgevingswet. Tot die tijd dient rekening te worden gehouden met de Modernisering Monumentenzorg, die tot een wijziging heeft geleidt van het Bro (artikel 3.1.6, lid 5). Wat eerst voor alleen archeologie gold, geldt nu ook voor al het cultureel erfgoed.

In de toelichting van het bestemmingsplan dient een beschrijving te worden opgenomen hoe met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden. De opsteller en vaststeller van het bestemmingsplan is daarmee dus verplicht om breder te kijken dan alleen naar het facet archeologie. Ook de facetten historische (steden)bouwkunde en historische geografie dienen te worden meegenomen in de belangenafweging. Hierbij gaat het om zowel beschermde als niet formeel beschermde objecten en structuren.

#### *Beleid provincie*

In de provincie Noord-Brabant dienen in het kader van het behoud van waardevolle cultuurhistorische elementen en archeologische vindplaatsen, ruimtelijke plannen te worden getoetst aan de provinciale Cultuurhistorische Waardenkaart (CHW). Hierop staan de bepalende cultuurhistorische elementen aangegeven.

De Cultuurhistorische waardenkaart is al vanaf 2002 een belangrijke pijler van het provinciale beleid voor behoud, herstel en ontwikkeling van ruimtelijk erfgoed en versterking van de regionale identiteit. In de Cultuurhistorische waardenkaart 2010 (CHW 2010) benoemt de provincie haar provinciaal cultuurhistorisch belang en geeft ze informatie over cultuurhistorische waarden van bovenlokaal belang. De CHW 2010 is opgebouwd uit meerdere groepen kaartlagen.

Deze kaartlagen zijn een uitwerking van het provinciaal cultuurhistorisch belang zoals verwoord in de Structuurvisie RO (vastgesteld PS 1 oktober 2010) en de Verordening ruimte 2014. Het plangebied wordt niet aangemerkt als een gebied met cultuurhistorische waarden van provinciaal niveau.

#### *Beleid gemeente*

De provincie Noord-Brabant gaat ervan uit dat de informatie afkomstig uit de kaartlaag 'overige cultuurhistorische waarden: informatie van CHW 2006' op gemeentelijk niveau wordt geactualiseerd. De Cultuurhistoriekaart van de gemeente Roosendaal biedt een overzicht van de aanwezige cultuurhistorische aspecten, structuren en gebieden in de gemeente Roosendaal. Op de gemeentelijke cultuurhistoriekaart is onder andere de locatie van bouwkunst binnen de gemeente weergegeven. Eveneens is op de cultuurhistoriekaart de karakteristieke bebouwing van de diverse kernen in kaart gebracht. Het plangebied wordt niet aangemerkt als terrein met cultuurhistorische waarde.

#### *Toetsingskader Molenbiotoop*

In Nispen bevindt zich een rijksmonument: de molen van Aerden, genoemd naar de familie die deze molen lang in eigendom heeft gehad. De molen is gebouwd in 1850. Het is een ronde stenen bergkorenmolen. Deze molen beschikt over een uniek wieksysteem (Van Riet). De molen is recentelijk gerestaureerd. Momenteel is de molen sporadisch in gebruik.

In de geldende regels van het bestemmingsplan Nispen is de molenbiotoop als volgt opgenomen:

"*25.1 Vrijwaringszone - molenbiotoop*

#### *25.1.1 Omschrijving*

*De voor 'Vrijwaringszone - molenbiotoop' aangewezen gronden zijn, behalve voor de daar voorkomende bestemming(en), mede bestemd voor de bescherming van de belevingswaarde en het functioneren van de molen in het plangebied.*

*25.1.2 Bouwregels*

*In afwijking van het bepaalde in de artikelen 3 tot met 20 mag op deze gronden niet hoger worden gebouwd dan:*

*a. binnen een afstand van 100 m. vanaf het hart van de molen: een bouwhoogte die gelijk is aan de hoogte van de as van de wieken;*

*b. binnen een afstand vanaf 100 m. tot 400 m. vanaf het hart van de molen: de bouwhoogte, genoemd onder a., vermeerderd met 1/30 van de afstand tussen het bouwwerk en de molen."*

#### *Beoordeling Molenbiotoop*

De afstand van het plangebied tot de monumentale windmolen Van Aerden bedraagt 275 m. Volgens bovenstaande rekenmethode mag de maximale bouwhoogte binnen het plangebied ongeveer 14 m bedragen. In de regels van het bestemmingsplan is bepaald dat de maximale bouwhoogte van de hoofdgebouwen 8 m bedraagt. Dat betekent dat voldaan wordt aan de gestelde regels en dat de voorgenomen nieuwbouw geen aantasting van de molenbiotoop met zich meebrengt.

#### *Monumenten en karakteristieke bebouwing*

In de directe omgeving van het plangebied bevinden zich geen rijks- of gemeentelijke monumenten. Evenmin zijn panden aangewezen als MIP-object.

#### *Beoordeling*

In het plangebied zelf zijn geen overwegende cultuurhistorische waarden aanwezig.

#### *Conclusie*

Voorliggend planvoornemen heeft geen negatieve invloed op cultuurhistorische waarden.

## **5.5 Archeologie**

#### *Toetsingskader*

In Europees verband is het zogenaamde 'Verdrag van Malta' tot stand gekomen. Uitgangspunt van dit verdrag is het archeologisch erfgoed zo veel mogelijk te behouden. Waar dit niet mogelijk is, dient het bodemarchief met zorg ontsloten te worden. Bij het ontwikkelen van ruimtelijk beleid moet het archeologisch belang vanaf het begin meewegen in de besluitvorming. Sinds 2007 kent Nederland de Wet op de archeologische monumentenzorg (Wamz, gewijzigde Monumentenwet 1988). Deze wet is sinds 1 juli 2016 deels opgegaan in de Erfgoedwet. Op basis van deze wet zijn gemeenten verplicht een archeologisch beleid te voeren. Daarbij hoort ook dat de archeologische waarden en verwachtingen binnen de gemeente inzichtelijk gemaakt moeten worden. Gemeente moeten daarnaast archeologieparagrafen opnemen in bestemmingsplannen. Het doel hiervan is om het 'bodemarchief' zoveel mogelijk te beschermen. De archeologische resten in de bodem vormen een belangrijke bron van informatie over het verleden. In het bijzonder voor die perioden of aspecten van het verleden waarvan geen of weinig schriftelijke bronnen bewaard zijn gebleven of waarover niet of nauwelijks is geschreven.

#### *Beleid gemeente*

Om het aspect archeologie goed mee te wegen in de gemeentelijke ruimtelijke besluitvorming heeft de gemeente Roosendaal in 2010 een Erfgoedverordening opgesteld, waarin tevens het archeologisch beleid is vastgelegd. Dit beleid is vertaald naar het geldende bestemmingsplan.

### *Beoordeling*

In het geldende bestemmingsplan heeft het plangebied de dubbelbestemming "Waarde archeologie 1". Dat betekent dat bij het bouwen van een gebouw van meer dan 50 m2 een archeologisch onderzoek verplicht is. Dat is hier het geval. Daarom is ter voorbereiding van dit bestemmingsplan een archeologisch onderzoek ingesteld (zie bijlage 5). In de rapportage wordt het volgende geconcludeerd:

*"In opdracht van AGEL Adviseurs heeft Transect b.v. in december 2017 een archeologisch vooronderzoek uitgevoerd in een plangebied aan de Reigerstraat tussen 5 en 11, op een perceel zonder adres, te Nispen (gemeente Roosendaal en Nispen). De aanleiding van het onderzoek vormt voorgenomen nieuwbouw in het plangebied. Hiervoor dient een omgevingsvergunning te worden aangevraagd. Bij de voorgenomen ingrepen zal grondverzet plaatsvinden, waardoor de oorspronkelijke bodem en daarmee eventueel aanwezige archeologische resten in het gebied kunnen worden verstoord. Om de voorgenomen ontwikkelingen te kunnen laten plaatsvinden, is op grond van het bestemmingsplan plan Nispen (2013) als onderdeel van de vergunningsaanvraag een archeologisch vooronderzoek nodig. Dit rapport beschrijft de resultaten van het archeologisch vooronderzoek in het plangebied en voorziet in die plicht.*

#### *Resultaten*

*Bij de voorgenomen ingrepen zal grondverzet plaatsvinden, waardoor de oorspronkelijke bodem en daarmee eventueel aanwezige archeologische resten in het gebied kunnen worden verstoord. Om de voorgenomen ontwikkelingen te kunnen laten plaatsvinden, is op grond van het bestemmingsplan plan Nispen (2013) als onderdeel van de vergunningsaanvraag een archeologisch vooronderzoek nodig. Dit rapport beschrijft de resultaten van het archeologisch vooronderzoek in het plangebied en voorziet in die plicht.*

*Uit het vooronderzoek blijkt dat vanaf een diepte van circa 50 cm -Mv rekening moet worden gehouden met een archeologisch niveau, bestaande uit een oude cultuurlaag. Mogelijk vertegenwoordigt deze cultuurlaag een oud nederzettingsniveau. De vondst van een brokje handgevormd aardewerk op dit niveau en het feit dat ter hoogte van boorpunt 2 mogelijk in een grondspoor is geboord, ondersteunt deze hypothese. Derhalve moet in het plangebied ook rekening worden gehouden met grondsporen van bijvoorbeeld erfstructuren uit de periode Bronstijd-IJzertijd-Romeinse tijd. De bodemopbouw is verder intact. Alleen de gebruikelijke ploegzone in de eerste 50 cm vanaf maaiveld gezien, is geroerd.*

#### *Advies*

*Op basis van dit vooronderzoek adviseren wij een aanvullend onderzoek uit te laten voeren in de vorm van een inventariserend veldonderzoek door middel van proefsleuven (IVO-P) op het moment dat in het plangebied bodemverstoringen zijn gepland die dieper reiken dan 50 cm onder het huidige maaiveld. Voorafgaand aan dit onderzoek dient een Programma van Eisen (PvE) te worden opgesteld, dat dient te worden goedgekeurd door het bevoegd gezag, de gemeente Roosendaal. Het is aan de bevoegde overheid, de gemeente Roosendaal, om op basis van de resultaten van dit rapport een selectiebesluit te nemen.*

#### *Kanttekening*

*Onderhavig onderzoek is op zorgvuldige wijze verricht volgens de algemeen gebruikelijke methoden en inzichten en is erop gericht om de kans op het onverwacht aantreffen dan wel het ongezien vernietigen van archeologische waarden bij bouwwerkzaamheden in het plangebied te verkleinen. Aangezien het onderzoek is uitgevoerd door middel van een steekproef kan echter de aan- of afwezigheid van eventuele archeologische resten niet gegarandeerd worden. Wanneer bij graafwerkzaamheden toch onverhoopt waardevolle resten worden aangetroffen, dienen deze conform de Erfgoedwet 2016 te worden gemeld bij de gemeente Roosendaal."*

#### *Conclusie*

Op basis van het archeologisch onderzoek wordt geconcludeerd dat voorafgaand aan de bouw van de woningen een proefsleuvenonderzoek noodzakelijk is. Om dit zeker te stellen wordt in de planregels

een dubbelbestemming archeologie opgenomen.

# **5.6 Natuur**

### *Toetsingskader*

De Wet natuurbescherming, bevat regels ter bescherming van natuur en landschap. Deze wet regelt aanwijzing, beheer en bescherming van gebieden die vanwege bijzondere natuurwaarden zijn aangewezen als Natura 2000-gebied of Beschermd Natuurmonument. De bescherming van de Natura 2000-gebieden is een doorvertaling van de Europese Vogelrichtlijn (Richtlijn 79/409/EEG, 2 april 1979) en Habitatrichtlijn (Richtlijn 92/43/EEG, 21 mei 1992). Beide Europese richtlijnen hebben tot doel de leefgebieden van in het wild levende dieren en planten in stand te houden. De Beschermde Natuurmonumenten zijn natuurgebieden die vanwege nationale belangen als beschermd natuurgebied zijn aanwezen.

Per 1 juli 2015 is het Programma Aanpak Stikstof 2015 - 2021 (PAS) in werking getreden. Tevens heeft reeds een partiële herziening van het programma plaatsgevonden, welke in werking is getreden op 15 december 2015. Het PAS betreft een programma op grond van de Natuurbeschermingswet 1998 en heeft als doel om de depositie van stikstof op de Natura 2000-gebieden te verminderen, de natuur te versterken en ruimte te bieden voor economische ontwikkelingen.

### *Beoordeling*

Ten behoeve van de voorbereiding van dit bestemmingsplan is een quickscan uitgevoerd. De rapportage is als bijlage bij deze toelichting gevoegd (bijlage 3). Daarin worden de volgende conclusies getrokken ten aanzien van de gebiedsbescherming:

*"Het plangebied bevindt zich in de nabijheid van een gebied dat is aangewezen in het kader van de Europese Natura 2000-gebieden. Op een afstand van 4,9 kilometer ten westen van het plangebied ligt het Natura 2000-gebied "Brabantse Wal". Het Natura 2000-gebied betreft een vogel- en habitatrichtlijngebied en PAS-gebied. De voorgenomen ruimtelijke ontwikkeling betreft de realisatie van twee vrijstaande woningen binnen de bebouwde kom. Deze wijziging van de gebruiksfunctie van het plangebied zal niet leiden tot een toename in uitstoot van stikstofdepositie waarbij significant negatieve effecten door stikstofdepositie op Natura 2000-gebieden te verwachten zijn. Andere verstorende factoren zoals oppervlakteverlies, versnippering, verdroging en verstoring door trilling, licht en geluid zijn met de voorgenomen planontwikkeling niet van toepassing. Het plangebied maakt geen onderdeel uit van het Nationaal natuurnetwerk of Natuurnetwerk Brabant (NNB). Het dichtstbijzijnde gebied dat behoort tot het NNB betreft de houtopstand nabij De Lind ten noordwesten van Nispen en is aangeduid als het type 'Droog bos met productie (N16.03)'. Met de voorgenomen planontwikkeling is er geen sprake van directe vernietiging van het NNB. Aangezien het beoogde plan geen directe relatie heeft met een gebied dat is aangewezen als NNB en geen verbindende functie vervult zijn negatieve effecten uit te sluiten. Van negatieve uitstralingseffecten door geluid, licht en verdroging op het Nationaal Natuurwerk of Natuurnetwerk Brabant is geen sprake. In het plangebied staan geen beschermde houtopstanden."*

## *Toetsingskader soortenbescherming*

Volgens de Wet natuurbescherming mogen beschermde dier- en plantsoorten niet worden verwond, gevangen, opzettelijk worden verontrust of gedood. Voortplanting of vast rust- of verblijfplaatsen mogen niet worden beschadigd, vernield of verstoord. Beschermde planten mogen op geen enkele wijze van hun groeiplaats worden verwijderd of vernield. Ook legt de wet de zorgplicht van de burger voor de flora en fauna vast. Afwijkingen van de verbodsbepalingen zijn mogelijk indien geen afbreuk wordt gedaan aan de gunstige staat van instandhouding van de soort.

## *Beoordeling*

In de quickscan (bijlage 3) worden de volgende conclusies getrokken ten aanzien van de soortenbescherming:

*"In de Wet natuurbescherming is een zorgplicht opgenomen. Dit houdt in dat voorafgaand aan de ingreep alle maatregelen dienen te worden getroffen om nadelige gevolgen op flora en fauna voor zover mogelijk te voorkomen, te beperken of ongedaan te maken. Deze zorgplicht geldt altijd en voor alle soorten, ook als er ontheffing of vrijstelling is verleend.*

*Binnen het plangebied zijn geen potentiële natuurlijke groeiplaatsen voor beschermde (vaat)planten aanwezig. Beschermde (vaat)planten worden dan ook niet binnen het plangebied verwacht. Aangeplante of gezaaide exemplaren van beschermde soorten zijn niet beschermd in de Wet natuurbescherming (Wnb), omdat het geen natuurlijke groeiplaatsen betreft. Een ontheffing van de Wnb en/of compensatie is daarom niet noodzakelijk.*

*Er zijn tijdens het oriënterende veldbezoek geen zoogdieren waargenomen. Gedurende het veldbezoek is grondig gezocht naar sporen zoals uitwerpselen, vraatsporen zoals afgebeten veren of loopsporen van onder andere marterachtigen. Deze zijn niet aangetroffen. Eveneens is er gezocht naar eventuele eekhoornnesten binnen het plangebied, deze zijn eveneens niet waargenomen. Verwacht wordt dat enkele soorten waarvoor door de provincie Noord-Brabant vrijstellingen is verleend zoals haas, konijn en aantal muissoorten voor kunnen komen binnen de onderzoeklocatie.*

*Tijdens het veldbezoek zijn mogelijke rust- en verblijfplaatsen van boom- en gebouwbewonende vleermuizen, op basis van de checklist inschatting vooronderzoek vleermuizen (vleermuisprotocol), onderzocht.*

*In het plangebied staat een lage overkapping (+/- 1,25m hoog) ten behoeven van één aanhanger. Het betreft een houten overkapping met enkelwandige wanden, een golfplaten dak en is zeer open. Dit gebouwtje is niet geschikt als vaste rust, verblijf-, kraam of paarplaats van gebouw bewonende vleermuissoorten.*

*Met de voorgenomen planontwikkeling zullen de blauwe Californische cipressen van 6 meter welke de siertuin omkaderen worden gerooid. Deze bomen zijn kleiner dan >3 dm op borsthoogte. Gedurende het veldbezoek konden ze goed worden geïnventariseerd doordat ze aan beide zijde goed bereikbaar waren. De bomen hebben geen zichtbare grote boomholtes, openingen, scheuren of loshangende schors. Ze bieden geen schuilmogelijkheden voor vleermuizen. Gezien het bovenstaande is met de realisatie van de twee woningen het aantasten van vast rust- en verblijfplaatsen van boombewonende soorten niet aan de orde.*

*Naast verblijfplaatsen zijn ook essentiële vliegroutes en foerageergebieden beschermd. Vliegroutes zijn lijnvormige elementen, vaak een bomenrij, waaraan vleermuizen zich oriënteren. Vleermuizen hebben deze oriëntatie nodig om zich van hun verblijfplaats naar hun foerageergebied te verplaatsen. Foerageergebieden kunnen onder ander bestaan uit bomen, opgaande gewassen en open water. Met de voorgenomen planontwikkeling zullen de cipressen worden gerooid. Deze bomen maken geen onderdeel uit van een doorgaand groen lijnelement. Tevens zijn er meer dan voldoende alternatieve in de directe omgeving voor vleermuizen. De bomen langs de Reigerstraat en het park De Wielewaal zijn een van de alternatieven. Het aantasten van vliegroutes en foerageergebied is niet aan de orde.*

*Ten tijde van het oriënterend veldbezoek zijn er twee merels en een houtduif waargenomen. Alle van nature in Nederland in het wild levende vogels zijn beschermd in het kader van de Vogelrichtlijn. In het plangebied is het mogelijk dat algemene vogelsoorten tot broeden komen (broedtijd circa half maart tot en met half juli). Broedende vogels in en direct rond het plangebied mogen niet verstoord worden met de voorgenomen planontwikkeling. Verstorende activiteiten zoals rooiwerkzaamheden dienen daarom gestart te worden buiten de broedperiode. Als deze vogels bij het zoeken van een nestlocatie merken dat het plangebied en/of de directe omgeving te verstorend is door activiteiten, zullen ze elders een geschikte nestlocatie zoeken. Indien binnen de broedperiode gestart dient te worden met de voorgenoemde werkzaamheden, is dit mogelijk als aantoonbaar is vastgesteld dat er geen broedende vogels in en direct rond het plangebied aanwezig zijn.*

*Tijdens het veldbezoek is specifiek aandacht besteed aan de aanwezigheid van roofvogels en rusten verblijfplaats van deze roofvogels. Nesten (of nesten van voorgaande jaren) van in bomen broedende jaarrond beschermde (roof)vogels zijn ten tijde van het oriënterende veldbezoek niet waargenomen. Nesten van gebouwbewonende jaarrond beschermde vogelsoorten (zoals kerkuilen) en eventuele sporen (braakballen, roestplaats etc.) zijn door de afwezigheid van geschikte gebouwen niet aangetroffen in het plangebied.*

*De mogelijkheid bestaat dat (roof)vogels op een andere manier gebruik maken van het plangebied, bijvoorbeeld als foerageergebied en/of als vaste aanvliegroute tussen verblijfplaats en*

*foerageergebied. Buiten het plangebied zijn meerdere groene elementen aanwezig welke met de voorgenomen planontwikkeling ongewijzigd blijven. Het aantasten van het foerageergebied en/of groene elementen zal gezien de aard van de voorgenomen ruimtelijke ingreep, ligging binnen de bebouwde kom en het omliggend groen geen negatieve invloeden uitoefenen op het leefgebied van (roof)vogels. Daarnaast is er voldoende alternatief foerageergebied aanwezig in de omgeving van het plangebied.*

*Er zijn geen gierzwaluwen dan wel huismussen waargenomen. Door de afwezigheid van gebouwen in het plangebied zijn nesten van gierzwaluwen als de huismus niet aan de orde. Gezien de gebouwen in de directe omgeving, de aanwezige vegetatie (ontbreken ruigte, voedselbronnen) binnen het plangebied en het groen buiten het plangebied is niet te verwachten dat het plangebied een essentiële functie vervult voor huismussen als foerageergebied.*

*Het plangebied vormt een zeer marginaal leefgebied voor reptielen, amfibieën, vissen en ongewervelde. Specifiek geschikte leef biotopen voor zwaar beschermde soorten ontbreken. Het mogelijk aantasten van de leefomgeving van deze soortgroepen is met de voorgenomen planontwikkeling niet aan de orde."*

## *Conclusie*

Voorliggend planvoornemen heeft geen negatieve invloed op natuurwaarden.

## **5.7 Bedrijven en milieuzonering**

## *Toetsingskader*

Door het aanbrengen van een zone tussen bedrijvigheid en milieugevoelige bestemmingen (zoals woningen) kan de overlast ten gevolge van bedrijfsactiviteiten zo laag mogelijk gehouden worden. Zonering is met name van toepassing bij nieuwbouw van woningen en andere gevoelige functies in de directe omgeving van een bedrijf en bij vestiging van een nieuw bedrijf in de directe omgeving van gevoelige bestemmingen. Op basis van de VNG-publicatie 'Bedrijven en Milieuzonering 2009' (hierna: VNG-publicatie) wordt onder milieugevoelige functies verstaan: woningen, woongebieden, ziekenhuizen, scholen en verblijfsrecreatie. Sommige functies kunnen zowel milieubelastend als milieugevoelig zijn (bijvoorbeeld ziekenhuizen en scholen).

Voor een verantwoorde inpassing van bedrijvigheid in haar fysieke omgeving of van gevoelige functies nabij bedrijven, heeft de VNG van de publicatie 'Bedrijven en milieuzonering' in 2009 een geheel herziene uitgave opgesteld. In de VNG-publicatie is een richtafstandenlijst opgenomen in relatie tot het omgevingstype rustige woonwijk. In deze lijst zijn bedrijven op grond van hun potentiële milieubelasting ingedeeld in zes categorieën. In onderstaande tabel zijn de milieucategorieën en richtafstanden uit de VNG-publicatie overgenomen.

Tabel - milieucategorieën en richtafstanden

|     | MilieucategorieRichtafstand tot omgevingstype "rustige<br>woonwijk" | Richtafstand tot omgevingstype "gemengd<br>gebied" *) |
|-----|---------------------------------------------------------------------|-------------------------------------------------------|
| 1   | 10                                                                  | 0                                                     |
| 2   | 30                                                                  | 10                                                    |
| 3.1 | 50                                                                  | 30                                                    |
| 3.2 | 100                                                                 | 50                                                    |
| 4.1 | 200                                                                 | 100                                                   |
| 4.2 | 300                                                                 | 200                                                   |
| 5.1 | 500                                                                 | 300                                                   |
| 5.2 | 700                                                                 | 500                                                   |
| 5.3 | 1000                                                                | 700                                                   |
| 6   | 1500                                                                | 1000                                                  |

*) indien de omgeving is te typeren als 'gemengd gebied', gelden kleinere richtafstanden, namelijk één afstandstap kleiner (Zie de VNG-publicatie, paragraaf 2.3.).

De richtafstand geldt tussen enerzijds de grens van de bestemming die bedrijven (of andere milieubelastende functies) toelaat en anderzijds de uiterste situering van de gevel van een woning (of andere milieugevoelige functie) die volgens het (bestemmings)plan of via vergunningvrij bouwen mogelijk is.

### **Omgevingstype**

Het plangebied is te kenschetsen als 'rustige woonwijk'. In de directe omgeving van de geprojecteerde woningen is geen interlokale verbindingsweg of meerdere niet-wonenfuncties aanwezig. Daarom is er geen sprake van een gemengd gebied, maar van een rustige woonwijk.

#### *Beoordeling*

In de omgeving zijn enkele bedrijfsbestemmingen aanwezig. Volgens de vigerende bestemmingsplannen worden de bedrijven als volgt geklasseerd:

Tabel - (niet-agrarische) bedrijfsfuncties

| adres                 | omschrijving        |       | Max. categorieMinimale afstand tot woning *)Feitelijke afstand |       |
|-----------------------|---------------------|-------|----------------------------------------------------------------|-------|
| De Lind ong.          | Nutsvoorzienin<br>g | 1 **) | 10 m                                                           | 58 m  |
| Bosakker 2-12abedrijf |                     | 2 **) | 30 m                                                           | 139 m |

*) afstand volgens VNG-publicatie Bedrijven en milieuzonering

**) maximale milieucategorie volgens vigerend bestemmingsplan

De dichtstbijzijnde bedrijven zijn gelegen aan de Lind (een nutsvoorziening) en aan de Bosakker (kleinschalig bedrijventerrein). Bepalend is hier de maximale milieucategorie die volgens het vigerende bestemmingsplan Nispen is toegestaan: categorie 2.

In een rustige woonwijk is de zonegrootte voor categorie 1: 10 m en voor categorie 2: 30 m. De werkelijke afstanden zijn op de navolgende figuur ingetekend.

Figuur 15 - Milieuzonering overeenkomstig 'Bedrijven en milieuzonering"; de gezoneerde bestemmingen zijn paars gekleurd; de gevoelige bestemmingen (woningen) zijn geel weergegeven; het plangebied is met een rode lijn omgeven.

Uit figuur 15 blijkt, dat het plangebied op ruime afstand van de bedrijfsbestemmingen ligt en dat die afstanden veel groter zijn dan die in de VNG-publicatie worden geëist. Dat betekent dat voldaan wordt aan de zonering volgens de VNG-systematiek. Dat betekent tevens dat ter plaatse een voldoende woon en leefmilieu aanwezig is. Omdat uitgegaan is van de maximale categorieën uit het bestemmingsplan, betekent dit tevens dat de geprojecteerde woningen bovendien geen belemmering zal vormen voor de ontwikkeling van het bedrijf.

## *Conclusie*

De conclusie is dat er voldaan wordt aan de eisen met betrekking tot milieuzonering.

## **5.8 Geluid**

## *Toetsingskader wegverkeerslawaai*

Op basis van artikel 76 van de Wet geluidhinder (Wgh) dienen bij de vaststelling van een bestemmingsplan, wijzigingsplan of uitwerkingsplan als bedoeld in art. 3.6 lid 1 van de Wet ruimtelijke ordening (Wro) de waarden als bedoeld in art. 82 t/m 85 van de Wgh in acht te worden genomen, indien dat plan gelegen is in een zone rondom een weg als bedoeld in art. 74 lid 1 Wgh en (het betreffende onderdeel van) dat plan mogelijkheden biedt voor:

- <0000> de realisatie van woningen, andere geluidsgevoelige gebouwen en van geluidsgevoelige terreinen (functies zoals genoemd in art. 1 Wgh en art 1.2 Bgh – het Besluit geluidhinder zoals gewijzigd op 4 april 2012);
- <0000> de aanleg van een nieuwe weg en/ of een reconstructie van een bestaande weg;
- <0000> functiewijzigingen van een niet-geluidsgevoelige functie in een geluidsgevoelige functie (bijvoorbeeld via afwijkings- of wijzigingsbevoegdheid).

### *Beoordeling*

Ten behoeve van de voorbereiding van dit bestemmingsplan is een akoestisch onderzoek wegverkeerslawaai uitgevoerd. De rapportage is als bijlage bij deze toelichting gevoegd (bijlage 4). Daarin wordt het volgende geconcludeerd:

"*In het kader van de RO procedure voor een ruimtelijke ontwikkeling dient een akoestisch onderzoek wegverkeerslawaai te worden uitgevoerd. De ruimtelijke ontwikkeling bestaat uit de nieuwbouw van 2 woningen gelegen aan de Reigerstraat te Nispen in de gemeente Roosendaal en Nispen. Het akoestisch onderzoek vindt plaats in het kader van een goede ruimtelijke ordening. Het plangebied is niet gelegen binnen een geluidzone voor wegverkeer zoals voorgeschreven in de Wet geluidhinder. Voor alle nabij gelegen wegen is een maximum snelheid van 30 km per uur vastgesteld. Doel van het onderzoek is het bepalen van de geluidsbelasting op de geluidsgevoelige functies binnen de ruimtelijke ontwikkeling als gevolg van het wegverkeer en deze resultaten te beoordelen in het kader van een goed akoestisch klimaat.*

*De verkeersgegevens zijn in overleg met de wegbeheerder vastgesteld.*

*De geluidsbelastingen zijn berekend met de Standaardrekenmethode II van bijlage III van het Rekenen meetvoorschrift geluid 2012. De berekeningen zijn uitgevoerd met het programma Geomilieu V4.30.*

*Uit de rekenresultaten blijkt dat de hoogst optredende cumulatieve geluidsbelasting 47 dB bedraagt ter plaatse van de voorgevels van de woningen.*

*In het kader van een beoordeling van een goede ruimtelijke ordening is het akoestisch klimaat ter plaatse van de ontwikkeling inzichtelijk gemaakt en beoordeeld. Uit deze beoordeling blijkt dat de kwaliteit van de akoestisch omgeving geclassificeerd kan worden als goed."*

## *Conclusie*

Op basis van de rekenresultaten kan gesteld worden dat voor het onderdeel wegverkeerslawaai sprake is van een goede ruimtelijke ontwikkeling.

# **5.9 Externe veiligheid**

## **5.9.1 Inrichtingen en externe veiligheid**

## *Toetsingskader*

Het Besluit externe veiligheid inrichtingen (Bevi) is gericht aan het bevoegd gezag inzake de Wet milieubeheer en de Wet ruimtelijke ordening en heeft onder meer tot doel om bij nieuwe situaties toetsing aan de risiconormen te waarborgen. In de Regeling externe veiligheid inrichtingen (Revi) zijn o.a. standaardafstanden opgenomen waarbij wordt voldaan aan de grens- en richtwaarden voor het plaatsgebonden risico. Het Bevi is van toepassing op vergunningplichtige risicovolle bedrijven en de nabijgelegen al dan niet geprojecteerde (beperkt) kwetsbare objecten. In artikel 2, lid 1 van het Bevi is opgesomd wat wordt verstaan onder risicovolle bedrijven.

Figuur 16 – Externe veiligheid – binnen en nabij het plangebied zijn het er geen bronnen van potentieel risico (bron: [www.brabant.nl](http://www.brabant.nl) – risicokaart); het plangebied (omcirkeld met zwart rondje) ligt buiten risicozones.

In artikel 1 van het Bevi wordt toegelicht wat wordt verstaan onder (beperkt) kwetsbare objecten. Voor de toepassing van het Bevi, wordt een nieuw ruimtelijk besluit gezien als een nieuwe situatie.

## *Beoordeling*

Om te bepalen of er in de directe omgeving bedrijven zijn gelegen waarop het Bevi van toepassing is, is de risicokaart geraadpleegd. De risicokaart toont geen inrichtingen die een belemmering vormen voor voorliggende ontwikkeling.

## *Conclusie*

Het aspect inrichtingen en externe veiligheid vormt geen belemmering voor onderhavig planvoornemen.

## **5.9.2 Transport en externe veiligheid**

## *Toetsingskader*

Beoordeling van de risico's veroorzaakt door het vervoer van gevaarlijke stoffen over het spoor, het water en de weg dient plaats te vinden aan de hand van het Besluit externe veiligheid transportroutes (Bevt), als in werking per 1 april 2015. Bij het besluit horen grens- en richtwaarden voor het plaatsgebonden risico en richtlijnen voor de toepassing van de rekenmethodiek en de verantwoording van het groepsrisico. Bij nieuwe ruimtelijke ontwikkelingen langs transportassen die deel uitmaken van het Basisnet Weg, Water en/of Spoor kan de berekening van het plaatsgebonden risico achterwege blijven. Hiervoor gelden namelijk de afstanden die in bijlage 3, 3 en 4 van het Bevt zijn opgenomen. Op deze afstanden mag het plaatsgebonden risico vanwege het vervoer van gevaarlijke stoffen niet meer bedragen dan 10-6 per jaar. Voor het Basisnet Weg geldt dat daar waar in de tabel

van bijlage 3 van het Bevt de afstand '0' is vermeld het plaatsgebonden risico vanwege het vervoer

op het midden van de weg niet meer mag bedragen dan 10-6 per jaar.

#### *Beoordeling*

Om te bepalen of er in de directe omgeving van het plangebied risicorelevante transportassen zijn gelegen is de risicokaart geraadpleegd. De rijkswegen, vaar- en spoorwegen zijn beoordeeld. De risicokaart geeft binnen en in de directe omgeving van het plangebied geen transportassen weer die risicorelevant kunnen zijn voor het planvoornemen.

## *Conclusie*

Het aspect transport en externe veiligheid vormt geen belemmering voor onderhavig planvoornemen.

## **5.9.3 Externe veiligheid en buisleidingen**

## *Toetsingskader*

Wanneer sprake is van relevante buisleidingen in een gebied, dient de gemeente een ruimtelijke reservering op te nemen in het bestemmingsplan voor het plaatsgebonden risico (PR) en een verantwoording van het groepsrisico (GR). Binnen de PR 10-6 risicocontour mogen geen kwetsbare objecten aanwezig zijn en zo mogelijk ook geen beperkt kwetsbare objecten. Het invloedsgebied reikt

bij brandbare vloeistoffen tot net buiten de 10-6 contour, voor leidingen met aardgas en chemicaliën moet dat per geval bekeken worden. De ruimtelijke reserveringen ten behoeve van de buisleidingen dienen binnen vijf jaar opgenomen te worden in het bestemmingsplan. De voor onderhoud gereserveerde ruimte bedraagt minimaal 5 meter aan beide zijden van de leiding. De leidingbeheerder beoordeelt of de veiligheid met betrekking tot de in de belemmeringenstrook gelegen buisleiding niet wordt geschaad en of er geen kwetsbaar object wordt toegelaten. De leidingbeheerder geeft daarmee advies over een aanvaardbaar woon- en leefklimaat dat daarmee wordt gegarandeerd.

### *Beoordeling*

Om te bepalen of er in de directe omgeving van het plangebied risicorelevante buisleidingen zijn gelegen is de risicokaart geraadpleegd. Op een afstand van 353 m van het plangebied is een gasleiding gelegen. Deze is in het bestemmingsplan "Buitengebied Roosendaal 2012" aangeduid, samen met een dubbelbestemming 'Leiding - Gas' op een strook van 12 m aan weerszijden van de leiding. Binnen deze strook mogen geen nieuwe kwetsbare objecten worden gerealiseerd. Gezien de afstand is er geen sprake van mogelijke belemmeringen.

## *Conclusie*

Het aspect buisleidingen en externe veiligheid vormt geen belemmering voor onderhavig planvoornemen.

## **5.10 Luchtkwaliteit**

## *Toetsingskader*

In het kader van een planologische procedure dient te worden aangetoond dat voldaan wordt aan de wettelijke normen voor wat betreft luchtkwaliteit. Hierbij dient het effect op de luchtkwaliteit in de omgeving als gevolg van een nieuwe ontwikkeling, als ook de toetsing aan de 'Wet luchtkwaliteit' in beeld te worden gebracht.

De 'Wet luchtkwaliteit' van 15 november 2007, opgenomen in hoofdstuk 5, onder titel 5.2 van de Wet milieubeheer (Wm) gaat in op luchtkwaliteitseisen. In Bijlage 3 van de Wm zijn wettelijke grenswaarden vastgelegd van onder andere de stoffen stikstofdioxide (NO2 ), fijn stof (PM10),

benzeen (C6H6 ), zwaveldioxide (SO2 ), lood (Pb) en koolmonoxide (CO).

Voor PM10 geldt voor het jaargemiddelde een grenswaarde van 40 ìg/m3. Het 24-uursgemiddelde van 50 ìg/m3 mag maximaal 35 dagen per kalenderjaar worden overschreden. Voor NO2 geldt voor

het jaargemiddelde een grenswaarde van 40 ìg/m3. Het 24-uursgemiddelde van 200 ìg/m3 mag maximaal 18 dagen per kalenderjaar worden overschreden.

De 'Wet luchtkwaliteit' voorziet onder meer in een gebiedgerichte aanpak van de luchtkwaliteit via het Nationaal Samenwerkingsprogramma Luchtkwaliteit (NSL). Het Rijk, provincies en gemeenten werken in het NSL-programma samen aan maatregelen om de luchtkwaliteit te verbeteren tot de

normen, ook in gebieden waar nu de normen voor luchtkwaliteit niet worden gehaald (overschrijdingsgebieden). De programma-aanpak zorgt voor een flexibele koppeling tussen ruimtelijke activiteiten en milieugevolgen.

Kort samengevat dienen projecten te worden beoordeeld op basis van de 'Wet luchtkwaliteit' c.q. artikel 5.16 van de Wet milieubeheer. Luchtkwaliteitseisen vormen onder de 'Wet luchtkwaliteit' geen belemmering voor vergunningverlening als:

- <0000> er geen sprake is van een feitelijke of dreigende overschrijding van een grenswaarde;
- <0000> een project, al dan niet per saldo, niet tot een verslechtering van de luchtkwaliteit leidt;
- <0000> een project 'niet in betekenende mate' bijdraagt aan de luchtverontreiniging;
- <0000> een project is opgenomen in een regionaal programma van maatregelen of in het NSL, dat op 1 augustus 2009 in werking is getreden.

In artikel 2 van het 'Besluit niet in betekenende mate bijdragen (luchtkwaliteitseisen)' is opgenomen dat een project 'niet in betekenende mate' bijdraagt aan de luchtkwaliteit als de zogenaamde '3% grens' niet wordt overschreden. Na vaststelling van het NSL op 1 augustus 2009 is deze grens gedefinieerd als 3% van de grenswaarde voor de jaargemiddelde concentratie fijn stof (PM10) of stikstofdioxide (NO2 ). Dit komt overeen met 1,2 microgram/m3 voor zowel PM10 als NO2 .

In artikel 4 van het Besluit niet in betekenende mate bijdragen (luchtkwaliteitseisen) en de bijlagen van de 'Regeling niet in betekenende mate bijdragen (luchtkwaliteitseisen)' is voor bepaalde categorieën projecten met getalsmatige grenzen vastgesteld dat deze 'niet in betekenende mate' (NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden.

De wettelijke ondergrens voor onderzoek bedraagt:

- <0000> 1500 woningen (netto) bij minimaal 1 ontsluitingsweg;
- <0000> 3000 woningen bij minimaal 2 ontsluitingswegen met een gelijkmatige verkeersverdeling;
- <0000> 100.000 m² bruto vloeroppervlakte bij minimaal 1 ontsluitingsweg;
- <0000> 200.000 m² bruto vloeroppervlakte bij minimaal 2 ontsluitingswegen met een gelijkmatige verkeersverdeling.

#### *Beoordeling*

Het plan betreft de bouw van twéé nieuwe woningen. Er is sprake van toename van het aantal woningen, maar ruim onder de grens zoals die hiervoor is weergegeven. Dat betekent dat het plan niet in betekenende mate negatief bijdraagt aan de lokale luchtkwaliteit.

De (negatieve) effecten van onderhavig plan op de luchtkwaliteit zijn onderzocht met behulp van de NIBM-rekentool. Aan de hand van de toename van het aantal verkeersbewegingen is beoordeeld of het plan in betekenende mate bijdraagt aan de concentratie van genoemde stoffen in de lucht. In tabel 2 is het resultaat van de berekening weergegeven. Daarbij is uitgegaan van een verkeersgeneratie

van 16 tot 17 mvt./etm (zie paragraaf 3.3).

Tabel 4 - Worst-case berekening voor de bijdrage van het extra verkeer als gevolg van een plan op de luchtkwaliteit

|                                       | Jaar van planrealisatie                         | 2018 |
|---------------------------------------|-------------------------------------------------|------|
| Extra verkeer als gevolg van het plan |                                                 |      |
|                                       | Extra voertuigbewegingen<br>(weekdaggemiddelde) | 17   |
|                                       | Aandeel vrachtverkeer                           | 1%   |
| Maximale bijdrage extra verkeer       | in ìg/m3<br>NO2                                 | 0,01 |
|                                       | PM10 in ìg/m3                                   | 0,00 |

Grens voor "Niet In Betekenende Mate" in ìg/m31,2

Conclusie: De bijdrage van het extra verkeer is niet in betekenende mate; geen nader onderzoek nodig.

Uit de berekening volgt dat het plan niet in betekenende mate bijdraagt aan de concentratie van stoffen in de lucht.

Verder is met het oog op een beoordeling van het woon- en leefmilieu ter plaatse gekeken naar de situatie van de luchtkwaliteit ter plaatse. Er is sprake van een bestaande woonfunctie, die enigszins opschuift. Er heeft een beoordeling plaats gevonden of voldaan wordt aan de wettelijke luchtkwaliteitseisen c.q. inzicht gegeven in de heersende concentraties.

De coödinaten van de geplande woningen aan de Reigerstraat 7-9 zijn x = 90.319, y = 388.952. De Grootschalige Concentratie- en Depositiekaart Nederland (GCN) van het RIVM toont ter hoogte van de vervangende woning, de volgende achtergrondconcentraties:

Tabel 5 - Achtergrondconcentraties luchtkwaliteit

| jaar                            |             | PM10 (ìg/m3)PM2,5 (ìg/m3)NO2 | (ìg/m3)     |
|---------------------------------|-------------|------------------------------|-------------|
| 2016                            | 17,25 ìg/m3 | 10,19 ìg/m3                  | 17,64 ìg/m3 |
| 2020 (gegevens 2017)18,69 ìg/m3 |             | 11,76 ìg/m3                  | 15,49 ìg/m3 |
| 2025 (gegevens 2017 17,34 ìg/m3 |             | 10,43 ìg/m3                  | 13,43 ìg/m3 |
| grenswaarde                     | 40,00 ìg/m3 | 25,00 ìg/m3                  | 40,00 ìg/m3 |
|                                 |             |                              |             |

Deze waarden liggen ruim beneden de grenswaarde van PM10 en NO2 van 40 ìg/m3. Tevens wordt

voldaan aan de PM2,5 grenswaarde van 25 ìg/m3, zodat er sprake is van een kwalitatief voldoende woon- en leefmilieu ten aanzien van het aspect luchtkwaliteit.

## *Conclusie*

Het aspect luchtkwaliteit vormt geen belemmering voor het plan.

## **5.11 Kabels en Leidingen**

*Toetsingskader*

De hierna volgende leidingen zijn planologisch relevant, voor zover zij geen deel uitmaken van een inrichting zoals bedoeld in de Wet milieubeheer2.

- 1. hoogspanningsverbindingen van 50 kV en hoger;
- 2. buisleidingen voor transport van aardgas met een uitwendige diameter van meer dan 50 mm en een druk van meer dan 16 bar;
- 3. buisleidingen voor transport van aardolieproducten met een uitwendige diameter van meer dan 70 mm en een druk van meer dan 16 bar;
- 4. buisleidingen met een diameter van 400 mm of meer buiten de bebouwde kom;
- 5. buisleidingen voor transport van andere stoffen dan aardgas en aardolieproducten, die risico's met zich meebrengen voor mens en/of leefomgeving wanneer deze leidingen beschadigd raken.

#### *Beoordeling*

Ter plaatse van het plangebied en in de directe omgeving zijn geen planologisch relevante kabels en leidingen aanwezig.

### *Conclusie*

Er zijn geen belemmeringen met betrekking tot de aanwezigheid van kabels en leidingen.

## **5.12 Besluit m.e.r.**

# *Toetsingskader*

## **planMER**

Per 1 april 2011 is het Besluit m.e.r gewijzigd. De belangrijkste aanleidingen hiervoor zijn de modernisering van de m.e.r wetgeving in 2010 en de uitspraak van het Europese Hof van 15 oktober 2009 (HvJ EG 15 oktober 2009, zaak C-255/08 ?? Commissie vs. Nederland). Uit deze uitspraak volgt dat de omvang van een project niet het enige criterium mag zijn om wel of geen m.e.r.(-beoordeling) uit te voeren. Ook als een project onder de drempelwaarde uit lijst C en D zit, kan een project belangrijke nadelige gevolgen hebben, als het bijvoorbeeld in of nabij een kwetsbaar natuurgebied ligt. Gemeenten en provincies moeten daarom per 1 april van 2011 ook bij kleine bouwprojecten beoordelen of een m.e.r.-beoordeling nodig is. Achterliggende gedachte hierbij is dat ook kleine projecten het milieu relatief zwaar kunnen belasten en ook bij kleine projecten van geval tot geval moet worden beoordeeld of een MER nodig is. Een m.e.r.-beoordeling is een toets van het bevoegd gezag om te beoordelen of bij een project belangrijke nadelige milieugevolgen kunnen optreden. Wanneer uit de toets blijkt dat er belangrijke nadelige milieugevolgen kunnen optreden moet er een m.e.r.-procedure worden doorlopen. Met andere woorden dan is het opstellen van een MER nodig.

## **Grensoverschrijdende milieugevolgen**

Op 25 februari 1991 is het VN-verdrag over grensoverschrijdende milieueffectrapportage tot stand gekomen. Het verdrag is op 10 september 1997 in werking getreden. Ook de Europese Unie heeft het verdrag ondertekend. Dit leidde ertoe dat de Europese richtlijn 'betreffende de milieubeoordeling van bepaalde openbare en particuliere projecten' (85/337/EEG) in overeenstemming moest worden gebracht met dit verdrag. Deze doorwerking heeft plaatsgevonden door middel van de wijzigingsrichtlijn 97/11/EG.

Kern van het verdrag is dat, in het geval van mogelijke grensoverschrijdende milieugevolgen, het publiek en autoriteiten in het buurland op dezelfde wijze en tijd worden betrokken bij de m.e.r.-procedure als de autoriteiten en het publiek in Nederland.

In de Wet milieubeheer is zowel het verdrag van Espoo als het betreffende artikel van de Europese richtlijn geïmplementeerd. De procedure met betrekking tot de grensoverschrijdende milieueffectrapportage staat met name in § 7.11. Activiteiten met mogelijke grensoverschrijdende milieugevolgen Wm beschreven. De artikelen in deze paragraaf geven aan in welke situatie een ander land in de m.e.r.-procedure betrokken moet worden en welke vereisten daaraan verbonden zijn. Maar ook in andere artikelen zijn bepalingen hieraan gewijd. Daarnaast zijn er specifieke bilaterale uitvoeringsafspraken tussen Nederland en de buurlanden België en Duitsland. De afspraken die met België (Vlaanderen) en Duitsland zijn gemaakt zijn werkafspraken. Het volgen van deze werkafspraken zorgt ervoor dat aan de juridisch bindende verplichtingen (Nederlandse wet inclusief Espoo verdrag) wordt voldaan.

#### **Aanmeldnotitie Vormvrije MER-beoordeling**

Sinds 16 mei 2017 is een aanmeldnotitie bij een vormvrije MER-beoordeling nodig wanneer sprake is van een vormvrije m.e.r.-beoordeling. Dit geldt voor alle ruimtelijke ontwikkelingen die voorkomen in onderdeel D van de bijlage bij het Besluit m.e.r. maar onder de drempelwaarden blijven (en daarmee niet planMER-plichtig zijn). Het heeft niet alleen betrekking op een bestemmingsplan, maar ook op bijvoorbeeld een omgevingsvergunning voor een buitenplanse afwijking. Er is geen ondergrens wat betreft het plan zelf; dus ook bij het ontwikkelen van een klein ruimtelijk plan (bijvoorbeeld één woning) is een aanmeldnotitie nodig. Indien de gemeente zelf initiatiefnemer is, hoeft deze geen aanmeldnotitie op te stellen.

#### *Beoordeling*

Om te bepalen of een m.e.r.-beoordeling noodzakelijk is dient bepaald te worden of de ontwikkeling de drempelwaarden uit lijst D van het Besluit m.e.r. overschrijdt, of de ontwikkeling in een kwetsbaar gebied ligt en of er belangrijke milieugevolgen zijn.

In het plangebied worden de plaatsing van een woonfunctie mogelijk gemaakt. De ontwikkeling dient getoetst te worden aan activiteit D 11.2 uit de Bijlage bij het Besluit m.e.r. Deze activiteit betreft een stedelijk ontwikkelingsproject. In het geval van een stedelijk ontwikkelingsproject is direct een m.e.r.-beoordeling noodzakelijk als de activiteit gaat om de bouw van 2.000 woningen of meer in een aaneengesloten gebied of als de activiteit een omvang heeft van 100 hectare. Geconcludeerd kan worden dat de ontwikkeling ver beneden de drempelwaarde ligt zoals opgenomen in het Besluit m.e.r.

In onderdeel A van de bijlage bij het Besluit m.e.r. is bepaald wat verstaan wordt onder een gevoelig gebied. Als gevoelig gebied zijn gebieden aangewezen die beschermd worden op basis van de natuurwaarden, landschappelijke waarden, cultuurhistorische waarden en waterwingebieden. Uit het onderhavige hoofdstuk, waaraan de resultaten van de toetsing juncto art. 3.1.6 Bro worden weergegeven, blijkt dat het plangebied niet ligt in of nabij een gebied dat beschermd wordt ten gevolge van de natuurwaarden. Het plan ligt daarnaast zodanig ver verwijderd van de Ecologische Hoofdstructuur, een Vogel- of Habitatrichtlijngebied of overig beschermd natuurgebied dat van externe werking geen sprake kan zijn.

Het plangebied behoort tevens niet tot een waterwinlocatie, waterwingebied of grondwaterbeschermingsgebied. Ook behoort het plangebied niet tot een gebied waarbinnen een Rijksmonument ligt en maakt het geen onderdeel uit van een Belvédèregebied. Er is derhalve geen sprake van een landschappelijk waardevol gebied. In dit hoofdstuk zijn tevens de verschillende milieueffecten beschouwd, zoals geluid en luchtkwaliteit. Hieruit blijkt dat er door de ontwikkeling inderdaad geen sprake zal zijn van nadelige milieugevolgen.

Het plangebied ligt op een afstand van 1,5 km van de grens met België. Omdat het voorgenomen plan niet MER-plichtig is, is er ook geen sprake van grensoverschrijdende effecten.

Omdat de gemeente zelf geen initiatiefnemer is, is een aanmeldnotitie bij een vormvrije MER-beoordeling verplicht. Deze notitie is opgesteld en opgenomen als bijlage 1 bij deze toelichting.

#### *Conclusie*

Er zijn geen 'belangrijke nadelige milieugevolgen' te verwachten en daarom is het niet noodzakelijk een m.e.r.-beoordeling uit te voeren. In de aanmeldnotitie wordt geconcludeerd: "*De toetsing aan de selectiecriteria uit de bijlage 3 EUrichtlijnen 85/337/EEG maakt duidelijk dat er geen sprake is van belangrijke nadelige effecten op het milieu die het opstellen van een MER of m.e.r.-beoordeling noodzakelijk maken."*

# **HOOFDSTUK 6 JURIDISCHE PLANTOELICHTING**

# **6.1 Inleiding**

Dit hoofdstuk gaat over de wijze waarop het ruimtelijk en functioneel beleid voor het plangebied in het bestemmingsplan is vertaald. Bij het opstellen van de juridische regeling heeft het uitgangspunt centraal gestaan dat er een regeling geboden wordt die de beoogde ontwikkeling van het plangebied mogelijk maakt, met inachtneming van de aanwezige waarden en van het woon- en leefmilieu in de omgeving.

# **6.2 Opbouw van de regels**

Het bestemmingsplan bestaat uit (bestemmings)planregels en een verbeelding, vergezeld van een toelichting. De planregels en de verbeelding vormen het juridisch bindende deel van het bestemmingsplan. De planregels zijn zodanig opgesteld dat wordt aangesloten bij het gemeentelijk handboek en het vigerende bestemmingsplan in de omgeving.

De verbeelding heeft de rol van visualisering van de bestemmingen. De verbeelding omvat de gronden die voor de ontwikkeling van het plan van belang zijn. De keuze van de bestemmingen en de situering van de bestemmingsvlakken is gebaseerd op de huidige ruimtelijke situatie en de gewenste functies. Voorts sluit de opzet van de verbeelding aan op de Standaard Vergelijkbare Bestemmingsplannen 2012 (SVBP 2012).

De bestemmingsplanregels regelen hoe de betreffende gronden mogen worden gebruikt en bebouwd. De bestemmingen zijn zo opgenomen dat voldoende rechtszekerheid bestaat voor omwonenden en andere gebruikers van het gebied en de omliggende gebieden.

De bestemmingsplanregels bestaan uit vier hoofdstukken, te weten:

- <0000> inleidende regels;
- <0000> bestemmingsregels;
- <0000> algemene regels;
- <0000> overgangs- en slotregels.

# **6.3 BESTEMMINGSPLANREGELS**

## **6.3.1 Hoofdstuk 1 Inleidende regels**

## *Begrippen*

In dit artikel worden begrippen gedefinieerd, die in de regels worden gehanteerd. Bij de toetsing aan het bestemmingsplan moet worden uitgegaan van de in dit artikel aan de betreffende begrippen toegekende betekenis.

## *Wijze van meten*

In dit artikel wordt aangegeven hoe de hoogte en andere maten, die bij het bouwen in acht genomen dienen te worden, gemeten moeten worden.

## **6.3.2 Hoofdstuk 2 BESTEMMINGSREGELS**

Het stramien voor de bestemmingsplanregels is vastgelegd in de SVBP 2012. De regels van een bestemming worden als volgt opgebouwd en benoemd:

- <0000> bestemmingsomschrijving;
- <0000> bouwregels;
- <0000> nadere eisen;
- <0000> afwijken van de bouwregels;
- <0000> specifieke gebruiksregels;
- <0000> afwijken van de gebruiksregels;
- <0000> omgevingsvergunning voor het uitvoeren van werk, geen bouwwerk zijnde, of van werkzaamheden;
- <0000> omgevingsvergunning voor het slopen van een bouwwerk;
- <0000> wijzigingsbevoegdheid.

Duidelijk zal zijn dat een bestemmingsregel niet alle elementen hoeft te bevatten. Dit kan per bestemming verschillen.

## *Wonen-3*

Het plandeel waarop de woningen komen met de daarbij behorende achtertuinen, had al de bestemming 'Wonen-3', net als de omliggende woningen. Binnen het plangebied zijn twee nieuwe bouwvlakken geprojecteerd, zodat er twee extra woningen binnen het plangebied gebouwd kunnen gaan worden. Voor het overige wordt zoveel mogelijk aangesloten op de bestaande regels van het bestemmingsplan Nispen. De afstand van de twee nieuwe bouwvlakken tot de perceelsgrenzen met de bestaande woningen Reigerstraat 5 en 11 bedraagt 5 m. De afstand tussen de beide bouwvlakken van de twee nieuwe woningen bedraagt 6 m. (de afstand tot de zijdelingse perceelsgrens is dan 3 m.).

## *Tuin*

Het gebied vóór de voorgevelrooilijn is bestemd tot tuin. Binnen deze bestemming mag in principe niet gebouwd worden, met uitzondering van ondergeschikte bouwdelen als erkers en verder lage erfafscheidingen en dergelijke.

### *Groen en Verkeer*

Het strookje tussen de rijbaan van de Reigerstraat en de voortuin van de nieuwe woningen wordt, net als het geval is bij de omliggende woningen, bestemd tot groenstrook. Deze groenstrook wordt ter plaatse van de inritten doorsneden door de bestemming "Verkeer".

### *Waarde - Archeologie 1*

Het plangebied maakt deel uit van een groter gebied in de kern Nispen, dat in het vigerende bestemmingsplan de dubbelbestemming 'Waarde - archeologie 1' heeft. Deze bestemming blijft bij deze planherziening, overeenkomstig de conclusies van het archeologisch onderzoek, gehandhaafd.

## **6.3.3 Hoofdstuk 3 Algemene regels**

### *Anti-dubbeltelregel*

In dit artikel wordt geregeld dat voor gronden die eenmaal in aanmerking zijn genomen bij het toestaan van een bouwplan waaraan uitvoering is gegeven of alsnog kan worden gegeven, de beoordeling van latere bouwplannen buiten beschouwing blijven.

#### *Algemene bouwregels*

In dit artikel zijn nadere eisen gesteld in het geval bestaande situaties afwijken van de regels. Verder wordt bepaald dat voor bepaalde ondergeschikte bouwdelen overschrijding van de bouwgrenzen mogelijk is.

#### *Algemene gebruiksregels*

In dit artikel is een algemeen gebruiksverbod gegeven voor gebruik in strijd met de bestemming.

## *Algemene aanduidingsregels*

In dit artikel zijn regels opgenomen voor het bouwen in de vrijwaringszone voor de molenbiotoop en in de luchtvaartverkeerzone 2 van de Vliegbasis Woensdrecht.

## *Algemene afwijkingsregels*

In dit artikel zijn enkele algemene afwijkingen opgenomen. Ten eerste is er een afwijkingsbevoegdheid volgens de Wabo opgenomen betreffende het overschrijden van de in het plan opgenomen maatvoeringen met maximaal 10%. Daarnaast is er een afwijking opgenomen voor het oprichten van antennes en masten tot 15 meter hoog. De afwijkingen zijn enkel mogelijk indien er geen onevenredige aantasting plaatsvindt van de samenhang in straat- en bebouwingsbeeld en de gebruiksmogelijkheden van de aangrenzende gronden en bouwwerken. Ook zijn geringe afwijkingen

mogelijk, die in het belang zijn van een ruimtelijke of technisch beter verantwoorde plaatsing van bouwwerken of die noodzakelijk zijn in verband met de werkelijke toestand van het terrein, mits de bestemming niet wijzigt en een bouwgrens maximaal 2,50 meter verschuift.

### *Algemene wijzigingsregels*

In dit artikel is een algemene wijzigingsregel opgenomen voor geringe afwijkingen die in het belang zijn van een ruimtelijk of technisch beter verantwoorde plaatsing van bouwwerken, geen gebouwen zijnde of die noodzakelijk zijn in verband met de werkelijke toestand van het terrein.

## *Algemene Procedureregels*

In dit artikel zijn de procedureregels opgenomen voor wijzigings en uitwerkingen van het bestemmingsplan.

## **6.3.4 Hoofdstuk 4 Overgangs- en slotregels**

### *Overgangsrecht*

Dit artikel betreft het overgangsrecht met betrekking tot gebruik van onbebouwde gronden en bouwwerken dat afwijkt van het bestemmingsplan op het moment dat dit rechtskracht verkrijgt. Dit gebruik mag worden voortgezet. Wijziging van het afwijkend gebruik is slechts toegestaan indien de afwijking hierdoor wordt verkleind. Daarnaast zijn overgangsregels opgenomen ten aanzien van het bouwen. Een bouwwerk dat afwijkt van de bouwregels van het bestemmingsplan op het moment dat dit rechtskracht verkrijgt, mag gedeeltelijk worden vernieuwd of veranderd, of na een calamiteit geheel worden vernieuwd of veranderd. De afwijking mag daarbij naar aard en omvang niet worden vergroot. Daarvan mag eenmalig bij een omgevingsvergunning worden afgeweken tot maximaal 10% van de inhoud van het bouwwerk. Het overgangsrecht is niet van toepassing op bouwwerken die reeds in strijd waren met het voorgaande geldende bestemmingsplan.

### *Slotregel*

De regels kunnen worden aangehaald onder de naam: Regels van het bestemmingsplan Reigerstraat 7-9 te Nispen.

# **HOOFDSTUK 7 ECONOMISCHE UITVOERBAARHEID**

# **7.1 Inleiding**

In dit hoofdstuk wordt de economische uitvoerbaarheid beschreven. Indien het bestemmingsplan voorziet in de uitvoering van werken door de gemeente moet de financieel-economische uitvoerbaarheid hiervan worden aangetoond. Er wordt nader ingegaan op de grondexploitatie en de koppeling met het exploitatieplan.

# **7.2 Toepassing Grondexploitatiewet**

De Wet ruimtelijke ordening maakt het vaststellen van een exploitatieplan verplicht voor een aantal bouwactiviteiten wanneer de bouw planologisch mogelijk wordt gemaakt in een bestemmingsplan, een wijziging van een bestemmingsplan of een projectafwijkingsbesluit. De bouwplannen waarbij een exploitatieplan verplicht is, staan in artikel 6.2.1 van het Besluit ruimtelijke ordening. Dit betreft onder meer plannen voor de bouw van een of meer woningen en de bouw van een of meer andere hoofdgebouwen. Bovendien is een exploitatieplan nodig als locatie-eisen (aan openbare ruimte of woningcategorieën) gesteld moeten worden en/of het bepalen van een tijdvak of fasering noodzakelijk is.

Geen exploitatieplan is nodig indien het verhaal van de kosten van grondexploitatie anderszins verzekerd is en er geen fasering of tijdvak behoeft te worden vastgelegd én geen locatie-eisen (aan openbare ruimte of woningbouwcategorieën) hoeven te worden vastgesteld.

# **7.3 Economische uitvoerbaarheid**

Met onderhavig bestemmingsplan wordt een bouwplan in de zin van artikel 6.2.1 Bro mogelijk gemaakt. Er is met de initiatiefnemers, de ontwikkelende partij, een anterieure overeenkomst gesloten, zoals is bepaald in artikel 6.24 Wro, zodat de verplichting tot het vaststellen van een exploitatieplan niet geldt. In deze anterieure overeenkomst zijn de afspraken gemaakt over het verhalen van kosten op afdoende wijze vastgelegd. De uitvoering van de ontwikkeling op de ontwikkelingslocatie is voor rekening en risico van de initiatiefnemer. Op grond van de anterieure overeenkomst kan de gemeenteraad afzien van het vaststellen van een exploitatieplan, omdat verhaal van de kosten anderszins is verzekerd.

# **HOOFDSTUK 8 Maatschappelijke uitvoerbaarheid**

## **8.1 Inleiding**

In dit hoofdstuk wordt de maatschappelijke uitvoerbaarheid van het plan beschreven. Daarbij wordt aandacht besteed aan de reacties van omwonenden en van ambtelijke organisaties ten aanzien van de bestemmingsplanherziening.

# **8.2 Overleg en inspraak**

Het voorontwerpbestemmingsplan is toegezonden aan diverse ambtelijke instanties. Voor de binnengekomen reacties wordt hier verder verwezen naar de afzonderlijke Inspraak- en vooroverlegrapportage.

Het plan is ter inzage gelegd met ingang van 3, resp. 30 april 2018. De procedure is opnieuw gestart vanwege een geconstateerd verschil tussende analoge en digitale planversie. Inspraakreacties zijn niet ingediend.

Ambtshalve zijn de artikelen 1 en 6 van de planregels nog op ondergeschikte onderdelen aangepast.