BESTEMMINGSPLAN

**BEERSEWEG/TURKAAWEG**  GEMEENTE HILVARENBEEK

#### **Crijns Rentmeesters BV**

Witvrouwenbergweg 12 5711 CN Someren T: 0493 – 47 17 77 F: 0493 – 47 28 88 E: info@crijns-rentmeesters.nl

I: www.crijns-rentmeesters.nl

Crijns Rentmeesters bv

Ing. M.J.M. Crijns

Vastgesteld: 14 juli 2016

# **PLANGEGEVENS**

Plangegevens

| Naam plan        | Beerseweg/Turkaaweg                 |  |  |
|------------------|-------------------------------------|--|--|
| Imro-idn         | NL.IMRO.0798.BPBeersewegTurkaa-VG01 |  |  |
| Opgesteld door   | M. Crijns                           |  |  |
| Tweede opsteller | M. van den Heuvel                   |  |  |

### Versiebeheer

| e<br>1<br>concept | April 2013   |
|-------------------|--------------|
| Voorontwerp       | Oktober 2014 |
| Ontwerp           | Januari 2015 |
| Vastgesteld       | 14 juli 2016 |

# **INHOUD**

| 1.    | INLEIDING ________________________________________________________ 9                   |  |
|-------|----------------------------------------------------------------------------------------|--|
| 1.1   | Aanleiding ___________________________________________________________ 9               |  |
| 1.2   | Plangebied __________________________________________________________ 10               |  |
| 1.3   | Doel van het bestemmingsplan __________________________________________ 11             |  |
| 1.4   | Vigerend bestemmingsplan _____________________________________________ 12              |  |
| 1.5   | Leeswijzer __________________________________________________________ 12               |  |
| 2.    | BELEIDSKADER _________________________________________________ 13                      |  |
| 2.1   | Rijksbeleid __________________________________________________________ 13              |  |
| 2.1.1 | Structuurvisie Infrastructuur en Ruimte ________________________________________ 13    |  |
| 2.2   | Provinciaal beleid ____________________________________________________ 13             |  |
| 2.2.1 | Structuurvisie Ruimtelijke Ordening ___________________________________________ 13     |  |
| 2.2.2 | Verordening ruimte 2014 ___________________________________________________ 14         |  |
| 2.2.3 | Regeling Ruimte voor Ruimte 2006 ___________________________________________ 22        |  |
| 2.3   | Gemeentelijk beleid ___________________________________________________ 24             |  |
| 2.3.1 | Structuurvisie Hilvarenbeek _________________________________________________ 24       |  |
| 2.3.2 | Visie Ruimte voor Ruimte Gemeente Hilvarenbeek _______________________________ 25      |  |
| 3.    | PROJECTPROFIEL _______________________________________________ 27                      |  |
| 3.1   | Historisch profiel _____________________________________________________ 27            |  |
| 3.2   | Ruimtelijke structuur omgeving plangebied _________________________________ 28         |  |
| 3.2.1 | Ruimtelijke opbouw _______________________________________________________ 28          |  |
| 3.2.2 | Vergelijking met historische structuur _________________________________________ 29    |  |
| 3.2.3 | Bebouwing ______________________________________________________________ 29            |  |
| 3.3   | Huidig gebruik plangebied ______________________________________________ 30            |  |
| 3.4   | Toekomstige situatie plangebied _________________________________________ 33           |  |
| 3.4.1 | Inleiding ________________________________________________________________ 33          |  |
| 3.4.2 | Situering nieuwbouw ______________________________________________________ 33          |  |
| 3.4.3 | Bouwvolume en kavelgrootte ________________________________________________ 35         |  |
| 3.4.4 | Landschappelijke inpassing _________________________________________________ 35        |  |
| 3.4.5 | Beeldkwaliteit ____________________________________________________________ 37         |  |
| 3.4.6 | Gebruiksfunctie van het project ______________________________________________ 39      |  |
| 3.4.7 | Ontsluiting & parkeren _____________________________________________________ 39        |  |
| 4.    | MILIEUHYGIËNISCHE- EN PLANOLOGISCHE ASPECTEN _______________ 40                        |  |
| 4.1   | Water ______________________________________________________________ 40                |  |
| 4.1.1 | Inleiding ________________________________________________________________ 40          |  |
| 4.1.2 | Waterschapsbeleid _______________________________________________________ 40           |  |
| 4.1.3 | Watersysteem en waterketen _______________________________________________ 43          |  |
| 4.1.4 | Bodemsamenstelling en geohydrologische situatie _______________________________ 44     |  |
| 4.1.5 | Hydrologisch neutraal bouwen_______________________________________________ 45         |  |
| 4.1.6 | Verhard oppervlak ________________________________________________________ 45          |  |
| 4.1.7 | Hemelwaterafvoer na ontwikkeling ___________________________________________ 46        |  |
| 4.1.8 | Kwaliteit van te lozen en infiltreren hemelwater __________________________________ 47 |  |
| 4.2   | Natuur _____________________________________________________________ 48                |  |

| 4.2.1      | Natuurbeschermingswet 1998 (Natura 2000) en de Vogel- en habitatrichtlijngebied _____ 48                                                                   |  |  |
|------------|------------------------------------------------------------------------------------------------------------------------------------------------------------|--|--|
| 4.2.2      | Flora- en faunawet ________________________________________________________ 49                                                                             |  |  |
| 4.3        | Archeologie en Cultuurhistorie __________________________________________ 50                                                                               |  |  |
| 4.3.1      | Inleiding ________________________________________________________________ 50                                                                              |  |  |
| 4.3.2      | Archeologie _____________________________________________________________ 50                                                                               |  |  |
| 4.3.3      | Cultuurhistorie ___________________________________________________________ 52                                                                             |  |  |
| 4.4        | Geurhinder __________________________________________________________ 53                                                                                   |  |  |
| 4.4.1      | Inleiding ________________________________________________________________ 53                                                                              |  |  |
| 4.4.2      | Voorgrondbelasting _______________________________________________________ 56                                                                              |  |  |
| 4.4.3      | Achtergrondbelasting ______________________________________________________ 58                                                                             |  |  |
| 4.4.4      | Ontwikkelingsmogelijkheden omliggende veehouderijen ___________________________ 60                                                                         |  |  |
| 4.5        | Geluid _____________________________________________________________ 60                                                                                    |  |  |
| 4.6        | Luchtkwaliteit ________________________________________________________ 62                                                                                 |  |  |
| 4.7        | Bodemkwaliteit_______________________________________________________ 63                                                                                   |  |  |
| 4.8        | Externe veiligheid ____________________________________________________ 64                                                                                 |  |  |
| 4.9        | Woningbouw ________________________________________________________ 64                                                                                     |  |  |
| 4.10       | Toerisme en recreatie _________________________________________________ 64                                                                                 |  |  |
| 4.11       | Voorzieningen en verzorgingsstructuur ____________________________________ 65                                                                              |  |  |
| 4.12       | Mer-beoordeling _____________________________________________________ 65                                                                                   |  |  |
| 4.12.1     | Inleiding ________________________________________________________________ 65                                                                              |  |  |
| 4.12.2     | Toets __________________________________________________________________ 65                                                                                |  |  |
| 4.12.3     | Conclusie _______________________________________________________________ 66                                                                               |  |  |
| 5.         | JURIDISCHE VORMGEVING ________________________________________ 67                                                                                          |  |  |
| 5.1        | Planstukken _________________________________________________________ 67                                                                                   |  |  |
| 5.2        | Toelichting op de analoge verbeelding ____________________________________ 67                                                                              |  |  |
| 5.3        | Toelichting op de regels _______________________________________________ 67                                                                                |  |  |
| 5.4        | Toelichting op de bestemmingen_________________________________________ 69                                                                                 |  |  |
| 5.4.1      | Agrarisch _______________________________________________________________ 69                                                                               |  |  |
| 5.4.2      | Natuur _________________________________________________________________ 69                                                                                |  |  |
| 5.4.3      | Wonen _________________________________________________________________ 69                                                                                 |  |  |
| 5.4.4      | Leiding – Riool ___________________________________________________________ 69                                                                             |  |  |
| 5.4.5      | Waarde – Archeologie 1 ___________________________________________________ 69                                                                              |  |  |
| 5.4.6      | Waarde – Archeologie 2 ___________________________________________________ 69                                                                              |  |  |
| 5.4.7      | Waarde – Archeologie 3 ___________________________________________________ 70                                                                              |  |  |
| 5.4.8      | Waarde – Cultuurhistorie ___________________________________________________ 70                                                                            |  |  |
| 6.         | UITVOERBAARHEID ______________________________________________ 71                                                                                          |  |  |
| 6.1        |                                                                                                                                                            |  |  |
|            |                                                                                                                                                            |  |  |
| 6.2        | Economische uitvoerbaarheid ___________________________________________ 71<br>Maatschappelijke uitvoerbaarheid ________________________________________ 71 |  |  |
|            |                                                                                                                                                            |  |  |
| 7.         | OVERLEG INSPRAAK ZIENSWIJZEN EN PROCEDURE _________________ 72                                                                                             |  |  |
| 7.1        | Overleg ____________________________________________________________ 72                                                                                    |  |  |
| 7.2        | Inspraak ____________________________________________________________ 72                                                                                   |  |  |
| 7.3<br>7.4 | Zienswijzen _________________________________________________________ 72<br>Procedure __________________________________________________________ 73        |  |  |

| VASTGESTELD |
|-------------|
|-------------|

### **Bijlagen:**

- 1. HNO berekening, d.d. 31 december 2014;
- 2. Quickscan flora en fauna, Nipa Milieu, projectnummer 13786, d.d. 5 juni 2014
- 3. Archeologisch onderzoek, BAAC bv, rapportnummer V-11.0400, d.d. 21 november 2011
- 4. Beoordeling en advies archeologische onderzoeksrapporten, Monumentenhuis Brabant bv, d.d. 10 februari 2014
- 5. Bouwhistorische verkenning met waardenstelling en aanbeveling, Schamp Bouwkundig Advies, d.d. 25 januari 2016
- 6. Invoergegevens achtergrondberekening V-Stacks Gebied, d.d. 21 maart 2014
- 7. Akoestisch onderzoek wegverkeerslawaai, Tritium Advies, documentnummer 1304/092/RV-01, versie 3, d.d. 16 juni 2014
- 8. Bodemonderzoek, Lankelma Geotechniek Zuid B.V., projectnummer 66447-rev, d.d. 24 maart 2014
- 9. Tabel vooroverleg bestemmingsplan Beerseweg/Turkaaweg te Diessen
- 10. Tabel inspraakreacties bestemmingsplan Beerseweg/Turkaaweg te Diessen
- 11. Zienswijzentabel bestemmingsplan Beerseweg/Turkaaweg te Diessen
- 12. Bouwtitel Ruimte voor Ruimte

# **1. INLEIDING**

# **1.1 AANLEIDING**

Aan Crijns Rentmeesters bv is opdracht verleend tot het opstellen van een partiële bestemmingsplanherziening voor het plangebied aan Beerseweg/Turkaaweg te Diessen. De initiatiefnemer voor dit herontwikkelingstraject betreft de heer J.A.P.M. Heuvelmans, Beerseweg 2 te Diessen. Het voornemen betreft herontwikkeling aan Beerseweg/Turkaaweg te Diessen naar vier nieuwe Ruimte voor Ruimte woningen en één reguliere burgerwoning. De herontwikkeling vindt plaats in het kader van de provinciale regeling 'Ruimte voor Ruimte'. In samenhang hiermee wordt het intensieve veehouderijbedrijf met akkerbouwtak van de familie Heuvelmans aan Beerseweg 2 en aan Turkaaweg ong. gesaneerd en worden de natuur- en landschapswaarden versterkt door de aanleg van nieuwe natuur. De huidige bedrijfswoning Beerseweg 2, aangewezen als Rijksmonument, wordt hierbij omgezet in een reguliere burgerwoning. De beoogde reguliere burgerwoning wordt opgericht ten oosten van de woning Beerseweg 2, ten behoeve van het behoud van het Rijksmonument. Middels onderhavig bestemmingsplan wordt daarmee geen mogelijkheid meer geboden tot splitsing van het Rijksmonument.

Met de sanering van het intensieve veehouderijbedrijf binnen het plangebied zal de geurhinder aan de oostrand van Diessen sterk verminderen. De ammoniak- en fijnstofemissie neemt eveneens aanzienlijk af. Voor een nieuw te bouwen vleesvarkensstal is een vergunning Wet milieubeheer in ontwerp (februari 2012) afgegeven. Navolgende figuur geeft een beeld van de milieuvergunning voor het bedrijf, na uitbreiding.

Figuur 1. Bedrijfsuitbreiding plangebied, waarvoor reeds een vergunning verleend is

Invulling van de locatie met woningen is een alternatief voor de geplande uitbreiding voor de varkenshouderij.

# **1.2 PLANGEBIED**

Het plangebied is gelegen aan Beerseweg 2 en bijbehorende gronden en Turkaaweg ong., ten oosten van de kern Diessen in de gemeente Hilvarenbeek. Navolgende figuur betreft een beeld van het plangebied en de directe omgeving hiervan.

Figuur 2. Luchtfoto plangebied en omgeving

Het plangebied bestaat uit een tweetal kadastrale percelen. Het gedeelte van het plangebied waar de drie Ruimte voor Ruimte-woningen, nieuwe natuur en de reguliere burgerwoning gerealiseerd zullen worden, betreft het perceel kadastraal bekend als: gemeente Hilvarenbeek sectie Q nummer 1168. Het gekoppelde bouwvlak bevindt zich op het perceel kadastraal bekend als gemeente Hilvarenbeek, sectie Q, nummer 1173. Ter plaatse wordt een Ruimte voor Ruimte woning beoogd ter plaatse van het thans gesitueerde intensieve veehouderijbedrijf. Navolgende figuur geeft een beeld van de kadastrale percelen waaruit het plangebied bestaat.

| Gemeente           | Sectie | Nummer | Oppervlakte<br>in | Eigenaar            |
|--------------------|--------|--------|-------------------|---------------------|
|                    |        |        | m²                |                     |
| Hilvarenbeek       | Q      | 1168   | 42.070            | J.A.P.M. Heuvelmans |
| Hilvarenbeek       | Q      | 1173   | 11.595            | J.A.P.M. Heuvelmans |
| Totaal oppervlakte |        |        | 53.665            |                     |

Figuur 3. Overzicht van de kadastrale percelen binnen het plangebied

Navolgende figuur geeft een beeld van de kadastrale percelen waaruit het plangebied bestaat.

Figuur 4. Kadastraal overzicht plangebied

# **1.3 DOEL VAN HET BESTEMMINGSPLAN**

Dit bestemmingsplan heeft de herontwikkeling van het gebied Beerseweg/Turkaaweg en het opstellen van een eenduidige en uniforme juridische regeling voor het toegestane gebruik en de toegestane bebouwing binnen het plangebied tot doel. Hierbij gaat het om de bouw van vier Ruimte voor Ruimte-woningen waarvoor het intensieve veehouderijbedrijf met akkerbouwtak aan Beerseweg 2 en Turkaaweg ong. in samenhang hiermee gesaneerd zal worden. De woningen worden landschappelijk ingepast en een deel van het plangebied wordt ingericht voor natuur waarbij tevens een natuurbestemming wordt toegekend. Drie Ruimte voor Ruimte woningen zullen zich bevinden ten westen van de Turkaaweg (perceel Q 1168) en één Ruimte voor Ruimte woning zal zich bevinden ten oosten van de Turkaaweg (perceel Q 1173).

De bedrijfswoning Beerseweg 2 betreft een Rijksmonument en wordt omgezet in een burgerwoning. Deze woning is feitelijk niet te splitsen. In verband met het behoud van het Rijksmonument wordt ten oosten hiervan een nieuwe woning gerealiseerd. Deze nieuwe woning zal in stijl worden gebouwd, waarmee het geen afbreuk doet aan het Rijksmonument. De splitsingsmogelijkheid voor dit monument is in onderhavig bestemmingsplan verwijderd.

Twee Ruimte voor Ruimte woningen kunnen nog niet direct worden gerealiseerd. Derhalve is aan deze twee kavels een wijzigingsbevoegdheid toegekend, waarmee toevoeging van de Ruimte voor Ruimte woning mogelijk wordt gemaakt zodra de betreffende bewijsstukken voor Ruimte voor Ruimte kunnen worden overlegd. In onderhavig bestemmingsplan wordt de haalbaarheid van alle Ruimte voor Ruimte woningen aangetoond. Verderop in onderhavig bestemmingsplan wordt dan ook gesproken over 'de toevoeging van vier Ruimte voor Ruimte woningen'.

# **1.4 VIGEREND BESTEMMINGSPLAN**

Voor het plangebied aan Beerseweg/Turkaaweg te Diessen is het vigerende bestemmingsplan: het bestemmingsplan 'Buitengebied' van de gemeente Hilvarenbeek. Dit bestemmingsplan is door de raad vastgesteld op 26 november 1998 en is door Gedeputeerde Staten van Noord-Brabant goedgekeurd op 29 juni 1999. Het plan is op 25 januari 2000 van kracht geworden. De gemeente Hilvarenbeek is voornemens het bestemmingsplan 'Buitengebied' te herzien. Het ontwerpbestemmingsplan 'Buitengebied Hilvarenbeek' ligt thans (van 29 november 2013 tot en met 9 januari 2014) voor een ieder ter inzage. De beoogde ontwikkelingen binnen het plangebied zijn noch binnen de vigerende bestemmingsplanregels, noch binnen de regels van het ter inzage liggende ontwerpbestemmingsplan mogelijk. Derhalve is een herziening van het bestemmingsplan 'Buitengebied' noodzakelijk.

# **1.5 LEESWIJZER**

In hoofdstuk 2 van deze bestemmingsplantoelichting worden de relevante beleidskaders nader toegelicht. In hoofdstuk 3 wordt het projectprofiel beschreven. In dit hoofdstuk wordt de huidige en toekomstige situatie beschreven. In hoofdstuk 4 wordt ingegaan op de milieu-hygiënische- en planologische aspecten binnen het plangebied. In hoofdstuk 5 komt de juridische vormgeving van het plan aan de orde. In hoofdstuk 6 komt de uitvoerbaarheid van het project aan de orde. Tenslotte wordt in hoofdstuk 7 het overleg, de inspraak en procedure beschreven.

# **2. BELEIDSKADER**

# **2.1 RIJKSBELEID**

## **2.1.1 Structuurvisie Infrastructuur en Ruimte**

Op 13 maart 2012 is het vaststellingsbesluit zoals bedoeld in de Wet ruimtelijke ordening (Wro) van de Structuurvisie Infrastructuur en Ruimte (SVIR) ondertekend. Daarmee is het nieuwe ruimtelijke en mobiliteitsbeleid zoals uiteengezet in de SVIR van kracht geworden. Deze structuurvisie geeft een totaalbeeld van het ruimtelijk en mobiliteitsbeleid op Rijksniveau. De SVIR vervangt de Nota Ruimte, de Structuurvisie Randstad 2040, de Nota Mobiliteit, de MobiliteitsAanpak en de Structuurvisie voor de Snelwegomgeving. Het hoofdthema van de SVIR is: "Nederland concurrerend, bereikbaar, leefbaar en veilig". De structuurvisie geeft een visie voor Nederland tot het jaar 2040. Er zijn in de structuurvisie drie hoofddoelen opgenomen voor de middellange termijn (2028). Deze doelen zijn:

- − Het vergroten van de concurrentiekracht van Nederland door het versterken van de ruimtelijk economische structuur van Nederland.
- − Het verbeteren en ruimtelijk zekerstellen van de bereikbaarheid waarbij de gebruiker voorop staat.
- − Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Er is een nieuwe aanpak in het ruimtelijk en mobiliteitsbeleid geformuleerd. Het Rijk laat de ruimtelijke ordening meer over aan gemeenten en provincies ('decentraal, tenzij…') en het Rijk werkt aan eenvoudigere regelgeving. Het Rijk kiest voor een selectievere inzet van rijksbeleid op slechts 13 nationale belangen. Buiten deze belangen hebben decentrale overheden beleidsvrijheid. Voor een goed werkende woningmarkt blijft het Rijk de Rijksdoelstellingen voor heel Nederland benoemen. Deze doelstellingen zijn: de zorg voor voldoende omvang, kwaliteit en differentiatie van de woningvoorraad. De programmering van verstedelijking wordt overgelaten aan provincies en (samenwerkende) gemeenten. Gemeenten zorgen voor de (boven)lokale afstemming van woningbouwprogrammering, binnen de provinciale kaders, en uitvoering van de woningbouwprogramma's.

De beoogde herontwikkeling heeft geen betrekking op de geformuleerde nationale belangen. De realisatie van woningbouw in het kader van de Regeling Ruimte voor Ruimte en de kwaliteitsverbetering van het landelijke gebied is verankerd in de provinciale Verordening ruimte. Deze decentralisering past binnen de doelstellingen zoals opgenomen in de Structuurvisie Infrastructuur en Ruimte.

# **2.2 PROVINCIAAL BELEID**

## **2.2.1 Structuurvisie Ruimtelijke Ordening**

Op 1 oktober 2010 heeft Provinciale Staten van Noord-Brabant de Structuurvisie Ruimtelijke Ordening vastgesteld. In de Structuurvisie Ruimtelijke Ordening zijn de hoofdlijnen van het provinciale beleid voor de periode tot 2025 aangegeven. Provinciale Staten heeft in de Structuurvisie Ruimtelijke Ordening een aantal onderwerpen benoemd die de provincie (mede) met inzet van de verordening wil realiseren. In de Verordening ruimte worden algemene regels gesteld voor een aantal beleidsonderwerpen. De Structuurvisie Ruimtelijke Ordening is per 1 juni 2010 in werking getreden. De kwaliteiten binnen de provincie Noord-Brabant zijn sturend bij de te maken ruimtelijke keuzes. Deze ruimtelijke keuzes zijn van provinciaal belang en zijn geformuleerd als:

- het versterken van regionale contrasten tussen klei, zand en veenontginningen;
- de ontwikkeling van een vitaal en divers platteland;
- het creëren en behouden van een robuust water en natuursysteem;
- het realiseren van een betere waterveiligheid door preventie;
- de koppeling van waterberging en droogtebestrijding;
- het geven van ruimte voor duurzame energie;
- de concentratie van verstedelijking;
- het ontwikkelen van een sterk stedelijk netwerk: Brabantstad;
- het creëren van groene geledingszones tussen steden;
- het ontwikkelen van goed bereikbare recreatieve voorzieningen;
- het ontwikkelingen van economische kennisclusters;
- internationale bereikbaarheid;
- de beleefbaarheid van stad en land vanaf de hoofdinfrastructuur.

De Structuurvisie Ruimtelijke Ordening wordt nader uitgewerkt in de Verordening ruimte. De Verordening ruimte is één van de uitvoeringsinstrumenten voor de provincie Noord-Brabant om bovenstaande doelen te realiseren. In de Verordening ruimte worden kaderstellende elementen uit het provinciaal beleid vertaald in regels die van toepassing zijn op gemeentelijke bestemmingsplannen. Deze Verordening wordt hierna besproken.

Provinciale Staten hebben op 7 februari 2014 de partiële herziening 2014 van de Structuurvisie RO 2010 vastgesteld. Sinds de vaststelling in 2010 hebben PS diverse besluiten genomen die een verandering brengen in de provinciale rol en sturing, of van provinciaal beleid. Deze besluiten zijn vertaald in de 'Structuurvisie RO 2010 – partiële herziening 2014'. Provinciale Staten hebben niet een geheel nieuwe visie opgesteld, omdat de bestaande structuurvisie recentelijk is vastgesteld en de visie en sturingsfilosofie voor het overgrote deel nog actueel zijn. Onder anderen de 'Transitie van stad en platteland, een nieuwe koers', het intrekken van de reconstructie- en gebiedsplannen en de 'transitie naar een zorgvuldige veehouderij 2020' zijn verwerkt in de partiële herziening.

## **2.2.2 Verordening ruimte 2014**

Provinciale Staten hebben de Verordening ruimte Noord-Brabant 2014, hierna de Verordening ruimte genoemd, vastgesteld op 7 februari 2014. Deze Verordening is op 19 maart 2014 in werking getreden. De Verordening ruimte is een planologische verordening waarin eisen gesteld worden aan de door de gemeente op stellen bestemmingsplannen en beheersverordeningen en vormt een direct toetsingskader voor bouwaanvragen. De Verordening ruimte bevat de volgende onderwerpen;

- bevordering van de ruimtelijke kwaliteit;
- stedelijke ontwikkeling;
- cultuurhistorie;
- agrarische ontwikkeling en windturbines;

- water;
- natuur en landschap;
- ontwikkeling intensieve veehouderij.

Navolgende figuren geven een overzicht van de aanduiding van het plangebied in de Verordening ruimte 2014.

Figuur 5. Uitsnede uit kaart Verordening ruimte "Stedelijke ontwikkeling", waarop het plangebied is aangeduid

Het plangebied is niet gelegen in een gebied wat is aangeduid als een (zoek-)gebied voor stedelijke ontwikkeling. Wel is te zien dat het plangebied is gelegen in de kernrand van Diessen.

Figuur 6. Uitsnede uit kaart Verordening ruimte "Ontwikkeling veehouderij en windturbines", waarop het plangebied is aangeduid

Het gedeelte ten westen van de Turkaaweg kent in de Verordening ruimte 2014 de aanduiding 'beperkingen veehouderij'. Met de beoogde herontwikkeling wordt binnen deze aanduiding een intensief veehouderijbedrijf gesaneerd. De sanering past binnen de kaders van de Verordening ruimte zoals gesteld in de regels binnen de aanduiding 'beperkingen veehouderij'.

Figuur 7. Uitsnede kaart Verordening ruimte "Water", waarop het plangebied is aangeduid

Het meest westelijk gelegen gedeelte van het plangebied kent in de Verordening ruimte 2014 de aanduiding 'behoud en herstel watersystemen'. Binnen deze aanduiding worden regels gesteld ten behoeve van het behoud, beheer en herstel van watersystemen. De beoogde herontwikkeling heeft geen gevolgen voor het watersysteem ter plaatse.

Figuur 8. Uitsnede kaart Verordening ruimte "Natuur en landschap', waarop het plangebied is aangeduid

Het plangebied is in zijn geheel gelegen in de groenblauwe mantel. Ten westen van de locatie Beerseweg 2 ligt eveneens een aanduiding voor behoud en herstel van watersystemen. Een bestemmingsplan dat is gelegen in de groenblauwe mantel strekt tot behoud, herstel of duurzame ontwikkeling van het watersysteem en de ecologische en landschappelijke waarden en kenmerken van de onderscheiden gebieden. Regels worden gesteld ter bescherming van de ecologische, landschappelijke en hydrologische waarden en kenmerken ter plaatse.

Sanering van de intensieve veehouderij binnen het plangebied heeft een positieve invloed op natuur- en landschapswaarden. Met de beoogde ontwikkeling wordt daarnaast nieuwe natuur en landschappelijke inpassing ontwikkeld, waarmee natuur en landschapswaarden eveneens worden versterkt. Naast de Reusel zal een infiltratievoorziening worden gerealiseerd in de vorm van een laagte in grasland. Bij piekbuien zal het water naar de laagte worden afgevoerd om hier in te zijgen in de bodem. De rest van de tijd is het grondstuk ingericht als bloemrijk grasland. Door de periodieke vernatting kan hier een interessante vegetatie ontstaan die kenmerkend is voor vochtige periodiek onder water staand zandgronden. Het grasland biedt een geschikt habitat voor diverse vlinders en andere kleine dieren en insecten. Tevens wordt achter de beoogde woningen een groensingel aangeplant, waarachter een greppel wordt aangelegd die dient voor het bergen van overvloedige regenval. In deze groensingel zullen inheemse struiken worden aangeplant. Daarnaast wordt het plangebied aan de zuidzijde begrensd door een sloot. Langs deze sloot is een boerenlandpad voorzien, bestaande uit een brede grasstrook met een gemengde haag op de grens met de naastgelegen akker. Deze haag zal ingeplant worden met inheemse soorten. De nieuwe beplanting zal zich voegen naar wat reeds aanwezig is. In het Inpassingsplan (P15 (stads)landschappen, 1306-A, d.d. 7 juli 2014) en in paragraaf 3.4.4 van onderhavige toelichting wordt de beoogde landschappelijke inpassing nader toegelicht. Met de beoogde herontwikkeling wordt derhalve bijgedragen aan het behoud, herstel en de duurzame ontwikkeling van watersystemen en ecologische en landschappelijke waarden binnen de groenblauwe mantel.

Het plangebied is in de Verordening ruimte niet aangeduid als gelegen in een gebied voor teeltondersteunende voorzieningen, een (doorgroei)gebied voor glastuinbouw of glasboomteelt. Het plangebied is niet aangeduid op de kaart "Cultuurhistorie" van de Verordening ruimte. Ook in de omgeving van het plangebied zijn er geen locaties en gebieden aangeduid op de kaart "Cultuurhistorie".

### **Zorgplicht voor de ruimtelijke kwaliteit en kwaliteitsverbetering van het landschap**

In artikel 3.1 (zorgplicht voor de ruimtelijke kwaliteit) van de Verordening ruimte is een zorgplicht voor gemeenten opgenomen voor ruimtelijke kwaliteit bij de voorbereiding en vaststelling van een bestemmingsplan. In een bestemmingsplan moet duidelijk zijn hoe omgegaan wordt met het behoud en de bevordering van de ruimtelijke kwaliteit van het plangebied en de naaste omgeving. Een bijzonder aspect hierbij is het principe van zuinig ruimtegebruik. Artikel 3.2 van de Verordening ruimte biedt de grondslag voor de toepassing van de kwaliteitsregeling (kwaliteitsverbetering van het landschap).

In artikel 6.8 van de Verordening ruimte is voor de bouw van Ruimte voor Ruimte woning(en) binnen de groenblauwe mantel een uitzondering gemaakt op de verplichting van regels voor kwaliteitsverbetering van het landschap. De kwaliteitsverbetering vindt immers al plaats via sloop van stallen en doorhalen van milieurechten. Door toevoeging van de reguliere woning ten oosten

van de cultuurhistorisch waardevolle boerderij in een zelfde stijl, wordt bijgedragen aan het cultuurhistorisch ensemble ter plaatse. De opbrengsten van deze woning worden voor een deel ingezet voor het behoud van het Rijksmonument. Derhalve wordt voor het plangebied de regels voor kwaliteitsverbetering van het landschap toegepast.

#### **Uitwerking van de bevordering van de ruimtelijke kwaliteit**

Sinds 1 juli 2005 kent het provinciaal ruimtelijk beleid de rood-met-groen-koppeling. Dit houdt in dat, wanneer uitbreiding van het stedelijk ruimtebeslag ten koste van het buitengebied onontkoombaar is, die uitbreiding gepaard gaat met een verbetering van de ruimtelijke kwaliteit elders in het buitengebied. In de Structuurvisie Ruimtelijke Ordening en de Verordening ruimte is de rood-metgroen-koppeling vertaald in het principe van 'kwaliteitsverbetering van het landschap'. De 'Handreiking Kwaliteitsverbetering van het landschap, de rood-met-groen koppeling' van de provincie Noord-Brabant biedt informatie om invulling te geven aan het principe van kwaliteitsverbetering van het landschap.

Met de beoogde herontwikkeling wordt de intensieve veehouderijlocatie herontwikkeld naar vier grondgebonden woningen in het kader van de provinciale regeling Ruimte voor Ruimte, omzetting van bedrijfswoning Beerseweg 2 naar reguliere burgerwoning en de toevoeging van een reguliere burgerwoning ten oosten hiervan. Door het omzetten kan een waardevermeerdering van de grond ontstaan. In samenhang wordt het agrarisch bouwvlak gesaneerd, waarbij een deel wordt afgewaardeerd naar natuurgronden.

In de Verordening ruimte is uitdrukkelijk bepaald dat met toepassing van de Ruimte voor Ruimteregeling reeds bijgedragen wordt aan het vereiste van een investering in het landschap in verband waarmee artikel 3.2 inzake de kwaliteitsverbetering van het landschap dan ook niet van toepassing wordt verklaard. Voor de bouw van de Ruimte voor Ruimtewoningen is geen extra tegenprestatie benodigd. Dit gedeelte wordt met de berekening van de kwaliteitsverbetering dan ook niet meegenomen (in totaal 5.646 m² van het plangebied).

De beoogde reguliere burgerwoning ten oosten van het Rijksmonument wordt opgericht ten behoeve van het behoud van de kwaliteit van het Rijksmonument ter plaatse. Door de toevoeging van deze woning in stijl, wordt in belangrijke mate bijgedragen aan de kwaliteitsverbetering van het plangebied. De ontwikkeling van deze woning wordt met de berekening van de kwaliteitsverbetering dan ook niet meegenomen (1.378 m² van het plangebied). Afspraken met betrekking tot de investering in dit cultuurhistorisch ensemble zijn middels een overeenkomst tussen initiatiefnemer en de gemeente Hilvarenbeek vastgelegd.

In de handreiking kwaliteitsverbetering van het landschap (provincie Noord-Brabant 1 november 2011) is aangegeven dat de waarde van een agrarisch bouwvlak bebouwd (incl. bedrijfswoning) wordt getaxeerd op € 25,-/m². Het agrarisch bouwvlak heeft in de huidige situatie een oppervlakte van in totaal 11.143 m² (inclusief gekoppeld bouwvlak) en kent daarmee een waarde van € 278.575,-. De overige gronden binnen het plangebied (exclusief gronden voor de beoogde Ruimte voor Ruimtekavels en reguliere burgerwoning) hebben een oppervlakte van 30.010 m² en kennen thans een agrarische bestemming onbebouwd welke in de huidige situatie een waarde kennen van € 7,-/m² (getaxeerde waarde Crijns Rentmeesters bv). Het totale gedeelte van het plangebied welke wordt meegenomen met de berekening van de kwaliteitsverbetering kent daarmee een waarde van € 488.645,-.

De huidige bedrijfswoning, aangewezen als Rijksmonument, wordt omgezet in een burgerwoning. Voor de omzetting van de voormalige agrarische bedrijfswoning naar burgerwoning dient een berekening te worden gemaakt in het kader van de regels voor de bevordering van de ruimtelijke kwaliteit. De eerste 500 m² kent een waarde van € 360,-/m² (getaxeerde waarde Crijns Rentmeesters bv), de tweede 500 m² kent een waarde van € 180,-/m² (getaxeerde waarde Crijns Rentmeesters bv), tussen de 1.000 m² en 2.000 m² kent een waarde van € 60,-/m² (getaxeerde waarde Crijns Rentmeesters bv) en elke volgende m² daarboven worden getaxeerd op een waarde van € 20,-/m². De beoogde woonbestemming aan Beerseweg 2 zal een oppervlakte hebben van 3.173 m² en kent hiermee een waarde van € 353.460,-.

Ter plaatse van het plangebied zal 3.441 m² worden afgewaardeerd naar een natuurbestemming, met een waarde van € 1,-/m². De overige gronden zullen met de beoogde herontwikkeling een agrarische bestemming behouden dan wel krijgen, welke een waarde kennen van € 7,-/m² (getaxeerde waarde Crijns Rentmeesters bv).

In de handreiking van de provincie wordt een basisinspanning van 20% van de waardevermeerdering van de grond redelijk geacht. In navolgende tabel is de berekening voor de te leveren tegenprestatie inzichtelijk gemaakt.

| Berekening tegenprestatie kwaliteitsverbetering  |       |   |              |   |            |
|--------------------------------------------------|-------|---|--------------|---|------------|
|                                                  | m²    |   | waarde/m²    |   | waarde     |
| Agrarisch onbebouwd                              | 30010 | € | 7,00         | € | 210.070,00 |
| Agrarisch bebouwd                                | 6403  | € | 25,00        | € | 160.075,00 |
| Agrarisch bebouwd gekoppeld                      | 4740  | € | 25,00        | € | 118.500,00 |
| Ondergrond woning tbv behoud van cultuurhistorie | 1378  |   |              | € | -          |
| Ondergrond Ruimte voor Ruimte                    | 5646  |   |              | € | -          |
| Totaal oud                                       | 46799 |   |              | € | 488.645,00 |
|                                                  |       |   |              |   |            |
| Wonen 1                                          | 3173  |   |              | € | 353.460,00 |
| Agrarisch onbebouwd                              | 33161 | € | 7,00         | € | 232.127,00 |
| Natuur                                           | 3441  | € | 1,00         | € | 3.441,00   |
| Ondergrond woning tbv behoud van cultuurhistorie | 1378  |   |              | € | -          |
| Ondergrond Ruimte voor Ruimte                    | 5646  |   |              | € | -          |
| Totaal nieuw                                     | 46799 |   |              | € | 589.028,00 |
|                                                  |       |   |              |   |            |
| Bestemmingswinst                                 |       |   |              | € | 100.383,00 |
|                                                  |       |   |              |   |            |
| Inspanning voor kwaliteitsverbetering            |       |   |              | € | 20.076,60  |
| Bestemmingswinst                                 |       |   | € 100.383,00 |   |            |
| Minimale basisinspanning                         | 20%   |   |              |   |            |

Figuur 9. Berekening tegenprestatie kwaliteitsverbetering

Ter plaatse van het plangebied zal sprake zijn van een bestemmingswinst als gevolg van bestemmingsplanherziening van € 100.383,-. Een compensatie van € 20.076,60 zal dan ook aangetoond dienen te worden.

Initiatiefnemer zal binnen het plangebied groen toevoegen, wat bijdraagt aan de kwaliteitsverbetering van het plangebied en het omliggende landschap. De waarde van de

kwaliteitsverbetering is afgeleid van de Vergoedingsystematiek en vergoedingsgrondslagen bij het Groen Blauw Stimuleringskader Noord-Brabant (Gedeputeerde Staten van Noord-Brabant; 16 december 2008). In de handreiking 'Kwaliteitsverbetering van het landschap' van de provincie Noord-Brabant wordt deze systematiek voorgesteld. De in te brengen kosten bestaan uit een vergoeding voor de aanleg en een vergoeding van het onderhoud. De trajectbegeleiding is als eenmalige kostenpost opgenomen. Binnen het plangebied wordt een kwaliteitsverbetering toegepast in de vorm van de aanleg van landschapselementen. Navolgend is een tabel opgenomen met de te realiseren kwaliteitsverbeteringen en de bijbehorende kosten (Handreiking kwaliteitsverbetering van het landschap Provincie Noord-Brabant; 1 november 2011). Voor de ligging en de omvang van de landschapselementen wordt verwezen naar het inrichtingsplan. De in de tabel opgenomen benaming komt overeen met de legendaeenheden van het inrichtingsplan.

| Landschaps element           |   |   | Volgnr. Aantal Lengte Breedte |   | Opper<br>vlakte<br>in m² | Inhoud in<br>m³ | eenheid | Norm per<br>eenheid st.<br>incl. BTW | Eenheid | Vergoeding<br>aanleg      | Beheers<br>bijdrage<br>per<br>eenheid | Eenheid |   | Jaarlijkse<br>vergoeding<br>onderhoud | Totale<br>vergoeding<br>onderhoud | Waarde<br>verminde<br>ring per m² | Waarde-vermin<br>dering               | Traject-begelei<br>ding VC | totaal | Compensatie<br>vergoeding |
|------------------------------|---|---|-------------------------------|---|--------------------------|-----------------|---------|--------------------------------------|---------|---------------------------|---------------------------------------|---------|---|---------------------------------------|-----------------------------------|-----------------------------------|---------------------------------------|----------------------------|--------|---------------------------|
|                              |   |   |                               |   |                          |                 |         |                                      |         |                           |                                       |         |   |                                       |                                   |                                   |                                       |                            |        |                           |
| L1A Hakhoutsingel            | 1 |   | 215                           |   | 6 1290                   |                 | 6400/ha | € 1.61 st                            |         | € 1,329.22 € 11.78 are/jr |                                       |         |   |                                       |                                   |                                   | € 151.96 € 1,519.62 € 6.54 € 8,436.60 |                            |        | 11,285.44 €               |
| L6A Struweelhaag             | 2 |   | 211                           | 2 | 422                      |                 | 2/m     | € 1.61 st                            |         | € 1,358.84 € 0.74 m/jr    |                                       |         |   |                                       |                                   |                                   | € 156.14 € 1,561.40 € 6.54 € 2,759.88 |                            |        | 5,680.12 €                |
| L7 Knip- en scheerheg        | 3 |   | 187                           | 1 | 187                      |                 | 4/m     | € 1.61 st                            |         | € 1,204.28 € 1.18 m/jr    |                                       |         |   |                                       |                                   |                                   | € 220.66 € 2,206.60 € 6.54 € 1,222.98 |                            |        | 4,633.86 €                |
| L8A Solitaire Landschapsboom | 4 | 1 |                               |   |                          |                 | st      | € 61.64 st                           |         | €                         | 61.64 € 3.40 st/jr                    |         | € | 3.40 €                                | 34.00                             |                                   |                                       |                            | €      | 95.64                     |
| L8C Boomgroep in grasland    | 6 | 1 |                               |   |                          |                 | st      | € 61.64 st                           |         | €                         | 61.64 € 3.40 st/jr                    |         | € | 3.40 €                                | 34.00                             |                                   |                                       |                            | €      | 95.64                     |
| L9 Knotbomen                 | 7 | 3 |                               |   |                          |                 | st      | € 11.06 st                           |         | €                         | 33.18 € 2.73 st/jr                    |         | € | 8.19 €                                | 81.90                             |                                   |                                       |                            | €      | 115.08                    |
| L11 Amfibieënpoel            | 8 | 1 |                               |   | 250                      | 37.5 m³         |         | € 5.49 m³                            |         | € 205.88 € 43.81 st/jr    |                                       |         | € | 43.81 €                               |                                   |                                   | 438.10 € 6.54 € 1,635.00              |                            |        | 2,278.98 €                |
| W1 Wandelpad over boerenland | 9 |   | 211                           |   |                          |                 |         |                                      |         |                           | € 0.83 m/jr                           |         |   |                                       | € 175.13 € 1,751.30               |                                   |                                       |                            |        | € 1,751.30                |
|                              |   |   |                               |   |                          |                 |         |                                      |         |                           |                                       |         |   |                                       |                                   |                                   |                                       |                            |        |                           |
| Trajectbegeleiding           |   |   |                               |   |                          |                 |         |                                      |         |                           |                                       |         |   |                                       |                                   |                                   |                                       | € 1,500.00                 |        | 1,500.00 €                |
|                              |   |   |                               |   |                          |                 |         |                                      |         |                           |                                       |         |   |                                       |                                   |                                   |                                       |                            |        |                           |
| Totaal                       |   |   |                               |   |                          |                 |         |                                      |         |                           |                                       |         |   |                                       |                                   |                                   |                                       |                            |        | € 27,436.05               |

Figuur 10. Te realiseren kwaliteitsverbetering

Met de beoogde landschappelijke inpassing van het plangebied wordt derhalve ruimschoots voldaan aan de vereiste tegenprestatie in het kader van de landschapsinvesteringsregeling.

Tevens zal met de beoogde herontwikkeling geïnvesteerd worden in de cultuurhistorisch waardevolle bebouwing (Rijksmonument Beerseweg 2) ter plaatse ten behoeve van het bewoonbaar houden van het pand en het behoud van het monument. Hierover zijn contractueel afspraken vastgelegd tussen initiatiefnemer en de gemeente Hilvarenbeek.

Middels een anterieure overeenkomst is tevens de realisering en instandhouding van de kwaliteitsverbetering van het landschap, bestaande uit landschappelijke inpassing, zeker worden gesteld. Tevens zijn afspraken vastgelegd over de investering van het cultuurhistorisch ensemble middels de toevoeging van de nieuwe woning in stijl, ten oosten van het Rijksmonument.

#### **Regeling Ruimte voor Ruimte**

De toepassing van de regeling Ruimte voor Ruimte is verankerd in de Verordening ruimte. De Verordening ruimte bevat bepalingen over de mogelijkheden voor het bouwen van nieuwe woningen in het buitengebied. Zo is bepaald dat een bestemmingsplan voor stedelijke ontwikkeling buiten bestaand stedelijk gebied, regels stelt ter voorkoming van nieuwbouw van één of meer woningen (in artikel 6.7). In afwijking hiervan biedt de Verordening ruimte de mogelijkheid om middels de Ruimte voor Ruimte-regeling woningen te realiseren (in artikel 6.8), indien voldaan wordt aan de volgende voorwaarden. Deze voorwaarden zijn:

- de betreffende locatie dient in een bebouwingsconcentratie te zijn gelegen;
- de locatie is gelegen binnen het gemengd landelijk gebied;
- er is sprake van een goede landschappelijke inpassing;
- er is geen sprake van een aanzet tot stedelijke ontwikkeling;

- er wordt voldaan aan de beleidsregeling Ruimte voor Ruimte 2006.
Het plangebied is gelegen binnen de bebouwingsconcentratie 'Beerseweg'. Het plangebied is in de Verordening ruimte aangeduid als gelegen in de groenblauwe mantel en het plangebied is niet gelegen in een landbouwontwikkelingsgebied of een vestigingsgebied voor de glastuinbouw.

Binnen het plangebied worden vier Ruimte voor Ruimte-woningen gerealiseerd. Initiatiefnemer heeft thans 2 bouwtitels aangekocht. De bewijsstukken hieromtrent zijn als bijlage bij onderhavig bestemmingsplan gevoegd. Twee Ruimte voor Ruimte-kavels worden middels onderhavig bestemmingsplan rechtstreeks mogelijk gemaakt. Ter plaatse van het plangebied wordt circa 1.895 m² aan stallen gesaneerd die thans in gebruik zijn voor de intensieve veehouderij. De overige meters om te komen tot 2.000 m² zijn thans aangekocht. De overige twee kavels worden dan ook na sanering van de intensieve veehouderij mogelijk gemaakt middels een wijzigingsbevoegdheid zoals opgenomen in de regels en verbeelding van onderhavig bestemmingsplan. In onderhavig bestemmingsplan worden ook deze twee Ruimte voor Ruimte-kavels getoetst, waarmee de haalbaarheid van de vier kavels wordt aangetoond.

In de volgende paragraaf wordt toegelicht dat het plan voldoet aan de beleidsregeling Ruimte voor Ruimte 2006. Het initiatief voor het bouwen van de Ruimte voor Ruimte-woningen voldoet aan de voorwaarden genoemd in artikel 6.8 van de Verordening ruimte.

#### **Regels voor wonen buiten bestaand stedelijk gebied**

Met de beoogde herontwikkeling wordt de voormalige agrarische bedrijfswoning omgezet naar reguliere burgerwoning. De voormalige bedrijfswoning aan Beerseweg 2 is op 8 juni 2001 door de Staatssecretaris van Onderwijs, Cultuur en Wetenschappen aangewezen als Rijksmonument. In de motivering geeft de Staatssecretaris aan dat de boerderij belangrijk is vanwege de gaafheid en als voorbeeld van een wederopbouwboerderij in de vroege oorlogsjaren zeldzaam is. Nu dit Rijksmonument niet meer als bedrijfswoning kan functioneren, dient een passende bestemming te worden gevonden voor dit monument.

Artikel 6.7, derde lid onder b van de Verordening ruimte 2014 bepaalt dat de vestiging van een extra woonfunctie in cultuurhistorisch waardevolle bebouwing is toegestaan, mits deze vestiging is gericht op het behoud of het herstel van deze bebouwing. Het is echter ongewenst om het Rijksmonument Beerseweg 2 te splitsen in twee wooneenheden. In de rapportage 'Bouwhistorische verkenning met waardenstelling en aanbeveling Boerderij Beerseweg 2 Diessen' door Schamp Bouwkundig Advies, d.d. 25 januari 2016, is dit aangetoond. Om de cultuurhistorische waarde van het Rijksmonument te behouden zal er dan ook naast Beerseweg 2 een nieuwe woning worden gerealiseerd. De nieuwe woning zal in stijl worden gebouwd waarmee het bijdraagt aan de waarde van het Rijksmonument. Deze nieuwe woning is noodzakelijk ten behoeve van het behoud van het Rijksmonument ter plaatse, waarmee een cultuurhistorisch ensemble ontstaat. In paragraaf 4.3.3 van onderhavige toelichting wordt het aspect cultuurhistorie nader toegelicht, waarbij tevens wordt benadrukt dat het Rijksmonument niet gesplitst kan worden en waarmee de beoogde toevoeging van een woning in stijl, noodzakelijk is voor het ensemble. De splitsingsmogelijkheid wordt daarbij verwijderd. Met de beoogde herontwikkeling wordt dan ook toepassing gegeven aan artikel 6.7 van de Verordening ruimte.

## **2.2.3 Regeling Ruimte voor Ruimte 2006**

De regeling Ruimte voor Ruimte was opgenomen in het streekplan van Noord-Brabant 'Brabant in Balans', vastgesteld op 22 februari 2002 en is thans verankerd in de Verordening ruimte. De regeling heeft tot doel dat de ruimtelijke kwaliteit verbeterd wordt door (zo nodig in afwijking van de programmering voor de woningbouw of in afwijking van de regel dat geen burgerwoningen mogen worden toegevoegd aan het buitengebied) de bouw van woningen op passende locaties toe te staan in ruil voor de sloop van agrarische bedrijfsgebouwen die in gebruik zijn of waren voor de intensieve veehouderij.

In de Verordening ruimte zijn regels voor Ruimte voor Ruimte kavels opgenomen (artikel 6.8). In artikel 6.8 is aangegeven dat Gedeputeerde Staten nadere regels stellen ten aanzien van bestemmingsplannen inzake Ruimte voor Ruimte-kavels. Zolang deze nadere regels nog niet zijn vastgesteld en in werking zijn getreden, wordt de Regeling Ruimte voor Ruimte 2006 aangemerkt als de nadere regels. Deze toelichting is gebaseerd op de regeling Ruimte voor Ruimte 2006 en de regels zoals opgenomen in de Verordening ruimte.

Twee Ruimte voor Ruimte woningen kunnen nog niet direct worden gerealiseerd, doordat ter plaatse van het plangebied de intensieve veehouderij ter plaatse van het plangebied thans nog niet is gesaneerd. Sloop van 1.895 m² ter plaatse van het plangebied zal nog plaatsvinden. Derhalve is aan deze twee kavels een wijzigingsbevoegdheid toegekend, waarmee toevoeging van de Ruimte voor Ruimte woning mogelijk wordt gemaakt zodra de betreffende bewijsstukken voor Ruimte voor Ruimte kunnen worden overlegd. In onderhavig bestemmingsplan wordt wel de haalbaarheid van alle Ruimte voor Ruimte woningen aangetoond. De regeling Ruimte voor Ruimte 2006 wordt hieronder per punt besproken en toegepast op dit initiatief:

- **1. De bouw van een woning is toegestaan als sloop plaatsvindt van agrarische bedrijfsgebouwen met een gezamenlijke oppervlakte van tenminste 1.000 m2 ; er geldt een ondergrens van tenminste 200 m2 voor saldering.**
Binnen het plangebied worden vier Ruimte voor Ruimte-woningen gerealiseerd. Hiertoe zal op de percelen kadastraal bekend als gemeente Hilvarenbeek sectie Q nummer 1168 en sectie Q nummer 1173 circa 1.895 m² aan stallen gesaneerd worden die thans in gebruik zijn voor de intensieve veehouderij. De overige meters voor de benodigde bouwtitels zijn reeds aangekocht op de particuliere markt. Middels onderhavig bestemmingsplan wordt 2.000 m² ingezet, waarmee rechtstreeks twee bouwkavels mogelijk worden gemaakt. In de tweede fase worden, na sloop van de eigen stallen, middels gebruikmaking van de wijzigingsbevoegdheid de overige twee kavels mogelijk gemaakt.

- **2. De bouw van de woningen mag uitsluitend binnen de bebouwde kom plaatsvinden dan wel binnen een kernrandzone of een bebouwingscluster en dient bovendien zoveel mogelijk aan te sluiten op de bestaande bebouwing. Tevens kan een locatie worden benut die in het kader van een StructuurvisiePlus door Gedeputeerde Staten als geschikt voor woningbouw is aanvaard.**
Het plangebied is gelegen binnen de bebouwingsconcentratie "Beerseweg". De nieuwe woningen sluiten, rekening houdend met de beoogde zichtlijnen naar het achtergelegen landschap, aan op de bestaande bebouwing.

## **3. De bouw van de woningen dient te passen binnen de ruimtelijke structuur van de gemeente.**

Het plangebied is gelegen ten oosten van de kern Diessen. In de omgeving waarin het plangebied gelegen is, is het accent de laatste jaren verschoven van een omgeving waarin de agrarische functie het meest dominant is, naar een omgeving waarin de woonbestemming de meest dominante functie is. De beoogde Ruimte voor Ruimte-woningen passen binnen de ruimtelijke structuur van de gemeente. Tevens is het plangebied gelegen in de bebouwingsconcentratie "Beerseweg", waarbinnen mogelijkheden voor omvorming in het kader van de regeling Ruimte voor Ruimte voorstelbaar worden geacht.

### **4. De bouw van een woning in de Groene Hoofdstructuur is niet toegestaan.**

De Groene Hoofdstructuur is met de inwerkingtreding van de Verordening ruimte komen te vervallen. In de Verordening ruimte is de groenblauwe mantel geïntroduceerd. Het plangebied is gelegen in de groenblauwe mantel. In de Verordening ruimte (artikel 6.8) is aangegeven dat Ruimte voor Ruimte-woningen in een bebouwingsconcentratie binnen de groenblauwe mantel of agrarisch gebied gerealiseerd mogen worden. Door de kwaliteitswinst die ontstaat door de sanering van de intensieve veehouderij en de landschappelijke inpassing, wordt de kwaliteit van het gebied gelegen binnen de groenblauwe mantel aanzienlijk verbeterd.

- **5. Cultuurhistorische, landschappelijke en ecologische waarden moeten behouden dan wel versterkt worden. De milieuhygiënische en waterhuishoudkundige situatie ter plaatse moet zoveel mogelijk verbeterd worden.**
Cultuurhistorische, landschappelijke en ecologische waarden worden met de beoogde ontwikkeling niet aangetast maar juist versterkt. Dit wordt uitgebreid toelicht in hoofdstuk 4 van deze bestemmingsplantoelichting. Met de sloop van de stallen nabij het Rijksmonument Beerseweg 2 wordt dit monument beter ingepast in het landschap. De te slopen stallen kennen zelf geen cultuurhistorische waarden.

- **6. Voor zover het gaat om de extra beleidsruimte die beschikbaar is gesteld in het kader van de reconstructie zandgronden worden de extra te realiseren woningen buiten het gemeentelijk woningbouwprogramma gelaten.**
De extra woningen betreffen Ruimte voor Ruimte-woningen en staan los van het gemeentelijke woningbouwprogramma.

- **7. De agrarische ontwikkelingsmogelijkheden van bedrijven in de nabijheid van de woning worden niet beknot.**
Er worden geen ontwikkelingsmogelijkheden van bedrijven in de omgeving belemmerd. Dit wordt uitgebreid toegelicht in hoofdstuk 4 van deze bestemmingsplantoelichting.

- **8. Een goede landschappelijke en architectonische inpassing van de woning in de omgeving dient gewaarborgd te zijn door middel van een beeldkwaliteitplan dan wel een vergelijkbaar instrument.**
De nieuw op te richten woningen zullen qua beeldkwaliteit ingepast worden in de omgeving. De woningen zullen worden opgericht in een landelijke stijl, aansluitend bij de directe omgeving. In paragraaf 3.4 van onderhavige toelichting worden deze aspecten nader toegelicht.

## **9. De te slopen bedrijfsgebouwen mogen geen bijzondere cultuurhistorische waarde hebben.**

In het plangebied worden geen bedrijfsgebouwen met een bijzondere cultuurhistorische waarde gesloopt.

- **10. Zeker gesteld moet zijn dat de realisering van de woningen plaatsvindt in samenhang met de sloop van agrarische bedrijfsgebouwen en met de inlevering van de milieurechten van de agrarische activiteit ter plaatse. Per woning dient te worden aangetoond dat tenminste 1.000 m2 agrarische bedrijfsgebouwen zijn gesloopt en milieuwinst op de desbetreffende locatie is bereikt.**
Op de percelen kadastraal bekend als gemeente Hilvarenbeek sectie Q nummers 1168 en 1173 worden circa 1.895 m² aan stallen gesaneerd die thans in gebruik zijn voor de intensieve veehouderij. Dit genereert circa 1,895 bouwtitel Ruimte voor ruimte. De overige meters ten behoeve van de benodigde bouwtitels om ten einde vier Ruimte voor Ruimte-woningen te kunnen realiseren zijn door de initiatiefnemer aangekocht op de particuliere markt.

- **11. Zeker gesteld moet zijn dat op de plaats van de te slopen bedrijfsgebouwen geen nieuwe bedrijfsgebouwen kunnen worden opgericht en dat aan de voormalige agrarische bedrijfslocatie een passende andere bestemming wordt toegekend. Van het eerste vereiste kan worden afgeweken in het belang van de reconstructie zandgronden.**
Het agrarisch bouwvlak komt met de beoogde herontwikkeling te vervallen. Binnen het plangebied worden vier Ruimte voor Ruimte woningen opgericht en een reguliere burgerwoning. De huidige woning op de locatie Beerseweg 2 is een Rijksmonument en wordt omgezet in een burgerwoonbestemming. Geen mogelijkheid wordt geboden voor het oprichten van nieuwe bedrijfsgebouwen. De nieuwe bestemmingen passen in de omgeving.

- **12. Planologische medewerking wordt niet verleend als in redelijkheid langs andere wijze tot sanering van de bedrijfsgebouwen kan worden gekomen.**
De sanering van de intensieve veehouderij binnen het plangebied is noodzakelijk om het plangebied te kunnen herontwikkelen naar een passende herbestemming. De intensieve veehouderij kan niet worden gesaneerd met de provinciale regelingen zoals VIV (Verplaatsing Intensieve Veehouderij) of BIV (Beëindiging Intensieve Veehouderij).

- **13. Gedeputeerde Staten kunnen de hierboven vermelde voorwaarden in een beleidsbrief nader invullen en verduidelijken. Zo nodig kunnen zij nadere voorwaarden opnemen om te waarborgen dat voldaan wordt aan het uitgangspunt van het Pact van Brakkenstein (maart 2000), dat uit de opbrengst van de uitgifte van extra bouwkavels aanvullende middelen worden gegenereerd ten behoeve van de sloop van stallen.**
Voorbehoud goedkeuring provincie Noord Brabant.

# **2.3 GEMEENTELIJK BELEID**

## **2.3.1 Structuurvisie Hilvarenbeek**

De Structuurvisie Hilvarenbeek is door de gemeenteraad vastgesteld op 25 februari 2010. De Structuurvisie is een toekomstvisie alsook een toetsingskader voor initiatieven op de kortere termijn.

In de Structuurvisie Hilvarenbeek zijn kaders opgenomen voor ontwikkelingen op het gebied van woon- en werkomgeving, welzijn en voorzieningen, economie en werken en mobiliteit en bereikbaarheid. In het kader van de beoogde herontwikkeling is met name beleid voor wonen en de woonomgeving van belang. In de Structuurvisie zijn de kaders uit de Woonvisie van de gemeente Hilvarenbeek verwerkt. De gemeente Hilvarenbeek wil zich in de toekomst meer toespitsen op de specifieke doelgroepen ouderen, zorgbehoevenden en starters. Ontwikkelingen in de woningmarkt moeten de maatschappelijk hoog gewaardeerde woonkwaliteiten van Hilvarenbeek versterken of minimaal behouden. Dit betreft woningbouw in de vorm van laagbouw en passend binnen het dorpse karakter van de kernrandzone. Met de regeling Ruimte voor Ruimte worden woningen ontwikkeld buiten het gemeentelijke woningbouwprogramma om.

Het ontwikkelen van vier vrijstaande woningen is passend binnen de ruimtelijke structuur van het plangebied en past binnen het beleid van de Structuurvisie Hilvarenbeek.

## **2.3.2 Visie Ruimte voor Ruimte Gemeente Hilvarenbeek**

De gemeente Hilvarenbeek heeft in september 2011 de "Visie Ruimte voor Ruimte Gemeente Hilvarenbeek" opgesteld. Deze gebiedsvisie wordt gehanteerd als handreiking bij het toetsen van Ruimte voor Ruimte-initiatieven binnen de gemeente Hilvarenbeek en bevat voorwaarden waaronder Ruimte voor Ruimte-woningen binnen bebouwingsconcentraties kunnen worden gerealiseerd.

Het plangebied is gelegen binnen de bebouwingsconcentratie "Beerseweg". Navolgende figuur geeft een beeld van de ligging van het plangebied binnen de bebouwingsconcentratie "Beerseweg".

Figuur 11. Uitsnede visie Ruimte voor Ruimte Gemeente Hilvarenbeek, bebouwingsconcentratie "Beerseweg"

De karakterisering van de bebouwingsconcentratie in de visie is hierna opgenomen. In de visie is opgenomen: "De enkele agrarische erven in deze concentratie zijn fors en liggen als solitaire elementen aan de Beerseweg. De bebouwing op deze erven heeft een grove korrel. De grootschaligheid sluit aan bij het jonge ontginningenlandschap. Het breed opgezette profiel van de Beerseweg, bestaat uit een rijbaan met aan weerszijden van de weg een berm en een fietspad. De weg is aangezet met een dubbele laanbeplanting. Bebouwing langs de weg is gedeeltelijk historisch van waarde (met name de woonboerderijen cq hoofdgebouwen binnen de agrarische erven)."

In de visie zijn randvoorwaarden voor de ontwikkeling van Ruimte voor Ruimte-woningen opgenomen. De ontwikkeling van Ruimte voor Ruimte-woningen behoort tot de mogelijkheden rekening houdend met de volgende uitgangspunten:

- − behoud karakter solitaire erven; bouwen uitsluitend binnen bestaande erven, compacte uitbreiding van erven of het creëren van nieuwe erven waar mogelijk;
- − lintbebouwing of solitaire woningen aan het lint zijn niet passend;
- − royale erfbeplanting en een duidelijk gezicht naar de weg;
- − nieuwbouw in erfachtige opzet.

Op basis van de feitelijke situatie is een inrichtingsvoorstel opgesteld bij ontwikkeling van de 4 Ruimte voor Ruimte-woningen en inpassing van het plangebied. Het college heeft bij collegebesluit ingestemd met dit inrichtingsvoorstel.

# **3. PROJECTPROFIEL**

# **3.1 HISTORISCH PROFIEL**

De kern Diessen is ontstaan op de hoger gelegen zandgronden aan de Reusel. Diessen is een zogenoemde akkerrandnederzetting, gelegen aan een oude route van Esbeek via Haghorst en de Baest naar Oirschot. De naam Diessen betekent zoveel als "(nederzetting) aan de dieze". Dieze is een Keltische waternaam die op meerder plekken voorkomt en "het heilige water" zou betekenen. Nu wordt deze kleine rivier de Reusel genoemd, een naam die zoveel betekent als het met riet begroeide water.

De akkers lagen westelijk van de rivier ingesloten tussen het smalle beekdal van de Reusel en de laagte waarin nu het Spruitenstroompje is gelegen. Aan de noord en zuidzijde van het grote akkercomplex (het Schelleken, de Alsie en de Elders) lagen heidevelden (respectievelijk: de Diessensche Heide en de Langgrachtse Heide). Oostelijk van de sterk slingerende waterloop lagen enkele kleine ontginingen, waaronder de Pastorij, de Wijnenhoef en de Kleine Brugskes. De projectlocatie maakt deel uit van de Kleine Brugskes. Deze naamgeving is een herinterpretatie van het oude woord broich dat moerassig land aan een waterloop betekent. Hoewel men hier op enkele plaatsen de Reusel kon oversteken met een brugje, lagen de historische oversteekplaatsen bij de watermolen, bij de Pastorij en bij het Hooghuis. De lager gelegen gronden waren in gebruik als weiland. Ten oosten lag de Beerse Heide.

Deze Beerse Heide werd doorsneden door zich steeds verleggende zandwegen (sporen) en enkele rechte verbindingswegen. Een kenmerk van de middeleeuwse wegen is dat ze zorgvuldig de hogere gronden volgen en enigszins bochtig zijn. Rivieren en beken werden aanvankelijk overgestoken bij een voorde of doorwaadbare plaats. Juist in de doorgaande wegen zijn die het eerste door bruggen vervangen.

Vanaf het midden van de zeventiende eeuw werden nieuwe met bomen beplante rechte wegen (zogeheten "dijken") aangelegd ter vervanging van de middeleeuwse wegen. Hetzelfde idee werd vanaf 1800 op een hoger schaalniveau herhaald met de wegen die door Napoleons genie en onder koning Willem I aangelegd werden. Deze "rijkswegen" waren echte interregionale wegen, kaarsrecht, bestraat en beplant. De huidige Beerseweg is hier een voorbeeld van. Via een bocht werd deze nieuwe baan aangesloten op de reeds bestaande brug. De weg was nog niet voorzien van bebouwing. De oude bebouwing lag op enige afstand van de beek tussen de weilanden aan de Reusel. Dit is ook nog goed te zien op de oude topografische kaart van Diessen uit 1930.

De historische groenstructuur van het plangebied is kenmerkend voor een beekdallandschap. Kleine percelen zijn in gebruik als weiland en hooiland worden omgeven door hagen. In navolgend figuur (de historische kaart) is deze structuur duidelijk te zien. De percelering in het plangebied werd in het verleden gekenmerkt door een fijnmazige structuur van heggen en houtsingels. Het plangebied is op de historische kaart, in tegenstelling tot de oostzijde en de noordelijk van de Beerseweg gelegen gronden, grootschaliger verkaveld. Dit onderscheid komt voort uit de tijd waarin deze gebieden zijn ontgonnen. De gronden oostelijk van wat nu de Turkaaweg is zijn pas rond 1900

ontgonnen. Het beekdal bij de projectlocatie was halfopen met beemden op de laagste delen in het beekdal. Rondom de erven was erfbeplanting aanwezig ter beschutting en afscheiding.

Figuur 12. Historische kaart van het plangebied en omgeving omstreeks 1930

# **3.2 RUIMTELIJKE STRUCTUUR OMGEVING PLANGEBIED**

# **3.2.1 Ruimtelijke opbouw**

De ruimtelijke opbouw van de projectlocatie en de directe omgeving daarvan is relatief eenvoudig. Beplanting al dan niet in combinatie met bebouwing bepaalt het beeld in dit halfopen landschap. Er zijn maar in beperkte mate lange zichten aanwezig, meestal betreft het korte zichtlijnen die begrensd worden door opgaand groen of bebouwing met opgaand groen. Daartussen zijn open landschapskamers aanwezig van diverse grootte maar altijd met een duidelijke richting. Het riviertje de Reusel valt amper op, behalve aan de rand van Diessen, alwaar een brede groensingel direct grenst aan de waterloop. De bebouwing is gerelateerd aan de wegen.

Het plangebied grenst deels direct aan de waterloop en is deels gelegen op ongeveer 100 meter ten oosten van de Reusel aan de Turkaaweg. Deze weg loopt min of meer evenwijdig aan de Reusel. De wegen waren historisch gezien voorzien van een begeleidende boombeplanting; deze is plaatselijk nog aanwezig en op andere plekken hersteld. De vaak jonge bomen hebben echter nog geen ruimtelijk effect in het begrenzen van de landschapskamer. In de toekomst zullen de bomen langs de Beerseweg een duidelijke begrenzing vormen van de aanliggende open ruimte.

De projectlocatie is voor maar een klein deel bebouwd. Ruimte en groen overheersen het beeld, dat daarmee als erg landelijk gekarakteriseerd kan worden. Bebouwing is vooral langs de Beerseweg aanwezig. Deze is door de grote onderlinge afstand echter niet als flankerende bebouwing te beschouwen. De bebouwing vormt aan de weg gekoppelde clusters die (groten)deels omringt worden door opgaand groen. De bebouwing bestaat grotendeels uit (voormalige) agrarische bedrijfsgebouwen (boerderijen) die eigenlijk altijd voorzien zijn van grote bijgebouwen, stallen of schuren. De bebouwing wordt aan minstens twee zijden omgeven door opgaand groen. De meeste bebouwing haakt aan bij doorgaande groenstructuren zoals bomenrijen en lanen langs de ontsluitingswegen.

## **3.2.2 Vergelijking met historische structuur**

De huidige ruimtelijke structuur wijkt sterk af van de historische situatie zoals te zien op de historische kaart uit 1930. Op de oude topografische kaart vallen de dorpskern van Diessen en de Beerseweg (donkerrood want bestraat met klinkers) goed op. Ten zuiden van de Beerseweg is een parallel lopende landweg herkenbaar waaraan twee boerderijen zijn gelegen. De weg vormde een verbinding van Diessen over de heide naar Middelbeers voor de aanleg van de Beerseweg. Daar waar de landweg de Reusel kruiste was een brug gelegen. Deze zandweg was voorzien van een wegbeplanting. De weg vormde de oudste verbinding van de kern naar de oostelijker gelegen beemden, akkers en heidegronden. Pas eind 19e eeuw is de kaarsrechte weg van Diessen naar Middelbeers aangelegd. Deze laatste weg vormde daarmee de nieuwe verbinding tussen Hilvarenbeek en Oirschot. De meer zuidelijk gelegen zandweg en de daaraan gelegen boerderijen zijn in de loop van de 20e eeuw gesaneerd. De bebouwing is verplaatst naar de hoofdroute waar een open lintbebouwing is ontstaan. Na 1960 is tevens de Turkaaweg verlegd om beter aan te sluiten op andere verder zuidelijk gelegen landbouwwegen.

## **3.2.3 Bebouwing**

Op de historische kaart is duidelijk te zien dat de bebouwing langs de doorgaande klinkerweg (Beerseweg, nu Julianastraat genoemd op dit gedeelte) alleen westelijk van de Reusel voorkomt. Deels dateert deze bebouwing uit de periode 1800-1900, deels uit de periode na 1900. In het plangebied ontbreekt de bebouwing op de kaart van 1930. Wel is er verder zuidelijk sprake van bebouwing tussen de met heggen omzoomde velden. De bebouwing westelijk van de Reusel aan de Beerseweg en de Turkaaweg dateert van na 1940 en heeft een grote diversiteit in woningtypes. De bebouwing in het bebouwingslint langs de Beerseweg-Julianastraat bestaat uit historische langgevelboerderijen afgewisseld met burgerwoningen en bedrijfsbebouwing. De woningen dichter bij de kern Diessen zijn daarbij van oudere datum. In de loop van de 20e eeuw zijn een aantal boerderijen uit Diessen verplaatst naar de Beerseweg waardoor het lint is verlengd. De omgeving van het plangebied wordt als bebouwingsconcentratie "Beerseweg" aangeduid in de Visie Ruimte voor Ruimte van de gemeente Hilvarenbeek. In deze visie wordt aangegeven dat uitbreiding van de bebouwing mogelijk is.

# **3.3 HUIDIG GEBRUIK PLANGEBIED**

Binnen het plangebied is een intensieve veehouderij aanwezig. Op de gekoppelde agrarische bouwvlakken aan Beerseweg 2 en Turkaaweg ong. is een oppervlakte van circa 1.895 m² aan stallen met een bedrijfswoning aanwezig ten behoeve van de intensieve veehouderij. Navolgend figuur geeft een luchtfoto van de huidige invulling van het plangebied weer. Opvallend is de massale bebouwing in een relatief open landschap.

Figuur 13. Luchtfoto van de huidige invulling van het plangebied

De bedrijfswoning bij de intensieve veehouderij is gelegen aan Beerseweg 2. Deze bedrijfswoning betreft een Rijksmonument (Monumentennummer 518928). Navolgende figuur betreft een beeld van dit Rijksmonument aan Beerseweg 2.

Figuur 14. Rijksmonument aan Beerseweg 2

Het geheel van de bedrijfslocatie heeft een schaal die niet past bij de gebiedsstructuur en een kernrandomgeving. De stallen aan Beerseweg 2 zijn gerealiseerd achter de bedrijfswoning (een Rijksmonument) en zijn opvallend zichtbaar vanaf de Turkaaweg en de Beerseweg. Aan de achterzijde en aan de westzijde is op de perceelsgrens een erfbeplanting aanwezig. Navolgende figuur geeft een beeld van de planlocatie Beerseweg 2, gezien vanaf de Turkaaweg.

Figuur 15. Planlocatie Beerseweg 2 gezien vanaf de Turkaaweg

Aan de Turkaaweg valt de stal minder op omdat deze is gelegen achter de bebouwing aan Beerseweg 4 en niet aan de doorgaande (Beerse)weg. Ook deze stal is in gebruik voor de intensieve veehouderij. Navolgend figuur geeft een beeld van de planlocatie Turkaaweg ong.

Figuur 16. Planlocatie Turkaaweg ongenummerd

De locatie Beerseweg 2 en Turkaaweg worden in het kader van de Wet milieubeheer gezien als één inrichting. Recent (13 maart 2012) is voor de inrichting een nieuwe vergunning verleend. Het bedrijf genereert met de vigerende vergunning een geuruitstoot van 22.019 oue/m³ lucht. Op de locatie(s) zijn in totaal 3.736 vleesvarkens, 178 zeugen en 399 biggen vergund. Navolgend figuur betreft een uitsnede van de vigerende milieuvergunning.

| Beschikkingsdatum: 13-03-2012<br>RAV-tabelversie: RAV 2011-2<br>Stalgroepen<br>2e<br>Dier<br>RAV<br>Omschrijving<br>RAV<br>Frais<br>code<br>punt<br>Cali<br>code<br>(Ou/s) (kg/ir<br>kq/jr)<br>D1.1 biggenopfok (gespeende biggen)<br>D1.1.15.4.1<br>bedrijf<br>0,09<br>ਤੇਰੇਰੇ<br>36<br>18<br>0<br>478,80<br>D1.2 kraamzeugen (incl. biggen tot spenen)<br>bedrif<br>1,25<br>32<br>40<br>14<br>8<br>224<br>D1.2.17.4<br> D1.3 guste en dragende zeugen<br>bedrijf<br>D1.3.100<br>4,20<br>94<br>395<br>31<br>24<br>1757,80<br>D1.3 guste en dragende zeugen<br>D1.3.12.4<br>bedrijf<br>0,63<br>52<br>33<br>12<br>14<br>145,60<br>dekberen, 7 maanden en ouder<br>bedrijf<br>6<br>D2.<br>D2.100<br>5,50<br>1<br>0<br>18,70<br>1<br>vleesvarkens, opfokberen van ca. 25 kg tot 7 maanden, opfokzeugen<br>D3.<br>D3.2.15.4.2<br>bedrijf<br>0,53<br>2992<br>1586 2137<br>131<br>10472<br>van ca. 25 kg tot eerste dekking<br>vleesvarkens, opfokberen van ca. 25 kg tot 7 maanden, opfokzeugen<br>D3.<br>D3.2.15.4.1<br>bedrijf<br>0,38<br>420<br>160<br>300<br>18<br>1470<br>van ca. 25 kg tot eerste dekking<br>vleesvarkens, opfokberen van ca. 25 kg tot 7 maanden, opfokzeugen<br>D3.<br>D3.100.2<br>bedrijf<br>3,50<br>312<br>1092<br>312<br>14<br>7176<br>van ca. 25 kg tot eerste dekking<br>vleesvarkens, opfokberen van ca. 25 kg tot 7 maanden, opfokzeugen<br>D3.<br>D3.100.1<br>bedrijf<br>2,50<br>12<br>30<br>12<br>1<br>276<br>van ca. 25 kg tot eerste dekking<br>Totalen<br>4314<br>3378 2837 210 22018,90 | JUOT | IP, Decl Sewcu 2, DIESSEN |  |  |  |  |      |
|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|------|---------------------------|--|--|--|--|------|
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  |      |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  |      |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  |      |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  |      |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  |      |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  | 16   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  | 2    |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  | 0    |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  | ਰੇਤੇ |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  | 13   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  | 48   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  | 2    |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |      |                           |  |  |  |  | 181  |

Figuur 17. Vigerende milieuvergunning Beerseweg 2 en Turkaaweg Diessen (bron: Bestand Veehouderijbedrijven, Provincie Noord-Brabant)

# **3.4 TOEKOMSTIGE SITUATIE PLANGEBIED**

## **3.4.1 Inleiding**

De beoogde herontwikkeling in het plangebied betreft de realisering van vier Ruimte voor Ruimtewoningen aan de Beerseweg en de Turkaaweg en de oprichting van een reguliere woning ten behoeve van het behoud van het Rijksmonument Beerseweg 2. In samenhang met deze herontwikkeling vindt de sanering van de intensieve veehouderij plaats, waarbij in totaal ruim 1.895 m² aan stallen wordt gesloopt. De overige benodigde bouwtitels zijn van elders betrokken. Naast de oprichting van vrijstaande woningen ter compensatie van de sloop van stallen, wordt tevens een landschappelijke inrichting gerealiseerd die recht doet aan de kwaliteiten van het gebied. Beoogd wordt om met de herontwikkeling van de locatie kwaliteit toe te voegen aan de kernrandzone van Diessen. Het creëren van een meer groene omgeving rondom de erven, het open houden van het beekdal en het behoud van het uitzicht op het beekdal via de grote landschapskamer staan centraal in het ontwerp.

De historische kaart toont aan dat er in het verleden in een tweede lijn achter de Beerseweg reeds bebouwing aanwezig was. Deze achter gelegen bebouwing komt terug in het ontwerp. Bij het Rijksmonument aan Beerseweg 2 wordt een Vlaamse schuur opgericht als bijgebouw bij de woning. Navolgend is de beoogde inrichting van het plangebied, weergegeven. Tevens is als bijlage bij deze bestemmingsplantoelichting een inpassingsplan bijgevoegd waarin de gewenste toekomstige situatie wordt geschetst.

## **3.4.2 Situering nieuwbouw**

In de huidige situatie valt op dat de historische wegenstructuur alsmede een beperkt deel van de groenstructuur intact is gebleven. De fijnmazige structuur van heggen en houtsingels heeft plaats gemaakt voor ruime kavels met erfbeplantingen in de vorm van houtsingels. Hierdoor is veel opener landschap ontstaan met vaak lange zichtlijnen. Er is gezocht naar een verkaveling die het bestaande agrarisch bedrijfsareaal herverkavelt tot een halfopen landschap met passende toevoeging zowel wat betreft situering als korrelgrootte. Daarbij is het behoud van de bestaande landschapskamers een belangrijk uitgangspunt. Het is nadrukkelijk niet de bedoeling de nieuwbouw een planmatige uitstraling te geven zoals gebruikelijk bij dorpsuitbreiding. Het betreft hier immers geen dorpsuitbreiding, maar de bouw van enkele woningen in een landschappelijke context nabij, maar buiten, de dorpskern van Diessen.

De nieuwe bebouwing zal aansluiten bij de bestaande bebouwingskarakteristiek langs de Beerseweg en Turkaaweg. De hooggewaardeerde landschapskamers aan weerszijden van de Turkaaweg blijven behouden en worden versterkt middels aanvullende beplanting en terreinaanleg. Ruimtelijk wordt de nieuwbouw gegroepeerd in twee clusters: een cluster langs de Beerseweg en een cluster aan weerszijden van de Turkaaweg.

Het eerste cluster betreft een "bebouwingseiland" conform de bestaande landschapsopbouw bestaande uit de monumentale bestaande boerderij, een nieuw bijgebouw en een extra woning in eenzelfde stijl. De in het beekdal instekende stallen worden gesloopt. Het tweede cluster omvat vier nieuwbouwwoningen aan de zuidzijde van het plangebied. Conform het bestaande karakter aan de

oostzijde wordt deze bebouwingscluster voorzien van begeleidende robuuste groenstructuren (die overigens deels al bestaan en aldus aangevuld worden). Met de gekozen stedenbouwkundige opzet van twee bebouwingsclusters in de rand van een landschapskamer wordt aangesloten op het gemengde en halfopen karakter van het landschap en wordt de oriëntatie van de open ruimtes versterkt.

Figuur 18. Schematische weergave van de beoogde bebouwing

Figuur 19. Indicatieve inrichtingsschets waarop de beoogde ontwikkeling is aangeduid

## **3.4.3 Bouwvolume en kavelgrootte**

De nieuwe woongebouwen op de projectlocatie dient zich enerzijds te voegen naar de directe omgeving en anderzijds de woonwensen van de toekomstige bewoners zo maximaal mogelijk te accommoderen. Er is alleen in het noordelijke bebouwingscluster sprake van flankerende bebouwing, bij het zuidelijke cluster is het beter te spreken van nabijgelegen bebouwing. Van de bestaande bebouwing zijn Beerseweg 1 en 2 (beide monumentenstatus) van groot belang als het gaat om beleving en beeldkwaliteit. Beerseweg 4 is alleen van belang als richtinggevend gebouw. De overige bebouwing wordt niet ingezet als aanknopingspunt voor de nieuw te bouwen woningen.

In dit project wordt het principe van ruime woningen op grote kavels toegepast. Alle woningen worden als vrijstaande bouwvolumes gerealiseerd op kavels met een oppervlakte van ieder circa 1.375 m². De kavel rondom de naar een burgerwoning om te zetten voormalige bedrijfswoning Beerseweg 2 wordt groter met 3.173 m². Op de kavel van deze oppervlakte moet het woonhuis met de bijgebouwen worden gerealiseerd. Er is altijd sprake van een voor- én achtertuin.

De maximale inhoud van de te realiseren Ruimte voor Ruimte-woningen bedraagt maximaal 1.000 m³ per woning, inclusief aan- en uitbouwen. De maximale inhoud van de te realiseren reguliere burgerwoning in het noorden van het plangebied bedraagt maximaal 750 m³. Deze inhoud is exclusief kelders. De totale oppervlakte van vrijstaande bijgebouwen (voor zover niet behorende tot de vergunningsvrije bouwwerken) bedraagt maximaal 100 m². De nieuwbouwwoningen worden in principe 1 tot 1,5 bouwlaag met een zadeldak. In de kap is ruimte voor een extra woonlaag.

Het Rijksmonument aan Beerseweg 2 behoudt het huidige volume en de huidige omvang.

## **3.4.4 Landschappelijke inpassing**

Nieuwe bebouwing dient op een goede wijze landschappelijk ingepast te worden in de bestaande landschaps- en bebouwingsstructuur. De locatie van de op te richten woningen is gelegen in een bebouwingsconcentratie met een kleinschalig half open karakter. De locatie grenst naar het westen aan een open beekdalstructuur. De bebouwingslinten kenmerken zich van oudsher vaak door een groen erf. Rondom de woningen liggen tuinen met hagen, erfbeplantingen, huisweitjes met boomgaarden. Historische bebouwingsclusters en -linten kenmerken zich door de aanwezigheid van weilanden, open stukken tussen de bebouwing.

Met betrekking tot de landschappelijk inpassing van de woning gelden de volgende criteria:

- de landelijk kenmerken dienen behouden te blijven: verspreide bebouwing met ruimtes daartussen, variatie in bebouwingsbeeld en variatie in functies.
- de historische groenstructuur met landschapskamers omringt door hagen en houtsingels is als uitgangspunt voor het landschappelijke ontwerp gekozen. Bestaande doorzichten en coulissen worden zoveel als mogelijk gehandhaafd.
- nieuwe bebouwing dient qua maat, schaal, materiaal en kleurgebruik in harmonie te zijn met het bestaande beeld; vermijden van scherpe contrasten;
- wat betreft beplanting dient aansluiting te worden gezocht bij de potentieel natuurlijke vegetatie (onder andere eik, es, hazelaar, vlier en meidoorn)

Middels groen rondom en handhaving van bestaande landschapselementen zullen de beoogde nieuwe woningen landschappelijk worden ingepast in de omgeving. Waar afscheidingen nodig zijn gaat de voorkeur uit naar groene afscheidingen aan de voorzijde. Hier kan dan gewerkt worden met lage hagen (bijvoorbeeld hulst-, haagbeuken-, veldesdoorn- of ligusterhagen). Eventueel kan in een dergelijke haag een laag hekwerk worden opgenomen.

De nieuwe woningen in het plangebied zullen worden opgericht op een afstand van circa 15 meter uit de as van de weg. Hiermee komen voor de nieuwe woningen royale voortuinen te liggen. Met deze voortuinen dienen de woningen landschappelijk te worden ingepast. De woningen worden hiermee ook aan de voorzijde ingepast in het landschap. Er wordt gewerkt met lage heggen, het gebruik van gras en lage beplanting. Navolgende figuur betreft een inrichtingsschets van het plangebied na beoogde herontwikkeling met nieuwe natuur.

Figuur 20. Inpassingsplan plangebied

In navolgende figuur is een aantal voorbeelden weergegeven van beoogde landschappelijke inpassing.

Figuur 21. Referentiebeelden nieuwe natuur

## **3.4.5 Beeldkwaliteit**

Het is de bedoeling dat de nieuwbouw zich voegt naar het bestaande karakter van de omgeving. De bestaande bebouwing in de omgeving is divers van karakter. Het betreft zonder uitzondering bebouwing van na 1940 die oorspronkelijk gebouwd zijn als agrarische bebouwing (boerderijen en schuren) en passen binnen de dan geldende bouwkundige praktijk. Dit komt onder andere tot uiting in de gekozen gevelbekleding, de aandacht voor metselverbanden, kapvorm en een gedetailleerde (dak)afwerking. De bebouwing betreft voornamelijk agrarische bedrijfswoningen met een enkele gewone woning. Het gebied maakt een landelijke indruk, ook al doordat de bebouwing niet aaneengesloten is.

In de basiskarakteristiek van de nieuwbouw is onderscheid te maken tussen de woonbebouwing aan de Turkaaweg en de nieuwbouw nabij de monumentale boerderij in het noordelijke cluster. Voor de nieuwbouwwoningen is de referentie ruim geformuleerd, omdat daarmee gehoopt wordt op een afwisseling in de te bouwen woningen die overeenkomt met de omgeving.

De nieuwbouw in het noordelijke cluster dient de cultuurhistorische waarde van de naastgelegen monumentale boerderij Beerseweg 2 niet te verstoren. Ingezet wordt op een versterking van het gebouwensemble middels passende nieuwbouw. Er worden twee nieuwbouwvolumes toegevoegd aan het noordelijke cluster.

### **Noordelijk cluster: Vlaamse Schuur**

De referentie voor het nieuwe bijgebouw bij de monumentale bestaande boerderij Beerseweg 2 is een (Vlaamse) schuur. Het is niet de bedoeling per se een historische Vlaamse schuur te bouwen, maar in de geest daarvan een gebouw op te trekken dat past bij de uitstraling van de naastgelegen traditionalistisch uitgewerkte, monumentale boerderij. Het nieuwe bijgebouw wordt altijd haaks op de

naastgelegen weg gebouwd. Dit betekent dat de gevels worden uitgevoerd in hout met bij voorkeur horizontaal verwerkte gepotdekselde geschaafde planken van gelijke breedte in een donkere (zwarte) kleur.

#### **Noordelijk cluster: Reguliere woning**

De bebouwing in de noordelijke cluster aan de Beerseweg wordt opgevat als een dubbel erf met daarop een tweetal hoofdgebouwen met ieder een eigen bijgebouw. Voor de nieuwe woning in dit cluster is de referentie een boerderij of landelijke woning. Dit betekent dat de basisplattegrond een rechthoek is met aan de zijkanten mogelijkheden voor het realiseren van een uitbouw of aanbouw die onder een doorgeschoten dakvlak of eigen kap dient te worden gevat. De dakvorm betreft altijd een variant van een zadeldak, eventueel met afgewolfde uiteinden en/of steekkap(pen). De goothoogte mag variëren, maar nooit hoger zijn dan 1,5 bouwlaag. Lichttoetreding in de kap wordt bij voorkeur gerealiseerd middels dakkapellen. Een gemetselde schoorsteen in de nok of op de geveltop wordt in deze referentie als passend beoordeeld. Het dak dient te worden gedekt met pannen, snijriet of een combinatie daarvan.

De gevel dient te worden uitgevoerd in baksteen. Daarbij zijn bakstenen in de kleuren wit, grijs en zwart/antraciet niet passend. De voorkeur gaat uit naar de toepassing van baksteen in een kleur passend bij de aanliggende bebouwing (roodtint). Het toepassen van een plint analoog aan de monumentale boerderij wordt als wenselijk beschouwd. Deze plint wordt liefst uitgevoerd in baksteen in een afwijkend metselverband of in een andere kleur. Alle gevels worden rondom op dezelfde manier behandeld. De voorkeur gaat uit naar een asymmetrisch gevelbeeld in alle gevels met gevelopeningen van ongelijke grootte. Een ambachtelijke uitstraling van het geheel is belangrijk. Dit dient ook terug te komen in de detaillering van het gebouw.

#### **Zuidelijk cluster: Ruimte-voor-Ruimte-woningen**

Dit bebouwingscluster omvat een viertal Ruimte-voor-Ruimte-woningen: drie ten westen van de Turkaaweg en één ten oosten van de Turkaaweg. Uitgangspunt voor alle nieuwbouw in dit cluster is dat de gebouwen qua karakter en materiaalgebruik op elkaar aansluiten. Het is echter zeker niet de bedoeling hier een rijtje gelijksoortige woningen met gelijke detaillering, dakvorm en hoogte op te trekken.

Deze nieuwbouwwoningen dienen qua karakter en details aan te sluiten op de omgeving. De vier nieuwe woningen in dit cluster is de referentie een boerderij of landelijke woning. Dit betekent dat de basisplattegrond een rechthoek is met aan de zijkanten mogelijkheden voor het realiseren van een uitbouw of aanbouw die onder een doorgeschoten dakvlak of eigen kap dient te worden gevat. De dakvorm betreft in principe een variant van een zadeldak, eventueel met afgewolfde uiteinden en/of steekkap(pen). De goothoogte mag variëren, maar nooit hoger zijn dan 1,5 bouwlaag. Lichttoetreding in de kap wordt bij voorkeur gerealiseerd middels dakkapellen. Een gemetselde schoorsteen in de nok of op de geveltop wordt voor deze woningen als passend beoordeeld. Het dak dient te worden gedekt met pannen, snijriet of een combinatie daarvan.

Omdat baksteen als gevelafwerking overheerst in de omgeving van dit cluster, dient ook de gevel van iedere Ruimte-voor-Ruimte-woning in de zuidelijke cluster te worden uitgevoerd in baksteen. Daarbij zijn bakstenen in de kleuren wit, grijs en zwart/antraciet niet passend. De voorkeur gaat uit naar de toepassing van baksteen in een kleur passend bij de aanliggende bebouwing waar diverse roodtinten het beeld bepalen.

## **3.4.6 Gebruiksfunctie van het project**

De sloop van de stallen behorend bij de intensieve veehouderij en de aankoop van het ontbrekende gedeelte van de bouwtitels maken het mogelijk om de Ruimte voor Ruimte-woningen te realiseren. Met toepassing van de regeling Ruimte voor Ruimte dient voor de te slopen locatie een passende andere herbestemming te worden gerealiseerd. Het Rijksmonument (de huidige bedrijfswoning) wordt herbestemd tot burgerwoning en krijgt de bestemming "Wonen" met de dubbelbestemming "Waarde - Cultuurhistorie". Naast het Rijksmonument wordt een nieuwe woning opgericht, waarmee wordt aangesloten bij het cultuurhistorisch ensemble. Deze woning krijgt eveneens de bestemming 'Wonen'. Het overige gedeelte van het huidige agrarische bouwvlak waarop de stallen voor de intensieve veehouderij hebben gestaan wordt conform de omgeving herbestemd naar "Agrarisch". De vier Ruimte voor Ruimte woningen krijgen de bestemming "Wonen" met daarbij een functieaanduiding ten behoeve van de bouw van Ruimte voor Ruimte-woningen.

In het plangebied wordt een perceel in het verlengde van de woningen in het zuidelijke cluster bestemd als "Natuur".

## **3.4.7 Ontsluiting & parkeren**

Van de vijf nieuw op te richten woningen zal één woning worden ontsloten op de Beerseweg en vier op de Turkaaweg. Als voorbeeld voor de ontsluiting van de nieuwe woningen dienen de bestaande ontsluitingen aan de Beerseweg 2 en Turkaaweg ongenummerd. Als parkeernorm zal conform de CROW-richtlijn een minimum van twee parkeerplaatsen per woning, exclusief garage, te realiseren op eigen terrein, worden aangehouden.

# **4. MILIEUHYGIËNISCHE- EN PLANOLOGISCHE ASPECTEN**

# **4.1 WATER**

## **4.1.1 Inleiding**

In het kader van de watertoets, dient ieder ruimtelijk relevant plan een beschrijving van de gevolgen van het plan voor de waterhuishouding te bevatten, een waterparagraaf. Het opnemen van een dergelijke beschrijving is vanaf 1 november 2003 wettelijk verplicht. Bij de watertoets gaat het om het hele proces van vroegtijdig informeren, adviseren, afwegen en uiteindelijk beoordelen van waterhuishoudkundige aspecten in ruimtelijke plannen en besluiten. In een waterparagraaf moet door de initiatiefnemer worden aangegeven op welke wijze rekening is gehouden met het advies van de waterbeheerder. De watertoets kan op verschillende niveaus van de ruimtelijke ordening worden toegepast, bijvoorbeeld op het niveau van locatiekeuze of inrichting c.q. herinrichting van een locatie. Het plangebied is gelegen in het beheergebied van Waterschap De Dommel.

## **4.1.2 Waterschapsbeleid**

### **Waterbeheerplan III**

Het waterbeheerplan van het waterschap is gericht op het streven naar een duurzame situatie op de lange termijn. Het beheer van de waterketen komt in beeld naast het tegemoet komen aan de wensen vanuit het bestaande grond- en watergebruik. In het waterbeheerplan wordt op hoofdlijnen aangegeven wat het waterschap de komende jaren gaat doen om het streefbeeld te bereiken, zoals verwoord in de Strategische Visie. De huidige situatie is daarbij het uitgangspunt. Een nadere invulling voor de beleidslijnen voor gebieden is niet opgenomen in het waterbeheerplan. Een gebiedsgerichte uitwerking dient plaats te vinden in nauwe samenwerking met betrokken partijen in een gebied. Afspraken over de te voeren maatregelen kunnen worden vastgelegd in overeenkomsten.

### **Keur**

Voor waterhuishoudkundige ingrepen in het plangebied is de 'Keur Waterschap De Dommel 2013' van toepassing. De Keur is een waterschapsverordening die gebods- en verbodsbepalingen bevat met betrekking tot ingrepen die consequenties hebben voor de waterhuishouding en het waterbeheer. Op grond van de Keur is het onder andere verboden om handelingen te verrichten waardoor het onderhoud, aanvoer, afvoer en/of berging van water kan worden belemmerd, zonder een ontheffing van het waterschap. Het plangebied aan de Beerseweg/Turkaaweg te Diessen is op de kaart behorende bij de 'Keur Waterschap De Dommel 2013' gedeeltelijk aangewezen als gelegen in een Keurbeschermingsgebied. De aanwijzing van deze gebieden heeft reeds plaatsgevonden onder de Keur 2005. De keurkaart is geactualiseerd op basis van de nieuwe begrenzingen van de natte natuurparels, attentiegebieden en beschermde gebieden waterhuishouding in de Verordening water Noord-Brabant 2012.

Het is verboden gronden te ontwateren met drainagemiddelen in keurbeschermingsgebieden, indien het drainagewater in een oppervlaktewaterlichaam wordt gebracht.

De beoogde herontwikkeling zullen geen handelingen worden verricht waardoor het onderhoud, aanvoer, afvoer en/of berging van het water wordt belemmerd. Met de beoogde herontwikkeling zal geen drainage worden aangelegd. Met de beoogde herontwikkeling zal hydrologisch neutraal worden ontwikkeld en heeft derhalve geen negatieve effecten op de waterhuishouding ter plaatse. Verderop wordt het aspect hydrologisch neutraal ontwikkelen nader toegelicht. Navolgende figuur betreft een uitsnede van de kaart uit de Keur waarop het plangebied is aangeduid.

Figuur 22. Keurkaart Keur Waterschap De Dommel 2013, waarop het plangebied is aangeduid

### **Beleidsnota Stedelijk Water**

In april 2000 heeft het waterschap een belangrijk deel van haar beleid vastgelegd in de Beleidsnota Stedelijk Water. De Beleidsnota Stedelijk Water beoogt meer helderheid te geven in de rol van het waterschap en wat men van het waterschap mag verwachten. In deze nota wordt een voorstel gedaan op welke wijze het waterschap een meer actieve rol kan gaan spelen in het stedelijk gebied. Hierbij wordt een onderscheid gemaakt naar het watersysteem en de waterketen.

### **Waterbeheerplan De Dommel 2010-2015 Krachtig water**

Het Waterbeheerplan 2010-2015 dateert van december 2009. Hierin staan de doelen en inspanningen van waterschap De Dommel beschreven aan de hand van zes kernthema's. Dit betreft de volgende kernthema's:

- droge voeten;
- voldoende water;
- natuurlijk water;
- schoon water;
- schone waterbodem;
- mooi water.

Navolgend wordt ingegaan op de bovengenoemde kernthema's.

#### Droge voeten

Waterschap De Dommel heeft het streven dat de regionale wateroverlast in 2015 beheersbaar is. Dit betekent dat de kans op wateroverlast in met name bebouwd gebied acceptabel moet zijn, overeenkomstig nationaal en regionaal beleid. Om wateroverlast tot een maatschappelijk aanvaardbaar niveau te brengen zijn gestuurde waterbergingsgebieden nodig. Deze gestuurde waterbergingsgebieden dienen ook op de lange termijn (2050) te voldoen, rekening houdend met veranderingen in het klimaat. Voor de stedelijke wateropgave streeft waterschap De Dommel ernaar de belangrijkste wateroverlast in bebouwd gebied in 2015 te hebben aangepakt. Het gaat hier om wateroverlast in bebouwd gebied die optreedt als gevolg van regenwater (via riolering), grondwater en regionaal oppervlaktewater.

#### Voldoende water

In delen van het beheergebied van waterschap De Dommel sluiten de grond- en oppervlaktewaterstanden niet goed aan bij de wensen van natuur, landbouw en bebouwd gebied. Door watertekorten kan meer schade ontstaan aan landbouw en natuur. Waterschap De Dommel streeft naar geschikte grondwaterstanden voor natuur en landbouw en voldoende aanvulling van het grondwater. Het doel is dat de gemiddelde jaarlijkse onttrekking op lange termijn de grondwateraanvulling niet overschrijdt. Voorkomen moet worden dat menselijk handelen negatieve effecten heeft op de grondwaterstand en daarvan afhankelijke ecologische doelen in beken en natuurgebieden en de drinkwatervoorziening.

#### Natuurlijk water

Voor het thema Natuurlijk water richt waterschap De Dommel de inrichting en het beheer van de watergangen op het halen van de ecologische doelen uit de Europese Kaderrichtlijn Water en de functies 'waternatuur' en 'verweven' uit het Provinciaal Waterplan. Om deze doelen te bereiken gaat het waterschap verder met beekherstel, de aanleg van ecologische verbindingszones en het opheffen van barrières voor vismigratie.

### Schoon water

Voor het thema Schoon water streeft het Waterschap De Dommel naar een goede kwaliteit van grond- en oppervlaktewater voor landbouw, natuur, drinkwater, zwemwater en de belevingswaarde van water. Problemen met de waterkwaliteit in het gebied van waterschap De Dommel dienen zo min mogelijk afgewenteld te worden op benedenstrooms gelegen watersystemen. Voor water in bebouwd gebied streeft het waterschap samen met gemeenten naar vermindering van overlast en gezondheidsrisico's door de aanpak van waterkwaliteitsproblemen.

#### Schone waterbodem

Het doel voor het thema Schone waterbodem is dat de bodem geen problemen meer oplevert voor de realisatie van de andere waterthema's. Het waterschap wil verdere verspreiding van verontreinigende stoffen uit de waterbodem tot een aanvaardbaar minimum terugbrengen. Daarnaast wil het waterschap voorkomen dat problemen afgewenteld worden op benedenstrooms gelegen watersystemen. Beekherstelprojecten zorgen voor herstel van natuurlijke processen. Hierdoor vindt weer een natuurlijke uitschuring van oevers en bodems plaats. Het uitgeschuurde materiaal wordt op andere plaatsen in de beek weer afgezet, waarbij de samenstelling van de waterbodem verbetert.

#### Mooi water

Het doel van het waterschap is om beken en landschappen mooi te maken, maar ook bijvoorbeeld de rioolwaterzuiveringsinstallaties en de directe omgeving ervan. Landschappelijke inpassing van plannen, afwerking van stuwen en bruggen, ruimte voor recreatief medegebruik of inpassing van kunstobjecten dragen bij aan het mooier maken van het water.

#### **Beleidsnotitie Ontwikkelen met duurzaam wateroogmerk**

De beleidsnotitie 'Ontwikkelen met duurzaam wateroogmerk' dateert van juli 2006. Deze beleidsnotitie geeft een inhoudelijke uitwerking en onderbouwing van de beleidsterm 'hydrologisch neutraal bouwen'. Het maakt inzichtelijk welke hydrologische consequentie(s) ruimtelijke ontwikkelingen kunnen hebben op het watersysteem. Het bevat beleidsuitgangspunten, voorwaarden en normen om de negatieve hydrologische consequenties te compenseren. De beleidsterm 'hydrologisch neutraal bouwen' is in de beleidsnotitie 'Ontwikkelen met duurzaam wateroogmerk' vertaald in een aantal toetsbare criteria welke de watertoets vormen. In de beleidsnotitie worden de toetsaspecten en toetsmethodieken uitvoerig beschreven.

## **4.1.3 Watersysteem en waterketen**

In samenwerking tussen waterschap en gemeenten wordt voor het gebied van iedere gemeente de opstelling van een 'Waterplan bebouwd gebied' nagestreefd. Een 'Waterplan bebouwd gebied' geeft duidelijkheid over de vraag wie, waar, welke verantwoordelijkheid heeft, geeft een analyse van knelpunten en stelt prioriteiten voor de korte en lange termijn acties. Daarnaast biedt het een waterkansenkaart voor het stedelijk gebied en vormt het een basis voor een convenant of een overeenkomst die tussen waterschap en gemeente kan worden gesloten. Het waterschap is bereid om -bij gelegenheid van ontwikkelingen van nieuwe bestemmingsplannen- tijdig en actief te participeren in de opstelling van een waterhuishoudkundig plan en de daaruit voortvloeiende 'natte paragraaf' voor het bestemmingsplan.

Schoon water wordt niet naar een rioolwaterzuivering afgevoerd. De voorkeursvolgorde voor de behandelingswijze van schoon water is als volgt: gebruik als huishoudelijk water, infiltreren, afvoeren naar oppervlaktewater en afvoeren naar riolering via een verbeterd gescheiden stelsel. Het uitgangspunt voor nieuwbouwlocaties is dat er hydrologisch neutraal wordt gebouwd.

Gemeenten zijn verantwoordelijk voor het opstellen van een gemeentelijk rioleringsplan. Voor de optimale inrichting van de afvalwaterketen is het nodig dat de aanpak niet meer gericht is op de rioolsystemen van de verschillende gemeenten afzonderlijk, maar op de regionale afvalwaterketen als geheel (rioolwaterzuivering met aangesloten rioolwatersystemen). Het initiatief voor het opstellen van een afvalwaterketen per zuiveringsgebied wordt door het waterschap genomen, waarbij gemeenten en de waterleidingbedrijven worden betrokken. Voor nieuwe uitbreidingen geldt dat het afstromende hemelwater van het verhard oppervlak volgens de genoemde voorkeursvolgorde moet worden behandeld. Als afkoppelen om (milieu-)technische redenen (nog) niet mogelijk is, kan hemelwater via een verbeterd gescheiden rioolstelsel worden afgevoerd.

Binnen het plangebied is een persleiding gelegen van het waterschap. Deze leiding is als dubbelbestemming met hartlijn weergegeven in de regels en verbeelding behorende bij onderhavig bestemmingsplan. Met de beoogde herontwikkeling wordt derhalve rekening gehouden met de ligging van deze persleiding. In navolgende figuur is de ligging van deze persleiding weergegeven.

Figuur 23. Ligging persleiding Waterschap De Dommel

## **4.1.4 Bodemsamenstelling en geohydrologische situatie**

De maaiveldhoogte ter plaatse van het plangebied bedraagt van circa NAP +15 m. in het westen van het plangebied tot circa NAP + 17,5. in het oosten van het plangebied (Bron: http://ahn.geodan.nl/ahn/).

Het plangebied betreft een dalvormige laagte, beek of rivierdalbodem (bron: geohydrologische kaart Waterschap de Dommel). De bodemsoort binnen het plangebied betreft een hoge zwarte enkeerdgrond, bestaande uit leemarm en zwak lemig fijn zand. Binnen het plangebied vindt geen grondwateronttrekking plaats. De GHG ter plaatse van het plangebied bedraagt tussen de 40 en 80 centimeter beneden maaiveld, waarbij ter plaatse van de beoogde Ruimte voor Ruimte kavels de GHG aan de straatzijde 40 - 60 cm-mv. bedraagt en achter op de percelen 60 - 80 cm-mv. Ter plaatse van de cultuurhistorisch waardevolle boerderij bedraagt de GHG 60 t- 80 cm-mv. Navolgende figuur geeft een uitsnede van de GHG ter plaatse van het plangebied en omgeving.

Figuur 24. GHG ter hoogte van het plangebied en omgeving

## **4.1.5 Hydrologisch neutraal bouwen**

Uitgangspunt bij nieuwbouw is dat er hydrologisch neutraal wordt gebouwd. Dit betekent dat het hemelwater (dat valt op daken en verhardingen) niet versneld mag worden afgevoerd naar het oppervlaktewater of naar het riool. Het plangebied is thans voor een groot deel bebouwd dan wel verhard. De aanwezige bedrijfsgebouwen hebben een oppervlakte van circa 1.895 m². Thans vloeit het regenwater dat valt op daken via de daken deels rechtstreeks op de erfverharding. Vanaf de erfverharding vloeit het water af.

De bestaande bedrijfswoning (het Rijksmonument) binnen het plangebied blijft behouden en wordt herbestemd tot burgerwoning. Er wordt een Vlaamse schuur met een omvang van 250 m² toegevoegd. Dit bestemmingsplan voorziet in de bouw van vier Ruimte voor Ruimte woningen en een reguliere burgerwoning, met bijgebouwen en erfverharding.

## **4.1.6 Verhard oppervlak**

Voor de nieuw op te richten Ruimte voor Ruimte-woningen wordt een verhard oppervlak van circa vier maal 400 m², bestaande uit:

- 200 m² hoofdgebouw;
- 100 m² bijgebouwen;
- 100 m² erfverharding.

Het toekomstig verharde oppervlakte voor de vier nieuwe Ruimte voor Ruimte-woningen wordt 1.600 m².

Voor de Vlaamse schuur wordt een oppervlakte van 250 m² verwacht. Voor de reguliere burgerwoning wordt een verhard oppervlakte van 350 m² verwacht, inclusief bijgebouwen en verharding. De hoeveelheid verhard oppervlakte neemt in het gebied dan ook toe met 2.200 m².

Voor de waterparagraaf dient rekening gehouden te worden met een berging van T=10 + 10%. Met betrekking tot de landbouwkundige afvoer dient rekening gehouden te worden met 0,87 l/s/h. Met behulp van het toetsingsinstrumentarium Hydrologisch Neutraal Ontwikkelen (HNO-tool) is een berekening voor de compenserende berging voor nieuw verhard gebied uitgevoerd. Daaruit blijkt dat de bijbehorende maatgevende berging voor het verhard oppervlakte van 2.200 m² binnen het plangebied 120 m³ bedraagt. Het waterschap hanteert het principe wateroverlastvrij bestemmen. Dit betekent dat niet alleen een bui van T=10+10% dient te kunnen worden geborgen, maar dat bij een bui van T=100 geen overlast voor derden ontstaat. Voor een bui met een omvang van T=100 dient ruimte gevonden te worden voor de opvang van 42 m³ extra. De HNO berekening is als bijlage bij onderhavige bestemmingsplantoelichting gevoegd.

## **4.1.7 Hemelwaterafvoer na ontwikkeling**

De GHG binnen het plangebied bedraagt 40 tot 80 cm-mv. De GHG is in het gebied vrij hoog. Hierdoor is een (diepere) infiltratievoorziening niet realistisch. Het uitgangspunt voor het plangebied zal dan ook zijn het bufferen van water in de directe omgeving door een vertraagde afvoer naar een infiltratiesloot en poel. In de toekomstige situatie zal de infiltratie worden bewerkstelligd door het schone hemelwater via dakgoten en regenpijpen af te voeren via een systeem van greppels welke uiteindelijk uitkomt in een laagte met daarin een natuurpoel. De greppels worden gesitueerd aan de achterzijde van de huiskavels, allen met elkaar verbonden. In eerste instantie zal het hemelwater naar de greppels worden afgevoerd. Bij geringe regenval kan het schone water hier zoveel mogelijk infiltreren in de ondergrond. Zodra deze greppels hun maximale capaciteit hebben bereikt stroomt het water over een stuwtje en wordt het overschot via een kavelsloot afgevoerd naar een grote laagte in de natuurzone. Deze ondiepe greppels en de laagte met natuurpoel worden zodanig gedimensioneerd dat er een voldoende dynamische berging bij extreme regenval zal plaats vinden. In het grootste deel van het jaar zal het water echter in de greppels in de bodem infiltreren.

De natuurpoel(en) wordt aan de rand van het plangebied gerealiseerd. In een grote laagte worden meerdere diepere delen gegraven die een visloos habitat kunnen bieden voor amfibieën en insecten. Bij weinig regen staat er weinig water in de diepste delen van de laagte. Bij groter regenval vult de laagte zich langzaam zodat er één grote natuurpoel ontstaat. Dit effect zal echter telkens tijdelijk zijn. Deze laagte krijgt een oppervlakte van circa 550 m². In navolgende figuur is de ligging van de beoogde greppels en de laagte met natuurpoel binnen het plangebied inzichtelijk gemaakt.

Figuur 25. Situering beoogde greppels aan achterzijde woningbouwkavels, doorlopend tot de laagte met natuurpoel in het westen van het plangebied

Ter plaatse van de natuurpoel is sprake van een gemiddelde hoogste grondwaterstand van 40 tot 60 centimeter beneden maaiveld. Derhalve kan deze poel tot maximaal 35 centimeter diep worden. Met een oppervlakte van circa 550 m² zal deze circa 175 m³ hemelwater kunnen bergen. Ter plaatse van de greppels verschilt de GHG van 40 tot 80 cm-mv. Hiermee rekening houdend, zullen de greppels eveneens een diepte kennen van 35 tot 75 centimeter diep. Met deze greppels en natuurpoel kan ruim worden voldaan aan de vereiste 162 m³ te bergen hemelwater ten behoeve van het nieuwe verharde oppervlak binnen het plangebied (T=100).

Het hemelwater wordt middels dit getrapte watersysteem in het plangebied vastgehouden, hiermee wordt voldaan aan het hydrologisch neutraal bouwen.

## **4.1.8 Kwaliteit van te lozen en infiltreren hemelwater**

Om de kwaliteit van het hemelwater te garanderen dienen onderdelen welke met regenwater in aanraking kunnen komen, te worden vervaardigd of te bestaan uit niet-uitloogbare bouwmaterialen zoals kunststoffen of gecoat staal of aluminium (in plaats van lood of asfalt etc.). Door het gebruik van niet-uitlogende materialen komen geen verhoogde concentraties verontreinigende stoffen (DuBo-maatregelen) voor in het te infiltreren water. In de nieuwe situatie wordt alleen het huishoudelijk afvalwater geloosd op de bestaande riolering. Het schoon hemelwater wordt afgekoppeld van een nieuw aan te leggen aansluiting op het riool en wordt overwegend geïnfiltreerd in de bodem. Het huishoudelijk afvalwater zal op de riolering worden geloosd. Enkel schoon regenwater mag worden geïnfiltreerd. Infiltratie van afgekoppelde verhardingen zoals opritten, parkeerplaatsen en terrassen mag niet verontreinigd zijn met chemische bestrijdingsmiddelen, olie, agressieve reinigingsmiddelen of andere verontreinigende stoffen.

# **4.2 NATUUR**

## **4.2.1 Natuurbeschermingswet 1998 (Natura 2000) en de Vogel- en habitatrichtlijngebied**

De Vogel- en Habitatrichtlijn is bedoeld ter bescherming van bedreigde levensgemeenschappen van planten en dieren en bedreigde soorten van planten en dieren en hun leefgebieden. Voor wat betreft de soortenbescherming zijn de Vogel- en Habitatrichtlijn geïmplementeerd in de Flora- en faunawet. Ten aanzien van de gebiedsbescherming is het de bedoeling dat plannen en projecten eenduidig en integraal worden getoetst op hun invloed op de te beschermen natuurwaarden in deze Vogel- en Habitatrichtlijngebieden. Het dichtstbijzijnde Vogel- of Habitatrichtlijngebied betreft het Habitatrichtlijngebied Kempenland-West (NL 1000022). Dit gebied is gelegen op een afstand van circa 160 meter tot de dichtstbijzijnde Ruimte voor Ruimte-woning. Het Habitatrichtlijngebied is gelegen ten westen van het plangebied en hangt samen met de waterloop de Reusel. Navolgende figuur geeft een beeld van de ligging van het plangebied ten opzichte van het Habitatrichtlijngebied Kempenland-West.

Figuur 26. Habitatrichtlijngebied Kempenland-West ten opzichte van het plangebied

Het bouwvlak voor de intensieve veehouderij was gelegen op een afstand van circa 75 meter van dit Habitatrichtlijngebied. Met de beoogde herontwikkeling wordt een intensieve veehouderij met een ammoniakuitstoot van 3.378 kg per jaar gesaneerd. Hiermee vermindert de ammoniakdepositie op het Vogelrichtlijngebied. De bouw van de Ruimte voor Ruimte-woningen op een grotere afstand van het richtlijngebied dan de huidige veehouderijlocatie heeft geen externe werking op Vogel- en Habitatrichtlijngebieden en Natura 2000 gebieden. De landschappelijke- en natuurkwaliteiten in het gebied nemen toe door de aanleg van nieuwe natuur en de aanleg van een natuurpoel in een bloemrijk grasland. Er is dan ook geen sprake van een significant negatief effect op een Vogel- of Habitatrichtlijngebied.

## **4.2.2 Flora- en faunawet**

De Flora- en faunawet heeft tot doel in het wild levende planten en dieren te beschermen met het oog op de instandhouding van soorten. Om de instandhouding van de wettelijke beschermde soorten te waarborgen, moeten negatieve effecten op die instandhouding voorkomen worden. Welke soorten beschermd zijn, staat in de Flora- en faunawet en diverse besluiten en regelingen ter uitwerking daarvan. Beschermde soorten kunnen overal voorkomen. Bij de totstandkoming van een nieuw bestemmingsplan waarbij functies gewijzigd worden, moet worden voorkomen dat conflicten met Flora- en faunawet ontstaan en dient dus vooraf een beoordeling in het kader van de Flora- en faunawet plaats te vinden. Om te onderzoeken of dat er belangrijke soorten die bescherming behoeven in kader Flora- en faunawet in het plangebied voorkomen is door NIPA Milieutechniek bv een flora en fauna onderzoek uitgevoerd. Het onderzoeksrapport d.d. 5 juni 2014 met projectnummer 13786-versie 2 is als bijlage bij onderhavige toelichting gevoegd. Navolgende conclusies en aanbevelingen komen voort uit het onderzoeksrapport:

Op basis van de quickscan die is uitgevoerd ter plaatse van het perceel Beerseweg 2 te Diessen, kadastraal bekend onder de gemeente Hilvarenbeek, sectie Q, nummer 1168 en het perceel aan de Turkaaweg, kadastraal bekend onder gemeente Hilvarenbeek, sectie Q, nummer 1173 wordt geconcludeerd dat de voorgenomen ontwikkeling, een positief effect zal hebben op de flora en fauna. De plannen sluiten aan bij de ontwikkeling van de natuurvriendelijke oever van de Reusel en het nabij gelegen natuurgebied Turkaa. Op basis van de quickscan is een aanvullend of nader onderzoek naar de aanwezige flora en fauna, ons inziens, niet noodzakelijk. Voor de geplande activiteiten is geen ontheffingsaanvraag in het kader van de Flora- en faunawet noodzakelijk.

Geconcludeerd kan worden dat beschermde diersoorten van de soortgroepen flora, reptielen, amfibieën, vissen en insecten (ongewervelde) niet worden aangetast. De beoogde herontwikkeling zal met de sanering van het veehouderijbedrijf en de aanleg van nieuwe natuur slechts een positief effect hebben de eventueel aanwezige diersoorten. Ook het verstoren van boombewonende vleermuissoorten of het aantasten van vaste aanvliegroutes en/of foerageergebieden is met het behoud van alle bomen niet aan de orde.

In aanvulling op het onderzoeksrapport versie 1 d.d. oktober 2013 en de daaropvolgende beoordeling door Agel Adviseurs (d.d. februari 2014) heeft NIPA Milieutechniek b.v. (d.d. april 2014) aangegeven dat de beide locaties dermate gecultiveerd en geïsoleerd zijn van het Natura 2000 gebied dat de effectenindicator overbodig is. Soorten die in de natuurgebieden voorkomen zullen niet voorkomen op 2,5 kilometer afstand van deze gebieden. Hiervoor is de effectenindicator niet ontwikkeld.

Tevens is aangegeven dat tijdens het veldbezoek eveneens de bebouwing van binnen en van buiten is gecontroleerd, waarbij ook de dakconstructie is bekeken. Hierin zijn geen nesten waargenomen. Aanwezige bomen worden niet gekapt; er wordt enkel nieuwe natuur ontwikkeld, waaruit blijkt dat de natuurwaarden verhoogd worden door de beoogde herontwikkeling. Verwezen wordt hierbij naar onderhavige bestemmingsplantoelichting en het Inrichtingsplan waarbij de landschapsaspecten nader worden toegelicht.

# **4.3 ARCHEOLOGIE EN CULTUURHISTORIE**

# **4.3.1 Inleiding**

In 1992 is het Verdrag van Valletta door de landen van de Raad van Europa waaronder Nederland ondertekend. Dit verdrag verplicht de Europese overheden tot het beschermen van archeologisch bodemarchief. Hierbij wordt als uitgangspunt gehanteerd dat archeologie in situ bewaard moeten blijven. Dat wil zeggen, dat er naar gestreefd moet worden om de archeologische sporen op de locatie te behouden. Als dit niet mogelijk blijkt, bijvoorbeeld bij realisatie van bouwplannen, dan moeten archeologische bodemsporen in kaart worden gebracht door archeologisch onderzoek en indien nodig door middel van opgraving ex situ te worden bewaard.

Met de inwerkingtreding van de Wet op de archeologische monumentenzorg op 1 september 2007 zijn de uitgangspunten van het Verdrag van Malta verankerd in de Nederlandse wetgeving. Sinds de invoering van de Wet op de archeologische monumentenzorg en de daaruit voortvloeiende wijziging van de Monumentenwet hebben de gemeenten de plicht om bij het opstellen van bestemmingsplannen rekening te houden met het archeologisch erfgoed met als doel archeologische waarden te beschermen.

# **4.3.2 Archeologie**

Door RAAP is in 2012 een archeologische verwachtings- en beleidskaart opgesteld voor de gemeente Hilvarenbeek. In navolgende figuur is een uitsnede van de beleidskaart weergegeven ter plaatse van het plangebied.

Figuur 27. Uitsnede kaart met archeologische verwachtingswaarden

Het noordwesten van het plangebied kent de aanduiding 'archeologische vindplaats' en valt daar volgens de archeologische verwachtingswaardenkaart in categorie 3. Het westen van het plangebied kent gedeeltelijk de aanduiding 'hoge archeologische verwachting', met categorie 4. Het overige gedeelte van het plangebied kent de aanduiding 'middelhoge/onbekende archeologische verwachting' en valt daarmee in categorie 6.

Locaties met categorie 3 betreffen veelal bekende archeologische vindplaatsen waar archeologische resten reeds, in mindere of meerdere mate, zijn vastgesteld. De kans is dan ook groot dat bodemingrepen resulteren in aantasting van archeologische resten. In deze zones dienen bij voorkeur geen werkzaamheden verricht te worden die tot fysieke aantasting van de archeologische resten leiden. Indien ter plaatse werkzaamheden worden verricht met een oppervlakte groter dan 100 m², dient archeologisch onderzoek te worden uitgevoerd. Ter plaatse van categorie 4 wordt een hoge dichtheid aan archeologische resten verwacht. Er is dan ook een grote kans dat bodemingrepen resulteren in aantasting van archeologische resten. In deze gebieden dienen bij voorkeur geen werkzaamheden te worden uitgevoerd die tot fysieke aantasting van de verwacht archeologische resten leiden. De gemeente stelt voor deze gebieden een ondergrens van 500 m² waarbij archeologisch onderzoek noodzakelijk is. Bij locaties die vallen in de categorie 6 gaat het om grote gebieden waar op basis van landschappelijke kenmerken en reeds bekende archeologische vindplaatsen een middelhoge of onbekende dichtheid aan archeologische resten wordt verwacht. Gezien de verwachte lagere dichtheid aan archeologische resten bestaat er een minder grote kans op verstoring van archeologische resten. Ter plaatse wordt geen archeologisch onderzoek vereist indien sprake is van bodemingrepen met een oppervlakte kleiner dan 2.500 m².

Om te waarborgen dat op de gronden ter plaatse van de beoogde woningen geen archeologische waarden verloren gaan met de beoogde ontwikkeling is in dit bestemmingsplan een aantal dubbelbestemmingen opgenomen. Deze dubbelbestemmingen zijn overgenomen uit het bestemmingsplan "Buitengebied" van de gemeente Hilvarenbeek. Verankerd is hiermee dat geen bodemverstoringen plaatsvinden zonder dat verzekerd is dat geen archeologische waarden verloren gaan met de beoogde ontwikkeling.

Ter plaatse van het gekoppeld bouwvlak aan de Turkaaweg is in november 2011 door BAAC bv een archeologisch bureauonderzoek en inventariserend veldonderzoek uitgevoerd met behulp van boringen. Uit het veldonderzoek blijkt dat de bodem ter plekke tot diep is verstoord. Eventuele archeologische sporen zullen daardoor vernietigd zijn. BAAC bv stelt dat daarom vervolgonderzoek niet noodzakelijk wordt geacht. Het uitgevoerde archeologische onderzoek is als bijlage bij onderhavige toelichting gevoegd.

Door Monumentenhuis Brabant is de rapportage in januari 2014 beoordeeld. Ingestemd wordt met het door BAAC gegeven advies. Monumentenhuis Brabant adviseert tevens dat de onderzoekslocatie vrijgegeven kan worden voor de voorziene planontwikkeling en (bouw)vergunning kan worden verleend onder voorwaarde dat bij eventuele toevalsvondsten hiervan melding wordt gedaan conform artikel 53 van de herziene Monumentenwet. Derhalve wordt ter plaatse van deze locatie geen dubbelbestemming opgenomen.

In alle gevallen geldt overigens dat indien archeologische materialen en/of sporen aangetroffen worden, deze gemeld dienen te worden bij de gemeente Hilvarenbeek, conform Monumentenwet 1988, laatste wijzing van 1 september 2007, paragraaf 7, artikel 53 en verder.

## **4.3.3 Cultuurhistorie**

De omgeving van Diessen is op de Cultuurhistorische Waardenkaart aangeduid als gelegen in een cultuurhistorisch landschap. Dit betreft het archeologisch landschap "Dekzandeiland Moergestel-Hilvarenbeek" (ALS16). Dit landschap bestaat uit een licht glooiend dekzandeiland van Moergestel-Hilvarenbeek en de aangrenzende beekdalen van de Reusel, het Spruitenstroompje en de Hoogeindsche beek. Het rond Diessen gelegen complex met oude bouwlanden (waarbinnen ook het plangebied gelegen is) behoort ook tot dit landschap. Navolgende figuur geeft een uitsnede van deze Cultuurhistorische Waardenkaart weer, waarop het plangebied is aangeduid.

Figuur 28. Uitsnede Cultuurhistorische Waardenkaart, met daarop het plangebied aangeduid

Binnen het plangebied is het Rijksmonument aan Beerseweg 2 gelegen (monumentnummer 518928). Deze boerderij is als variant op de traditionele langgevelboerderij gebouwd in 1941. Bij aanwijziging van de boerderij als Rijksmonument is de volgende beschrijving van de boerderij opgenomen: "De gevels van de boerderij op rechthoekige plattegrond zijn opgetrokken uit machinale baksteen met decoratieve rollaag bij de plint. Op het samengestelde wolfdak ligt riet, de voet is van rode verbeterde Hollandse dakpannen. Het dak is aan de achterkant en rechts lager. De gevel is links uitgebouwd met een laag bakstenen muurtje onder ezelsrug. Van links naar rechts is er eerst het stalgedeelte met gelijkmatig geplaatste muuropeningen. Het heeft twee getoogde zesruits stalramen, korfbogige staldeuren en nog twee getoogde zesruits stalramen. Hierna volgt het woongedeelte, waarvan het asymmetrische dak rechts iets is ingezwenkt. Het dak staat haaks op dat van de stal en heeft een hogere nok. Op de kruising is een brede taps toelopende schoorsteen gemetseld. Op de begane grond is er links een samengesteld raam en rechts een klepraam, beide onder een spaarboog. Daar tussen bevindt zich de voordeur. Deze wordt geaccentueerd door twee bakstenen paaltjes die met gebogen ijzeren stangen met de gevel verbonden zijn. De semiopgeklampte deur is voorzien van een rond raampje met sierijzer en een segmentvormige bovenzijde. Het bovenlicht heeft twee deelroeden onder de afsluitende strek. Hierboven is in sierankers: "A. D. 1941" aangegeven. Op de etage bevinden zich twee tweeruits vensters. In de rechter gevel zijn twee klepvensters geplaatst. In de rieten kap bevinden zich twee halfronde

dakkapellen met kleine roedenverdeling. In de linker gevel bevinden zich vier getoogde zesruits stalvensters en hier boven een getoogd hooiluik. De rieten kap hier boven volgt de getoogde vorm."

De reden voor aanwijzing van het Rijksmonument is hierna opgenomen: "De Wederopbouwboerderij is van algemeen belang. Het gebouw heeft cultuurhistorisch belang als voorbeeld van de sociaaleconomische ontwikkeling van de landbouw, het is tevens van belang als vroeg voorbeeld van het herstel van oorlogsschade in de beginjaren van de Tweede Wereldoorlog en als voorbeeld van de typologische ontwikkeling van de boerderij. Architectuurhistorisch is het pand van belang vanwege de ornamentiek en de wijze waarop wordt teruggegrepen op het traditionele streekeigen boerderijtype om de inpassing in het dorpsbeeld te bewerkstelligen. De boerderij is belangrijk vanwege de gaafheid en is als vroeg voorbeeld van een Wederopbouwboerderij zeldzaam."

Door Schamp Bouwkundig Advies is een historische verkenning uitgevoerd, waarbij de waardenstelling van het pand is bepaald met het oog op de mogelijkheden voor boerderijsplitsing. Navolgende aanbevelingen komen voort uit het onderzoek:

- De bouwmassa van het gebouw handhaven zoals die nu is.
- Het raam links van de voordeur t.z.t. in oorspronkelijke staat terugbrengen.
- De langsdeelschuur zo bouwen dat de grote deeldeuren in het verlengde liggen van de inrit. Dit is historisch gezien de meest logische situering bij een boerderij.
- De boerderij absoluut nooit splitsen. Dit zal, gezien vanaf de straatzijde, het open karakter van het woongedeelte tegenover het gesloten karakter van het bedrijfsgedeelte teniet doen.
- De aanplant van de boerderij in de toekomst realiseren door middel van een hoogstamfruitboomgaard.

Het onderzoek 'Bouwhistorische verkenning met waardenstelling en aanbeveling Boerderij Beerseweg 2 Diessen' door Schamp Bouwkundig Advies, d.d. 25 januari 2016, is als bijlage bij onderhavige toelichting gevoegd.

De bedrijfswoning aan de Beerseweg 2 betreft een Rijksmonument. Dit Rijksmonument blijft als burgerwoning behouden. Ter versterking van deze woning wordt een Vlaamse schuur opgericht als bijgebouw bij de burgerwoning. Met de beoogde ontwikkeling blijven cultuurhistorische waarden behouden en worden versterkt. Het is ongewenst om het Rijksmonument te splitsen in twee wooneenheden (bron: Schamp Bouwkundig Advies). In verband met het behoud van het Rijksmonument wordt ten oosten hiervan dan ook een nieuwe woning gerealiseerd. Deze nieuwe woning zal in stijl worden gebouwd, waarmee het geen afbreuk doet aan het Rijksmonument. Om te voorkomen dat in de toekomst alsnog splitsing plaatsvindt is de splitsingsmogelijkheid voor dit monument in onderhavig bestemmingsplan verwijderd.

# **4.4 GEURHINDER**

## **4.4.1 Inleiding**

De Wet geurhinder en veehouderij vormt vanaf 1 januari 2007 het toetsingskader voor vergunningverlening, als het gaat om geurhinder vanwege dierverblijven van veehouderijen. De Wet geurhinder en veehouderij geeft onder andere normen voor de voorgrondbelasting die een

veehouderij mag veroorzaken op een geurgevoelig object (bijvoorbeeld een woning). De voorgrondbelasting is de individuele belasting van een veehouderij op een geurgevoelig object. Voor de geurbelasting voor geurgevoelige objecten gelden wettelijke geurnormen. Voor een concentratiegebied geldt een maximale geurbelasting van 3 odour units per kubieke meter lucht binnen de bebouwde kom en 14 odour units per kubieke meter lucht buiten de bebouwde kom. De gemeente Hilvarenbeek heeft in aanvulling op de Wet geurhinder en veehouderij de "Verordening geurhinder en veehouderij" opgesteld. Het plangebied is in de gemeentelijke verordening aangewezen als gelegen in een 'Invloedsgebied extensiveringsgebied met primaat wonen'. Binnen het invloedsgebied heeft de gemeente Hilvarenbeek een norm vastgesteld van 7 oue/m³.

De Wet geurhinder en veehouderij heeft tot doel het beschermen van mens en milieu tegen de negatieve effecten van de geurbelasting, als gevolg van emissies door bedrijven. Ook wordt aan de hand van deze wet beoordeeld of de bouw van de Ruimte voor Ruimte-woningen in het plangebied geen belemmeringen vormt voor de omliggende agrarische bedrijven.

In de omgeving van het plangebied (500 meter) is een aantal veehouderijen gelegen, te weten de veehouderijen gelegen aan Beerseweg 3, Beerseweg 6, Emmerseweg 3, Turkaaweg 2, Turkaaweg 4, Laarstraat 16 en Laarstraat 18. Navolgende figuur geeft een beeld van veehouderijen in de omgeving van het plangebied.

Figuur 29. Veehouderijen in de omgeving van het plangebied

Op deze veehouderijen zijn navolgende vergunningen verleend:

|             | Beschikkingsdatum: 31-10-2012<br>RAV-tabelversie: RAV 2011-2<br>Stalgroepen                                    |             |                   |                 |                             |                 |                                |         |     |                                |              |
|-------------|----------------------------------------------------------------------------------------------------------------|-------------|-------------------|-----------------|-----------------------------|-----------------|--------------------------------|---------|-----|--------------------------------|--------------|
| Dier<br>cat | Omschrijving                                                                                                   | RAV<br>code | 2e<br>RAV<br>code | Emissie<br>punt | NH3fac<br>(kq/ir/<br>dierpl | Aanta<br>dieren | NH3<br>emis MVE NGE<br>(kq/jr) |         |     | Geur<br>Emis<br>(Ou/s) (kg/jr) | PM10<br>Emis |
| A2          | zoogkoeien ouder dan 2 jaar                                                                                    | A2          |                   | bedrijf         | 5,30                        | 5               | 27                             | O       | 1   | 0                              | O            |
|             | D1.2 kraamzeugen (incl. biggen tot spenen)                                                                     | D1.2.5      |                   | bedrijf         | 3,20                        | 40              | 128                            | 17      | 10  | 1116                           | 6            |
|             | D1.3 quste en dragende zeugen                                                                                  | D1.3.11     |                   | bedrijf         | 0,21                        | 480             | 101                            | 114     | 125 | 6288                           | 54           |
|             | D1.3 guste en dragende zeugen                                                                                  | D1.3.100    |                   | bedrijf         | 4,20                        | 120             | 504                            | 40      | 31  | 2244                           | 21           |
|             | D1.3 quste en dragende zeugen                                                                                  | D1.3.1      |                   | bedrijf         | 2,40                        | 20              | 48                             | 5       | 5   | 374                            | 4            |
| D2.         | dekberen, 7 maanden en ouder                                                                                   | D2.100      |                   | bedrijf         | 5,50                        | 1               | 6                              | 1       | 0   | 18,70                          | O            |
| D3.         | vleesvarkens, opfokberen van ca. 25 kg tot 7 maanden, opfokzeugen van<br>ca. 25 kq tot eerste dekking          | D3.2.15.4.1 |                   | bedrijf         | 0,38                        | 480             |                                | 182 343 | 21  | 2784                           | 15           |
| D3.         | vleesvarkens, opfokberen van ca. 25 kg tot 7 maanden, opfokzeugen van<br>ca. 25 kq tot eerste dekking          | D3.100.2    |                   | bedrijf         | 3,50                        | 18              | 63                             | 18      | 1   | 414                            | 3            |
| D3.         | vleesvarkens, opfokberen van ca. 25 kg tot 7 maanden, opfokzeugen van 03.100.1<br>ca. 25 kq tot eerste dekking |             |                   | bedrijf         | 2,50                        | 240             |                                | 600 240 | 10  | 5520                           | 37           |
|             |                                                                                                                |             |                   |                 | Totalen                     | 1404            |                                |         |     | 1659 778 204 18758,70          | 140          |
|             |                                                                                                                |             |                   |                 |                             |                 |                                |         |     | Sluit venster                  |              |

|             | Beschikkingsdatum: 29-03-2011<br>RAV-tabelversie: RAV 2010-1 |             |                |                 |                              |                  |                        |     |            |                        |                         |
|-------------|--------------------------------------------------------------|-------------|----------------|-----------------|------------------------------|------------------|------------------------|-----|------------|------------------------|-------------------------|
| Stalgroepen |                                                              |             |                |                 |                              |                  |                        |     |            |                        |                         |
| Dier<br>cat | Omschrijving                                                 | RAV<br>code | 2e RAV<br>code | Emissie<br>punt | NH3fac<br>(kg/jr/<br>dierpl) | Aantal<br>dieren | NH3<br>emis<br>(kg/jr) | MVE | NGE<br>tot | Geur<br>Emis<br>(Ou/s) | PM10<br>Emis<br>(kg/jr) |
| ES          | vleeskuikens                                                 | E5.6        |                | bedrijf         | 0,0370                       | 34500            | 1277                   | 345 | 45         | 8280                   | 759                     |
|             |                                                              |             |                |                 | Totalen                      | 34500            | 1277                   | 345 | 45         | 8280                   | 759                     |
|             |                                                              |             |                |                 |                              |                  |                        |     |            |                        | Sluit venster           |

|             | Beschikkingsdatum: 27-01-1987<br>RAV-tabelversie: Tabel 1996-2                                        |                     |         |         |     |                           |    |                                |              |
|-------------|-------------------------------------------------------------------------------------------------------|---------------------|---------|---------|-----|---------------------------|----|--------------------------------|--------------|
|             | Stalgroepen                                                                                           |                     |         |         |     |                           |    |                                |              |
| Dier<br>cat | Omschrijving                                                                                          | RAV<br>code<br>code | Dunt    | NH3fa   |     | NH3<br>emis MV<br>(kg/jr) |    | Geur<br>Emis<br>(Ou/s) (kq/ir) | PM10<br>Emis |
| D3.         | vleesvarkens, opfokberen van ca. 25 kg tot 7 maanden, opfokzeugen van ca. 25 kg<br>tot eerste dekking | D3.1                | bedrijf | 3       | 610 | 1830 610                  | 27 | 14030                          | 93           |
|             |                                                                                                       |                     |         | Totalen | 610 | 1830 610                  |    | 27 14030                       | 93           |
|             |                                                                                                       |                     |         |         |     |                           |    | Sluit venster                  |              |

|             | Stalgroepen                  |             |                |                 |                              |                  |                        |     |            |                        |                         |
|-------------|------------------------------|-------------|----------------|-----------------|------------------------------|------------------|------------------------|-----|------------|------------------------|-------------------------|
| Dier<br>cat | Omschrijving                 | RAV<br>code | 2e RAV<br>code | Emissie<br>punt | NH3fac<br>(kg/jr/<br>dierpl) | Aantal<br>dieren | NH3<br>emis<br>(kg/jr) | MVE | NGE<br>tot | Geur<br>Emis<br>(Ou/s) | PM10<br>Emis<br>(kg/jr) |
| ID2.        | dekberen, 7 maanden en ouder | D2.4        |                | bedrijf         | 5,50                         |                  | 6                      |     | 0          | 18,70                  | O                       |
|             |                              |             |                |                 | Totalen                      | 1                | 6                      | 11  | 0          | 18,70                  | 0                       |

|             | Beschikkingsdatum: 26-11-2001<br>RAV-tabelversie: Tabel 2000-2 |             |                |                 |                              |                  |                        |     |            |                        |                         |
|-------------|----------------------------------------------------------------|-------------|----------------|-----------------|------------------------------|------------------|------------------------|-----|------------|------------------------|-------------------------|
|             | Stalgroepen                                                    |             |                |                 |                              |                  |                        |     |            |                        |                         |
| Dier<br>cat | Omschrijving                                                   | RAV<br>code | 2e RAV<br>code | Emissie<br>punt | NH3fac<br>(kg/jr/<br>dierpl) | Aantal<br>dieren | NH3<br>emis<br>(kg/jr) | MVE | NGE<br>tot | Geur<br>Emis<br>(Ou/s) | PM10<br>Emis<br>(kg/jr) |
| A1          | melk- en kalfkoeien ouder dan 2 jaar                           | A1.6        |                | bedrijf         | 8,80                         | 85               | 748                    | 0   | 102        | 0                      | 10                      |
| АЗ          | vrouwelijk jongvee tot 2 jaar                                  | A3          |                | bedrijf         | 3,90                         | 43               | 168                    | 0   | 11         | 0                      | 2                       |
|             |                                                                |             |                |                 | Totalen                      | 128              | 916                    | 0   | 113        | 0                      | 12                      |
|             |                                                                |             |                |                 |                              |                  |                        |     |            | Sluit venster          |                         |

|             | Beschikkingsdatum: 16-11-2004<br>RAV-tabelversie: RAV 2004-1             |                                 |         |         |        |                         |    |    |                              |               |
|-------------|--------------------------------------------------------------------------|---------------------------------|---------|---------|--------|-------------------------|----|----|------------------------------|---------------|
|             | Stalgroepen                                                              |                                 |         |         |        |                         |    |    |                              |               |
| Dien<br>cat | Omschrijving                                                             | RAV 2e RAV Emissie<br>code code | punt    | NH3fac  | dierer | NH3<br>emis N<br>kq/ir) |    |    | Geur<br>Emis<br>Ou/s) (kq/jr | PM10<br>Emis/ |
| A4          | vleeskalveren van 0 tot 8 maanden                                        | A4.2                            | bedrijf | 2,50    | 30     | 75                      | 30 | ব  | 1068                         |               |
| A7          | fokstieren en overig rundvee ouder dan 2 jaar                            | A7                              | bedrijf | 9,50    | 20     | 190                     | 0  | 12 | 0                            | ന             |
| Аб.         | vleesstieren en overig vleesvee van 6 tot 24 maanden(roodvleesproductie) | A6                              | bedrijf | 7,20    | 65     | 468                     | 65 | 11 | 2314                         | 11            |
|             |                                                                          |                                 |         | Totalen | 115    | 733                     | 95 | 27 | 3382                         | 15            |

|             | Beschikkingsdatum: 18-08-1992<br>RAV-tabelversie: Tabel 1996-2<br>Stalgroepen |             |                |                 |                              |                  |                        |     |            |                        |                         |
|-------------|-------------------------------------------------------------------------------|-------------|----------------|-----------------|------------------------------|------------------|------------------------|-----|------------|------------------------|-------------------------|
| Dier<br>cat | Omschrijving                                                                  | RAV<br>code | 2e RAV<br>code | Emissie<br>punt | NH3fac<br>(kg/jr/<br>dierpl) | Aantal<br>dieren | NH3<br>emis<br>(kg/jr) | MVE | NGE<br>tot | Geur<br>Emis<br>(Ou/s) | PM10<br>Emis<br>(kg/jr) |
| D1.1        | biggenopfok (gespeende biggen)                                                | D1.1.8      |                | bedrijf         | 0,60                         | 660              | 396                    | 60  | 29         | 5148                   | 49                      |
| D1.2        | kraamzeugen (incl. biggen tot spenen)                                         | D1.2.9      |                | bedrijf         | 8,30                         | 50               | 415                    | 33  | 13         | 1395                   | 8                       |
| D1.3        | guste en dragende zeugen                                                      | D1.3.5      |                | bedrijf         | 4,20                         | 150              | 630                    | 50  | 39         | 2805                   | 26                      |
| D2.         | dekberen, 7 maanden en ouder                                                  | D2          |                | bedrijf         | 5,50                         | 1                | 6                      | 1   | 0          | 18,70                  | O                       |
|             |                                                                               |             |                |                 | Totalen                      | 861              | 1447                   | 144 | 81         | 9366,70                | 83                      |
|             |                                                                               |             |                |                 |                              |                  |                        |     |            | Sluit venster          |                         |

Figuur 30. Vergunningen omliggende veehouderijen (Bron: Web BVB)

## **4.4.2 Voorgrondbelasting**

Met de voorgrondbelasting wordt de geurbelasting van een individuele veehouderij bedoeld en wel van die veehouderij welke de meeste geur op het geurgevoelige object veroorzaakt, hetzij omdat het een grote veehouderij betreft, hetzij omdat de veehouderij dicht bij het geurgevoelige object is gelegen.

Op de veehouderij aan Laarstraat 18 worden dieren gehouden waarvoor geen geuremissiefactor is vastgesteld. Voor deze veehouderij dient een afstand van minimaal 50 meter aangehouden dient te worden tot een geurgevoelig object. De veehouderij aan Laarstraat 18 is gelegen op een afstand van meer dan 400 meter tot de beoogde woningen binnen het plangebied en vormt daarmee geen belemmering voor de beoogde herontwikkeling.

Op de overige veehouderijen in de omgeving van het plangebied worden dieren gehouden waarvoor wel een geuremissie is vastgesteld. Derhalve dient voor deze veehouderijen de voorgrondbelasting te worden berekend. Met behulp van het programma V- stacks-Vergunning is de geurhinder van de individuele bedrijven op het plangebied berekend. In navolgende figuur zijn de XY-coördinaten weergegeven van de geurgevoelige locaties.

Figuur 31. Geurgevoelige locaties

#### Navolgend is een samenvatting van de berekeningen weergegeven.

|                            | Beerseweg 3 | Beerseweg 6 | Emmerseweg 3 | Laarstraat 16 | Turkaaweg 2 | Turkaaweg 4 |
|----------------------------|-------------|-------------|--------------|---------------|-------------|-------------|
| x-coördinaat               | 141 412     | 141 127     | 141 237      | 140 592       | 140 984     | 140 889     |
| y-coördinaat               | 387 558     | 387 552     | 388 007      | 387 996       | 387 371     | 387 169     |
| geuremissie                | 18.759      | 8.280       | 14.030       | 18,70         | 3.382       | 9.367       |
| hoogste voorgrondbelasting | 1,6         | 6,5         | 1,1          | 0,0           | 2,3         | 1,2         |

Figuur 32. Samenvatting voorgrondberekeningen

Uit de berekening blijkt dat de veehouderij aan Beerseweg 6 de hoogste geurbelasting op het plangebied heeft en derhalve de dominante veehouderij is. Navolgend is de geurberekening van de voorgrondbelasting van de veehouderij aan Beerseweg 6 ten opzichte van de beoogde woonbestemmingen binnen het plangebied weergegeven.

#### **Brongegevens:**

| Volgnr. | BronID      | X-coord. | Y-coord. | EP Hoogte | Gem.geb. hoogte | EP Diam. | EP Uittr. snelh. | E-Aanvraag |
|---------|-------------|----------|----------|-----------|-----------------|----------|------------------|------------|
| 1       | Beerseweg 6 | 141 127  | 387 552  | 6,0       | 6,0             | 0,50     | 4,00             | 8 280      |

| Volgnummer | GGLID | Xcoordinaat | Ycoordinaat | Geurnorm | Geurbelasting |
|------------|-------|-------------|-------------|----------|---------------|
| 2          | 1     | 140 923     | 387 707     | 7,0      | 1,5           |
| 3          | 2     | 140 906     | 387 657     | 7,0      | 1,3           |
| 4          | 3     | 140 999     | 387 625     | 7,0      | 3,1           |
| 5          | 4     | 141 012     | 387 666     | 7,0      | 2,8           |
| 6          | 5     | 140 976     | 387 614     | 7,0      | 1,7           |
| 7          | 6     | 140 949     | 387 536     | 7,0      | 2,0           |
| 8          | 7     | 141 001     | 387 525     | 7,0      | 3,1           |
| 9          | 8     | 141 016     | 387 601     | 7,0      | 3,5           |
| 10         | 9     | 141 011     | 387 500     | 7,0      | 4,0           |
| 11         | 10    | 141 009     | 387 475     | 7,0      | 3,4           |
| 12         | 11    | 141 066     | 387 495     | 7,0      | 6,5           |
| 13         | 12    | 141 063     | 387 464     | 7,0      | 4,7           |

### **Geur gevoelige locaties:**

Figuur 33. Voorgrondbelasting vanaf Beerseweg 6

Aangezien de voorgrondbelasting binnen het plangebied de geurnorm van 7 oue/m³ niet overschrijdt, is herontwikkeling van het plangebied naar woningbouw in het kader van de voorgrondbelasting geen bezwaar.

## **4.4.3 Achtergrondbelasting**

De geurbelasting van meerdere intensieve veehouderijen in de omgeving vormt de achtergrondbelasting. De achtergrondbelasting bepaalt het leefklimaat op een locatie. Ten behoeve van de beoogde herontwikkeling is met behulp van het programma V-stacks Gebied een berekening van de achtergrondbelasting uitgevoerd. Voor de berekening van de achtergrondbelasting dienen alle veehouderijen in een straal van 2 kilometer te worden meegenomen. Derhalve zijn voor de alle veehouderijen in de gemeente Hilvarenbeek ingevoerd. De invoergegevens van deze bedrijven voor het programma V-Stacks Gebied zijn afkomstig uit de database van het Bestand Veehouderijbedrijven van de provincie Noord-Brabant. De invoergegevens van deze bedrijven zijn als bijlage bij onderhavige toelichting gevoegd. De resultaten van de geurhinderberekening van de achtergrondbelasting zijn navolgend weergegeven.

Berekende ruwheid: 0,31 m Meteo station: Eindhoven Rekenuren: 25 % Rasterpunt linksonder x: 139 765 m Rasterpunt linksonder y: 387 020 m Gebied lengte (x): 2000 m , Aantal gridpunten: 50 Gebied breedte (y): 2000 m , Aantal gridpunten: 50

Navolgende figuren geven een beeld van de berekening van de achtergrondbelasting.

| Cumulatieve geurbelasting op receptorpunten, zoals berekend |        |        |                       |  |  |  |  |
|-------------------------------------------------------------|--------|--------|-----------------------|--|--|--|--|
| RecepID                                                     | X-coor | Y-coor | Geurbelasting [OU/m3] |  |  |  |  |
| 1001                                                        | 140923 | 387707 | 7,132                 |  |  |  |  |
| 1002                                                        | 140906 | 387657 | 6,836                 |  |  |  |  |
| 1003                                                        | 141007 | 387669 | 9,123                 |  |  |  |  |
| 1004                                                        | 140991 | 387628 | 8,446                 |  |  |  |  |
| 1005                                                        | 140952 | 387581 | 7,282                 |  |  |  |  |
| 1006                                                        | 140943 | 387506 | 6,456                 |  |  |  |  |
| 1007                                                        | 141007 | 387574 | 8,976                 |  |  |  |  |
| 1008                                                        | 140999 | 387500 | 7,28                  |  |  |  |  |
| 1009                                                        | 141011 | 387500 | 7,47                  |  |  |  |  |
| 1010                                                        | 141009 | 387475 | 7,122                 |  |  |  |  |
| 1011                                                        | 141066 | 387495 | 9,182                 |  |  |  |  |
| 1012                                                        | 141063 | 387464 | 8,177                 |  |  |  |  |

Afbeelding 34. Berekening achtergrondbelasting op woningen binnen het plangebied

Figuur 35. Achtergrondbelasting

Door de gemeente Hilvarenbeek is op 12 november 2013 de 'Evaluatie geurgebiedsvisie en – verordening Wet geurhinder en veehouderij' vastgesteld. In de rapportage is op grond van de gegevens over geurbelasting en hinder een vertaling gemaakt naar streefwaarden voor een aanvaardbaar woon- en leefklimaat voor de achtergrondbelasting per gebied. In navolgende tabel wordt de streefwaarde per gebied in de gemeente Hilvarenbeek weergegeven.

| Gebied        | Achtergrondbelasting in odour units (ou/m²), percentage geurhinder, milieukwaliteit |             |                      |           |              |                      |       |                   |                      |      |               |                      |
|---------------|-------------------------------------------------------------------------------------|-------------|----------------------|-----------|--------------|----------------------|-------|-------------------|----------------------|------|---------------|----------------------|
|               | optimaal +                                                                          |             | optimaal             |           | aanvaardbaar |                      |       | niet aanvaardbaar |                      |      |               |                      |
|               | QUI                                                                                 | hinder<br>% | milieu-<br>kwaliteit | ou        | hinder<br>96 | milieu-<br>kwaliteit | ou    | hinder<br>96      | milieu-<br>kwaliteit | ou   | hinder<br>1/0 | milieu-<br>kwaliteit |
| Woonkernen    | 0-3                                                                                 | 0-5         | zeer<br>goed         | 3-6       | 5-8          | goed                 | 6-10  | 8-12              | goed-<br>redelijk    | >10  | >12           | redelijk 中<br>slecht |
| Kernrandzones | 0-6                                                                                 | 0-8         | goed                 | 6-10      | 8-12         | goed-<br>redelijk    | 10-14 | 12-16             | goed-<br>redelijk    | > 14 | >16           | matig 中<br>slecht    |
| Buitengebied  | 0-10                                                                                | 0-12        | redelijk             | 10-<br>14 | 12-16        | redelijk-<br>matig   | 14-20 | 16-20             | matiq                | >20  | >20           | matig 中<br>slecht    |

Afbeelding 36. Bron: Evaluatie geurgebiedsvisie en –verordening Wet geurhinder en veehouderij (november 2013)

Uit de berekening voor de achtergrondbelasting blijkt dat de achtergrondbelasting binnen het plangebied tussen de 6,4 en 9,2 oue/m³ bedraagt. Met een achtergrondbelasting tussen 6,4 en 9,2 oue/m³ in een kernrandzone binnen de gemeente Hilvarenbeek is daarmee sprake van een 'optimaal' woon- en leefklimaat.

## **4.4.4 Ontwikkelingsmogelijkheden omliggende veehouderijen**

De omliggende veehouderijen mogen geen belemmerende werking hebben op de beoogde ontwikkeling. Tevens moet een goed leefklimaat gewaarborgd kunnen worden. Daarnaast mogen de beoogde Ruimte voor Ruimte-woningen ook geen belemmerende werking hebben op de toekomstige ontwikkelingsmogelijkheden van omliggende bedrijven.

Door de ligging binnen de groenblauwe mantel en de aanduiding 'beperkingen veehouderij' zoals gesteld in de Verordening ruimte 2014 en eveneens de door de gemeente vastgestelde aanduiding 'beperkingen veehouderij' en door de ligging binnen de kernrandzone, kent de veehouderij aan Turkaaweg 2 thans geen ontwikkelingsmogelijkheden. De veehouderij aan Turkaaweg 2 wordt op basis van het vigerende beleid dan ook reeds belemmerd in de ontwikkelingsmogelijkheden, waardoor herontwikkeling van het plangebied geen belemmerende factor veroorzaakt. Ook de veehouderij Beerseweg 6 is gelegen binnen de kernrandzone op korte afstand van de kern Diessen, waarmee geen uitbreidingsmogelijkheden meer bestaan voor het bedrijf. Door de aanwezigheid van enkele burgerwoningen tussen de overige veehouderijen en de beoogde Ruimte voor Ruimtewoningen ter plaatse van het plangebied worden deze veehouderijen al belemmerd in hun ontwikkelingsmogelijkheden. Door de beoogde herontwikkeling worden derhalve geen veehouderijen beknot in hun ontwikkelingsmogelijkheden.

## **4.5 GELUID**

Ingevolge de Wet geluidhinder moet de geluidbelasting vanwege een weg worden bepaald door middel van een akoestisch onderzoek. Niet alleen wordt hiermee uitsluitsel verkregen over de te verwachten geluidsbelasting over 10 jaar, maar ook of en met welke planologische maatregelen eventueel nog wel kan worden voldaan aan de voorkeursgrenswaarde.

Door Tritium Advies is ten behoeve van de beoogde herontwikkeling een akoestisch onderzoek wegverkeerslawaai uitgevoerd. Deze onderzoeksrapportage d.d. 7 april 2014 met documentnummer 1304/092/RV-01 is als bijlage bij onderhavige toelichting gevoegd. De samenvatting en conclusie van dit onderzoek is navolgend weergegeven:

In opdracht van de heer Heuvelmans is een akoestisch onderzoek wegverkeerslawaai uitgevoerd ten behoeve van de herontwikkeling van de locatie Beerseweg/Turkaaweg te Diessen. De herontwikkeling vindt plaats in het kader van de provinciale regeling Ruimte voor Ruimte. In samenhang hiermee wordt het intensieve veehouderijbedrijf aan Beerseweg 2 en Turkaaweg ong. gesaneerd. Bovendien wordt het akkerbouwbedrijf aan Beerseweg 2 inclusief bedrijfswoning verplaatst naar de locatie Turkaaweg ong. en worden de natuur- en landschapswaarden versterkt door de aanleg van nieuwe natuur. De huidige bedrijfswoning (Beerseweg 2) wordt hierbij omgezet naar een burgerwoning.

De ruimtelijke ontwikkeling bestaat uit de realisatie van vier nieuwe burgerwoningen en één bedrijfswoning. Eén burgerwoning is binnen de bebouwde kom en aan de Beerseweg gelegen. De overige woningen zijn buiten de komgrens aan de Turkaaweg gelegen. De omzetting van de agrarische bedrijfswoning naar een burgerwoning wordt via het bestemmingsplan gerealiseerd. Derhalve wordt deze woning niet meegenomen in onderhavig onderzoek.

Het plan is gelegen binnen de geluidzone van de wegen Beerseweg (N395), Turkaaweg en Emmerseweg.

Voor de wegen Emmerseweg en Turkaaweg geldt dat de geluidbelasting ten gevolge van het wegverkeer op deze wegen de voorkeursgrenswaarde van 48 dB op geen enkele gevel van de nieuw te realiseren woningen overschrijdt.

Voor de Beerseweg geldt dat de geluidbelasting uitsluitend op de gevels van de aan deze weg nieuw te bouwen burgerwoning de voorkeursgrenswaarde van 48 dB overschrijdt. De maximale ontheffingswaarde van 63 dB voor nieuwbouw in stedelijk gebied wordt echter nergens overschreden. Derhalve is het mogelijk om een beschikking hogere grenswaarde aan te vragen bij de gemeente indien er overwegende bezwaren zijn de geluidbelasting door overdrachts- en bronmaatregelen terug te brengen.

Het aanleggen van een geluidwal of geluidscherm (overdrachtsmaatregelen) gericht op het terugbrengen van de geluidbelasting ten gevolge van het wegverkeer tot de hoogst toelaatbare geluidbelasting ontmoet in de onderhavige situatie overwegende bezwaren van stedenbouwkundige en landschappelijke aard. Voor het vergroten van de afstand tussen geluidbron en ontvanger geldt dat deze maatregel niet doelmatig is. Bij het oprichten van de woning op de grens van het bouwvlak wordt de voorkeursgrenswaarde namelijk nog met circa 3 dB overschreden.

Voor het toepassen van een stiller wegdek (bronmaatregel) geldt dat deze maatregel overwegende bezwaren van financiële aard ontmoet. Het is vanuit financieel oogpunt namelijk niet realistisch dat het bouwplan de extra kosten van circa € 300,- per strekkende meter die dit met zich meebrengt kan dragen. Deze maatregel is bovendien niet doelmatig aangezien de voorkeursgrenswaarde dan nog ruimschoots wordt overschreden. Derhalve wordt onderbouwd verzocht hogere grenswaarde te verlenen conform artikel 110a, lid 5 van de Wet geluidhinder.

Ter bepaling van de geluidwering van de gevel (Bouwbesluit 2012) dient de gecumuleerde geluidbelasting te worden berekend. Hiertoe mag geen correctie artikel 110g Wgh worden toegepast. Aangezien de cumulatieve geluidbelasting voor de nieuwe woning aan de Beerseweg hoger is dan 53 dB dient er een nader onderzoek te worden uitgevoerd ter bepaling van de geluidwering van de gevel. Bij toepassing van de juiste geluidwerende materialen en maatregelen (conform een nader onderzoek) is vervolgens een binnenniveau van 33 dB gewaarborgd en is er te allen tijde sprake van een goed woon- en leefklimaat.

Bovendien blijkt uit het akoestisch onderzoek dat alle woningen beschikken over een geluidluwe gevel danwel buitenruimte.

Het onderzoek ter bepaling van de geluidwering van de gevel behoort als bijlage bij de aanvraag om omgevingsvergunning voor de activiteit bouwen voor de nieuwe woningen.

# **4.6 LUCHTKWALITEIT**

Op 15 november 2007 is de Wet luchtkwaliteit in werking getreden. Deze wet implementeert de Europese kaderrichtlijn luchtkwaliteit en de vier dochterrichtlijnen. Het doel van de Wet luchtkwaliteit is het verbeteren van de luchtkwaliteit, zodat in het jaar 2015 voldaan wordt aan de Europese eisen en zodat huidige belemmeringen verdwijnen. De Wet luchtkwaliteit voorziet onder meer in een gebiedsgerichte aanpak van de luchtkwaliteit via het Nationaal Samenwerkingsprogramma Luchtkwaliteit. De programma-aanpak zorgt voor een flexibele koppeling tussen ruimtelijke activiteiten en milieugevolgen. Van bepaalde projecten met getalsmatige grenzen is vastgesteld dat deze "niet in betekende mate" (NIBM) bijdragen aan de luchtverontreiniging als de 3% grens niet wordt overschreden. De 3% grens is gedefinieerd als 3% van de grenswaarde voor de jaargemiddelde concentratie van fijn stof (PM10) of stikstofdioxide (NO2). Dit komt overeen met 0,4 microgram/m3 voor zowel fijn stof als stikstofdioxide.

In de "Regeling niet in betekende mate bijdragen (luchtkwaliteitseisen)" wordt aangegeven, ook voor de 3% grens, op welke manier snel kan worden vastgesteld of de bijdrage van een nieuwbouwproject op de luchtkwaliteit valt onder de term "niet in betekende mate". Aangezien het plan de bouw van slechts vijf nieuwe woningen mogelijk maakt, kan worden gesteld dat dit plan onder het begrip "niet in betekende mate" valt en de luchtkwaliteit niet verder hoeft te worden onderzocht in het kader van de Wet luchtkwaliteit. Daarnaast wordt binnen het plangebied een intensieve veehouderij gesaneerd. Hiermee verdwijnt een fijnstofemissie van 181 kg per jaar. Dit heeft een positief effect op de luchtkwaliteit.

# **4.7 BODEMKWALITEIT**

De doelstelling van het bodemonderzoek is het vaststellen van de kwaliteit van de bodem met het oog op het voorgenomen gebruik, te weten woningbouw. De opzet van het onderzoek is gebaseerd op de Nederlandse norm "Onderzoeksstrategie bij verkennend onderzoek" (NEN 5740, januari 2009). Door Lankelma Geotechniek Zuid B.V. is in oktober 2013 ter plaatse van het plangebied een verkennend bodemonderzoek uitgevoerd. Deze onderzoeksrapportage is aangevuld d.d. 24 maart 2014. Deze onderzoeksrapportage d.d. 24 maart 2014 met projectnummer 66447-rev is als bijlage bij onderhavige toelichting gevoegd. Navolgend zijn de conclusies en aanbevelingen weergegeven:

In opdracht van dhr. J.A.P.M. Heuvelmans heeft Lankelma Geotechniek Zuid B.V. een verkennend bodemonderzoek uitgevoerd op een locatie aan de Beerseweg / Turkaaweg te Diessen, gemeente Hilvarenbeek. Aanleiding voor het onderzoek is de door de opdrachtgever voorgenomen ontwikkeling van de locatie. Doel van het verkennend bodemonderzoek is het, middels een steekproef, vaststellen van de actuele bodemkwaliteit ter plaatse.

Naar aanleiding van de beoordeling van het bevoegd gezag is de rapportage d.d. 17 oktober 2013 tekstueel aangepast.

Het verkennend bodemonderzoek is uitgevoerd overeenkomstig de richtlijnen zoals beschreven in de Nederlandse norm NEN 5740:2009 "Strategie voor het uitvoeren van verkennend bodemonderzoek". Tijdens de uitvoering van de veldwerkzaamheden is geen aanvullende informatie naar voren gekomen welke tot een aanpassing van de onderzoeksstrategie heeft geleid.

| Medium     | Verontreinigingen   |                                            |  |  |  |  |  |
|------------|---------------------|--------------------------------------------|--|--|--|--|--|
|            | Parameter           | Toetsing                                   |  |  |  |  |  |
| Bovengrond |                     |                                            |  |  |  |  |  |
| MM1        |                     |                                            |  |  |  |  |  |
| MM2        |                     |                                            |  |  |  |  |  |
| MM3        | koper"              | > achtergrondwaarde                        |  |  |  |  |  |
| Ondergrond |                     |                                            |  |  |  |  |  |
| MM4        |                     |                                            |  |  |  |  |  |
| MM5        |                     |                                            |  |  |  |  |  |
| Grondwater |                     |                                            |  |  |  |  |  |
| B1         | barium              | > streefwaarde                             |  |  |  |  |  |
| B2         | barium              | > streefwaarde                             |  |  |  |  |  |
|            | geen overschriiding | overschriidt lokale achtergrondwaarde niet |  |  |  |  |  |

In onderstaande tabel zijn de resultaten samengevat weergegeven:

Het boven de generieke achtergrondwaarde verhoogde gehalte aan koper in mengmonster MM3 overschrijdt de betreffende lokale achtergrondwaarde niet. In het grondwater zijn lichte verhogingen aan barium aangetroffen. Daar er geen mogelijke bron voorhanden is, behoeft deze parameter formeel niet te worden getoetst. Derhalve dient de onderzoekshypothese "onverdacht" te worden aanvaard.

Er bestaan uit bodemkwaliteitsoogpunt geen beperkingen ten aanzien van de geplande ontwikkelingen. De gemeente is in het kader van de omgevingsvergunning echter het bevoegd gezag.

In het kader van dit onderzoek is geen specifiek onderzoek (conform NEN 5707) verricht naar het voorkomen van asbest in de grond en op het maaiveld. Wel heeft een inspectie van het terrein plaatsgevonden. In de vrijkomende grond en op het maaiveld zijn geen asbestverdachte materialen aangetroffen. Het voorliggende onderzoek doet echter geen bindende uitspraak over de aan- of afwezigheid van asbest in de bodem binnen de onderzoekslocatie.

# **4.8 EXTERNE VEILIGHEID**

Onder externe veiligheid verstaat men het beheersen van risico's die direct of indirect voortvloeien uit de opslag, de productie, het gebruik en het vervoer van gevaarlijke stoffen. Het risico is daarbij gedefinieerd als 'de kans op overlijden' voor personen. De aanwezige risico's zijn zeer afhankelijk van het brontype. De relevante typen zijn: bedrijven, vervoer van gevaarlijke stoffen (per spoor, over de weg, het water) en hoogspanningslijnen en buisleidingen. Deze aspecten worden hierna toegelicht.

Het plangebied is op de risicokaart van de Provincie Noord-Brabant niet aangewezen als gelegen in een risicogebied van een bedrijf met betrekking tot de externe veiligheid. Op Beerseweg 6 is een bovengrondse propaantank gelegen. Deze tank is op meer dan 50 meter afstand van het plangebied gelegen en vormt geen belemmering. Binnen het plangebied of in de omgeving van het plangebied binnen een afstand van meer dan 1.000 meter worden geen gevaarlijke stoffen vervoerd over de weg, het water, het spoor of door buisleidingen. Dit aspect is dus niet van toepassing. Ook zijn er geen hoogspanningsleidingen gesitueerd in het plangebied of de directe omgeving. Derhalve is de bouw van de beoogde woningen in het kader van externe veiligheid geen bezwaar.

# **4.9 WONINGBOUW**

De herontwikkeling en daarmee de realisatie van de vier Ruimte voor Ruimte-woningen en de reguliere burgerwoning in het plangebied binnen het grondgebied van de gemeente Hilvarenbeek, zal plaatsvinden in het kader van de provinciale regeling Ruimte voor Ruimte en in het kader van behoud van cultuurhistorie. De Ruimte voor Ruimte-woningen worden buiten het gemeentelijke woningbouwprogramma om gerealiseerd. Door de bouw van de ruime vrijstaande woningen kan de doorstroming binnen de gemeente op kleinschalig niveau worden bevorderd.

# **4.10 TOERISME EN RECREATIE**

Het plangebied heeft in de huidige omvang een beperkte toeristisch/recreatieve waarde. Er zijn geen recreatieve objecten in de nabijheid gelegen. In de directe omgeving zijn met name burgerwoningen en agrarische bedrijven gelegen. De realisatie van de vijf woningen binnen het plangebied heeft geen gevolgen voor de toeristisch/recreatieve structuur van de gemeente Hilvarenbeek. Initiatiefnemer is voornemens een wandelpad te realiseren en nieuwe natuur binnen het plangebied aan te leggen, waarmee het gebied recreatief aantrekkelijk gemaakt wordt voor bewoners van de gemeente Hilvarenbeek.

# **4.11 VOORZIENINGEN EN VERZORGINGSSTRUCTUUR**

Binnen het plangebied zijn geen voorzieningen aanwezig. Het plangebied is qua voorzieningen en verzorgingsstructuur gericht op de kern Diessen. De ontwikkeling van de vier Ruimte voor Ruimtewoningen heeft geen gevolgen voor deze voorzieningen- en verzorgingsstructuur.

# **4.12 MER-BEOORDELING**

## **4.12.1 Inleiding**

Op 1 april 2011 is het nieuwe Besluit milieueffectrapportage in werking getreden. Een belangrijke wijziging die daarin is aangebracht, is dat voor de vraag of een m.e.r.-beoordelingsprocedure moet worden doorlopen, een toetsing aan de drempelwaarden in de D-lijst niet toereikend is. Indien een activiteit een omvang heeft die onder de grenswaarden ligt, dient op grond van de selectiecriteria in de EEG-richtlijn milieu-effectbeoordeling te worden vastgesteld of belangrijke nadelige gevolgen van de activiteit voor het milieu kunnen worden uitgesloten. Wanneer dat het geval is, is de activiteit niet m.e.r.-(beoordelings)plichtig. In het kader van de wijziging van het Besluit m.e.r. is een handreiking opgesteld over de vraag hoe moet worden vastgesteld of een activiteit met een omvang onder de drempelwaarde toch belangrijke nadelige gevolgen voor het milieu kan hebben. In de handreiking is opgenomen dat voor elk besluit of plan dat betrekking heeft op activiteit(en) die voorkomen op de Dlijst en die een omvang hebben die beneden de drempelwaarden liggen een toets moet worden uitgevoerd of belangrijke nadelige milieugevolgen kunnen worden uitgesloten. Voor deze toets wordt de term vormvrije m.e.r.-beoordeling gebruikt. De toetsing in het kader van de vormvrije m.e.r.-beoordeling dient te geschieden aan de hand van de selectiecriteria in bijlage III van de EEGrichtlijn milieu-effectbeoordeling.

## **4.12.2 Toets**

In het plangebied is sprake van een sanering van een intensieve veehouderij. In samenhang hiermee worden vier Ruimte voor Ruimte-woningen en een reguliere burgerwoning ontwikkeld. Ook wordt nieuwe natuur ontwikkeld. De toevoeging van de woningen wordt niet gezien als een m.e.r. beoordelingsplichtige activiteit omdat deze pas geldt bij 2.000 woningen of meer. De ontwikkeling van nieuwe natuur in deze (relatief geringe) omvang is ook niet m.e.r.-beoordelingsplichtig.

In het kader van de voorbereiding is geconstateerd dat het plangebied nabij een kwetsbaar of waardevol gebied is gelegen. Met de ontwikkeling gaan geen natuurwaarden verloren. Dit is bekrachtigd in de uitgevoerde onderzoeken, waaronder het uitgevoerde flora- en faunaonderzoek, de waterparagraaf en de toets aan milieu-planologische aspecten. De ontwikkeling ziet, door sanering van de intensieve veehouderij en aanleg van nieuwe natuur, op een versterking van waarden voor natuur en milieu. Op basis hiervan kan geconcludeerd worden dat het milieubelang in voldoende mate is afgewogen en dat er geen nadelige effecten zijn te verwachten.

## **4.12.3 Conclusie**

Het plan is nabij een kwetsbaar of waardevol gebied gelegen. De ontwikkeling zorgt voor een verbetering van waarden voor natuur en milieu. Er wordt een intensieve veehouderij gesaneerd en er wordt nieuwe natuur aangelegd. De ontwikkeling is niet m.e.r.-beoordelingsplichtig is.

# **5. JURIDISCHE VORMGEVING**

# **5.1 PLANSTUKKEN**

Het bestemmingsplan 'Beerseweg/Turkaaweg' bestaat uit een verbeelding en regels en gaat vergezeld van deze toelichting.

# **5.2 TOELICHTING OP DE ANALOGE VERBEELDING**

De analoge verbeelding is getekend op een bijgewerkte en digitale kadastrale ondergrond, schaal 1:2000. De bestemmingen "Agrarisch", "Natuur" en "Wonen" zijn aangegeven, evenals de dubbelbestemmingen "Leiding – Riool", "Waarde – Archeologie 1", "Waarde – Archeologie 2", "Waarde – Archeologie 3" en "Waarde – Cultuurhistorie". De gebiedsaanduidingen uit het bestemmingsplan Buitengebied zijn integraal overgenomen. Tevens is op de verbeelding de aanduiding "specifieke vorm van wonen – Ruimte voor Ruimte" opgenomen. Tenslotte is de hartlijn van de rioolleiding aangeduid.

# **5.3 TOELICHTING OP DE REGELS**

De planregels zijn verdeeld in vier hoofdstukken. Hoofdstuk 1 geeft de inleidende regels met daarin de begrippen en de wijze van meten. In hoofdstuk 2 zijn de bestemmingsplanregels weergegeven. In dit hoofdstuk worden de op de verbeelding opgenomen bestemmingen geregeld. In hoofdstuk 3 zijn algemene regels opgenomen waaronder de anti-dubbeltelbepaling en algemene regels voor afwijken bij omgevingsvergunning. In hoofdstuk 4 zijn de overgangsregels en is de slotregel opgenomen. Hierna volgt een toelichting per hoofdstuk.

## **Hoofdstuk 1 Inleidende regels**

### **Artikel 1 Begrippen**

In dit artikel zijn de bepalingen (begrippen) opgenomen welke in het algemene spraakgebruik onvoldoende vast gedefinieerd zijn en waarbij derhalve verschillen in interpretatie bij toepassing van de planregels voor kan komen.

## **Artikel 2 Wijze van meten**

In dit artikel wordt aangegeven op welke manier hoogte, lengte, inhoud en oppervlakte van bouwwerken en percelen gemeten moeten worden. Bij de wijze van meten is aangesloten op de SVBP2012.

### **Hoofdstuk 2 Bestemmingsregels**

De regels in een bestemming zijn conform de SVBP2012 (indien van toepassing) als volgt opgebouwd en benoemd:

- 1. bestemmingsomschrijving
- 2. bouwregels
- 3 regels voor afwijken van de bouwregels

- 4 specifieke gebruiksregels
- 5 regels voor afwijken van de gebruiksregels
- 6 vergunning voor het bouwen van bouwwerken, geen gebouwen zijnde en voor het uitvoeren van werkzaamheden
- 7 omgevingsvergunning voor het slopen van een bouwwerk
- 8 wijzigingsbevoegdheid

Een bestemmingsregel hoeft niet alle elementen te bevatten. Dit verschilt per bestemming. In de bestemmingsomschrijving wordt een omschrijving gegeven van de aan de gronden toegekende functies. Als eerste wordt de hoofdfunctie aangegeven. Indien er sprake is van andere aan de grond toekende functies, worden deze daarna omschreven. In de bouwregels wordt bepaald aan welke voorwaarden de bebouwing moet voldoen. Voor zover nodig wordt een onderscheid gemaakt in woningen, bijgebouwen en bouwwerken, geen gebouwen zijnde, waardoor een toetsing van de aanvraag om omgevingsvergunning voor bouwen overzichtelijk is.

In de planregels betreft hoofdstuk 2 de regels inzake de bestemmingen "Agrarisch", "Natuur", "Wonen", "Leiding – Riool", "Waarde – Archeologie 1", "Waarde – Archeologie 2", "Waarde – Archeologie 3" en "Waarde – Cultuurhistorie".

### **Hoofdstuk 3 Algemene regels**

### **Artikel 10 Antidubbeltelbepaling**

In dit artikel zijn regels opgenomen ten opgenomen ten voorkoming van het dubbeltellen van gronden bij het toestaan van een bouwplan, bij het beoordelen van latere bouwplannen.

### **Artikel 11 Algemene aanduidingsregels**

In dit artikel zijn algemene regels opgenomen voor de in het bestemmingsplan opgenomen gebiedsaanduidingen.

## **Artikel 12 Algemene afwijkingsregels**

In artikel 12 zijn regels gegeven voor het toepassen van algemene regels voor geringe afwijkingen zoals beschreven in de regels.

### **Hoofdstuk 4 Overgangs en slotregels**

### **Artikel 13 Overgangsrecht**

In artikel 13 wordt omschreven hoe wordt omgegaan met het bestaand gebruik en met de bestaande bebouwing ten tijde van de inwerkingtreding van het bestemmingsplan.

### **Artikel 14 Slotregel**

In artikel 14 worden de regels aangehaald als: "Regels van het bestemmingsplan 'Bestemmingsplan Beerseweg/Turkaaweg te Diessen ".

# **5.4 TOELICHTING OP DE BESTEMMINGEN**

## **5.4.1 Agrarisch**

De voor 'Agrarisch' aangewezen gronden zijn bestemd voor agrarisch gebruik, bescherming, instandhouding en versterking van de landschaps- en natuurwaarden, water en waterhuishoudkundige doeleinden, extensief recreatief medegebruik en daarbij behorende voorzieningen en onverharde paden. Ter plaatse worden geen gebouwen toegestaan, enkel bouwwerken, geen gebouwen zijnde.

## **5.4.2 Natuur**

De voor 'Natuur' aangewezen gronden zijn bestemd voor het behoud, herstel en ontwikkeling van landschappelijke natuurwaarden, waaronder (natte) natuurparels, van de biotopen van flora en fauna, van aardkundige waarden en cultuurhistorische en landschappelijke waarden. Uitsluitend zijn toegestaan bouwwerken, geen gebouwen zijnde ten dienste van deze bestemming.

## **5.4.3 Wonen**

De voor 'Wonen' aangewezen gronden zijn bestemd voor woningen, aan huis verbonden beroepen, kleinschalig logeren, water en waterhuishoudkundige doeleinden, ontsluitingswegen en parkeervoorzieningen. Per bestemmingsvlak wordt één woning toegestaan. Het bestemmingsplan biedt ruimte voor vier Ruimte voor Ruimte woningen, de voormalige agrarische bedrijfswoning, zijnde een cultuurhistorisch waardevolle boerderij en een reguliere burgerwoning.

## **5.4.4 Leiding – Riool**

De voor Leiding - Riool aangewezen gronden zijn, behalve voor de andere daar voorkomende bestemming(en), mede bestemd voor aanleg en instandhouding van een rioolpersleiding, één en ander met de bijbehorende voorzieningen.

## **5.4.5 Waarde – Archeologie 1**

De voor 'Waarde - Archeologie 1' aangewezen gronden zijn, behalve voor de andere daar voorkomende bestemmingen, mede bestemd voor de bescherming van de hoge verwachtingswaarde en hoge verwachtingswaarde vanwege vindplaats jager/verzamelaars in bestaand natuurgebied. Ter plaatse is het niet toegestaan zonder omgevingsvergunning groter dan 500 m² en dieper dan 50 cm te bouwen.

## **5.4.6 Waarde – Archeologie 2**

De voor 'Waarde - Archeologie 2' aangewezen gronden zijn, behalve voor de andere daar voorkomende bestemmingen, mede bestemd voor de bescherming van de middelhoge verwachtingswaarde en hoge verwachtingswaarde vanwege vindplaats jager/verzamelaars buiten

natuurgebieden. Ter plaatse is het niet toegestaan zonder omgevingsvergunning groter dan 2.500 m² en dieper dan 50 cm. te bouwen.

## **5.4.7 Waarde – Archeologie 3**

De voor 'Waarde - Archeologie 3' aangewezen gronden zijn, behalve voor de andere daar voorkomende bestemmingen, mede bestemd voor de bescherming van bekende archeologische waarden en archeologische vindplaats. Ter plaatse is het niet toegestaan groter dan 100 m² en dieper dan 50 cm. te bouwen.

## **5.4.8 Waarde – Cultuurhistorie**

De voor 'Waarde – Cultuurhistorie' aangewezen gronden zijn, behalve voor de andere daar voorkomende bestemmingen, mede bestemd voor de bescherming van de aanwezige cultuurhistorische waarden.

# **6. UITVOERBAARHEID**

# **6.1 ECONOMISCHE UITVOERBAARHEID**

De initiatiefnemer is zich ervan bewust dat alle kosten die gemaakt worden in of ten behoeve van de procedure en de uitvoering voor rekening van de initiatiefnemer komen. Dit betreft onder meer de kosten voor de benodigde onderzoeken, de kosten voor het opstellen het bestemmingsplan en de legeskosten die voldaan dienen te worden. De initiatiefnemer heeft een anterieure overeenkomst met de gemeente Hilvarenbeek gesloten conform artikel 6.12 lid 2 Wro. Door de initiatiefnemer is een planschadeverhaalsovereenkomst gesloten met de gemeente Hilvarenbeek waarin is bepaald dat de initiatiefnemer de eventuele planschadekosten voor rekening neemt.

# **6.2 MAATSCHAPPELIJKE UITVOERBAARHEID**

Het bestemmingsplan zal conform de wettelijke vereisten kenbaar worden gemaakt. Naar aanleiding van zienswijzen op het bestemmingsplan vindt een heroverweging op deze onderdelen plaats en kan besloten worden dit bestemmingsplan op een aantal punten te wijzigen.

# **7. OVERLEG INSPRAAK ZIENSWIJZEN EN PROCEDURE**

# **7.1 OVERLEG**

Op grond van artikel 3.1.1. van het Besluit ruimtelijke ordening (Bro) dient het bestuursorgaan dat belast is met de voorbereiding van een bestemmingsplan overleg te plegen met de besturen van de betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Waterschap De Dommel en de provincie Noord-Brabant zijn in het kader van het vooroverleg betrokken bij onderhavig bestemmingsplan.

Per brief d.d. 25 november 2014 heeft Waterschap De Dommel gereageerd op het voorontwerpbestemmingsplan 'Beerseweg/Turkaaweg'. Naar aanleiding van deze vooroverlegreactie is onderhavig bestemmingsplan eveneens op enkele onderdelen aangevuld.

Per brief d.d. 27 november 2014 heeft Gedeputeerde Staten van de provincie Noord-Brabant gereageerd op het voorontwerpbestemmingsplan 'Beerseweg/Turkaaweg'. Naar aanleiding van deze vooroverlegreactie is onderhavig bestemmingsplan op enkele onderdelen aangevuld.

Naar aanleiding van de vooroverlegreacties op het voorontwerpbestemmingsplan is door de gemeente Hilvarenbeek de tabel 'Vooroverleg bestemmingsplan Beerseweg/Turkaaweg te Diessen' opgesteld. Deze tabel is als bijlage bij onderhavige toelichting gevoegd.

# **7.2 INSPRAAK**

In de Gemeentewet is bepaald dat de gemeenteraad een inspraak verordening dient vast te stellen waarin geregeld wordt op welke wijze ingezetenen en andere belanghebbenden bij de voorbereiding van een bestemmingsplan worden betrokken. Het voorontwerpbestemmingsplan 'Beerseweg/ Turkaaweg' heeft met ingang van vrijdag 17 oktober 2014 gedurende 2 weken voor een ieder ter inzage gelegen. Gedurende deze inzagetermijn is een tweetal inspraakreacties ingediend. Deze inspraakreacties hebben niet geleid tot aanpassing van onderhavig bestemmingsplan.

Naar aanleiding van de inspraakreacties op het voorontwerpbestemmingsplan is door de gemeente Hilvarenbeek de tabel 'Inspraakreacties bestemmingsplan 'Beerseweg/Turkaaweg te Diessen' opgesteld. Deze tabel is als bijlage bij onderhavige toelichting gevoegd.

# **7.3 ZIENSWIJZEN**

Dit bestemmingsplan heeft als ontwerp ter inzage gelegen voor de zienswijzentermijn. Gedurende de zienswijzentermijn is viertal zienswijzen ingediend tegen het ontwerpbestemmingsplan. Naar aanleiding van deze zienswijzen is onderhavige bestemmingsplan op enkele punten gewijzigd. Naar aanleiding van de ingediende zienswijzen en de doorgevoerde wijzigingen, is door de gemeente Hilvarenbeek de 'Zienswijzentabel bestemmingsplan Beerseweg/Turkaaweg te Diessen' opgesteld. Deze tabel is als bijlage bij onderhavige toelichting gevoegd.

Middels een motie in aanvulling op het vaststellingsbesluit is aan het college opgedragen binnen een maand na vaststelling van het gewijzigde bestemmingsplan een aanvullende overeenkomst te sluiten tussen gemeente en initiatiefnemer waarin verschillende afspraken worden verankerd aangaande de kwaliteitsverbetering van het landschap en de investering in het Rijksmonument.

# **7.4 PROCEDURE**

De bestemmingsplanprocedure conform de Wro wordt beschreven in afdeling 3.4 van de Algemene wet bestuursrecht. In de Wro zijn hierop nog enkele wijzigingen beschreven. Samengevat is de bestemmingsplanprocedure als volgt:

- in het kader van het voorontwerpbestemmingsplan wordt het waterschap en de provincie gevraagd om een vooroverlegreactie, welke worden verwerkt in het ontwerpbestemmingsplan;
- het ontwerpbestemmingsplan ligt gedurende 6 weken ter inzage;
- gedurende deze periode kan een ieder schriftelijke of mondelinge zienswijzen naar voren brengen aan de gemeenteraad;
- binnen twaalf weken na de terinzagelegging van het ontwerpbestemmingsplan stelt de gemeenteraad het bestemmingsplan vast;
- de vaststelling van het bestemmingsplan dient binnen twee weken na de vaststelling bekend gemaakt te worden behoudens de hieronder genoemde uitzonderingen;
	- o Gedeputeerde Staten hebben een zienswijzen ingediend en deze zienswijzen is niet of niet volledige door de gemeenteraad meegenomen in het vastgestelde bestemmingsplan;
	- o De gemeenteraad heeft bij de vaststelling van het bestemmingsplan ten opzichte van het ontwerpbestemmingsplan - met uitzondering van het overnemen van de zienswijzen van Gedeputeerde Staten - wijzigingen aangebracht.

Is één van bovenstaande twee gevallen aan de orde, dan mag het besluit tot vaststelling van het bestemmingsplan pas bekend worden gemaakt nadat zes weken zijn verstreken. Het bestemmingsplan wordt dan voor zes weken gepubliceerd ten behoeve van beroep.

Wanneer er geen beroep wordt ingesteld, dan treedt het bestemmingsplan in werking en wordt het bestemmingsplan onherroepelijk. Wanneer een beroep aanhangig is gemaakt treedt het bestemmingsplan in werking maar wordt (vooralsnog) niet onherroepelijk. Bij het instellen van een voorlopige voorziening dan wordt het bestemmingsplan geschorst en treedt niet in werking.