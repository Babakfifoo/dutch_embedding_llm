xml version\="1\.0" encoding\="UTF\-8"?

Koperweg tegenover Westenenkerpark: TOELICHTING

direct naar inhoud van TOELICHTING

Koperweg tegenover Westenenkerpark

==================================

TOELICHTING

-----------

| Plan: | Koperweg tegenover Westenenkerpark |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0200\.bp1358\-vas1 |

* TOELICHTING

* REGELS

* BIJLAGEN BIJ DE REGELS

* BIJLAGEN BIJ DE TOELICHTING

* Vaststellingsbesluit en zienswijzennota

* Begin

* Vorige

* Volgende

* Omhoog

TOELICHTING

-----------

* 1 INLEIDING

+ 1\.1 Aanleiding

+ 1\.2 Ligging en begrenzing

+ 1\.3 Geldend bestemmingsplan

+ 1\.4 Werkwijze en opzet van de toelichting

* 2 BELEIDSKADER

+ 2\.1 Structuurvisie Infrastructuur en Ruimte

+ 2\.2 Omgevingsvisie Gelderland

+ 2\.3 Omgevingsverordening Gelderland

+ 2\.4 Kwantitatieve Opgave Wonen 2015 \- 2024 regio Stedendriehoek

+ 2\.5 Koers wonen: 'Ruimte voor goed wonen'

+ 2\.6 Afsprakenkader kwantitatieve woningbouwprogrammering 2015 t/m 2024

+ 2\.7 Woonagenda Apeldoorn 2014\-2018

+ 2\.8 Woningbouwprogramma 2010\-2029

+ 2\.9 Welstandsbeleid

+ 2\.10 Beperking realisatieduur woningbouw private partijen

* 3 BESTAANDE SITUATIE PLANGEBIED EN OMGEVING

+ 3\.1 Historie

+ 3\.2 Ruimtelijke en functionele structuur

+ 3\.3 Verkeer en vervoer

* 4 RUIMTELIJKE EN FUNCTIONELE OPZET

+ 4\.1 Bebouwing

+ 4\.2 Verkeersontsluiting en parkeren

+ 4\.3 Duurzaam bouwen

* 5 UITVOERBAARHEID

+ 5\.1 Milieuaspecten

+ 5\.2 Waterhuishouding

+ 5\.3 Natuurwaarden

+ 5\.4 Duurzame verstedelijking

+ 5\.5 Archeologie

+ 5\.6 Financieel\-economische uitvoerbaarheid

* 6 JURIDISCHE PLANOPZET

+ 6\.1 Inleiding

+ 6\.2 Karakter bestemmingsplan

+ 6\.3 Bestemmingen

+ 6\.4 Algemene regels en overgangs\- en slotregels

* 7 OVERLEG

+ 7\.1 Inspraak en overleg

+ 7\.2 Totstandkoming plan

+ 7\.3 Ter inzage legging ontwerp plan

behorende bij het bestemmingsplan Koperweg tegenover Westenenkerpark

### 1 INLEIDING

#### 1\.1 Aanleiding

De vraag naar (nieuwe) sociale huurwoningen binnen de gemeente Apeldoorn is al jaren hoog. Deze vraag is in de afgelopen periode urgenter geworden vanwege de taakstelling tot het bieden van huisvesting aan statushouders. Binnen de gemeente Apeldoorn is dan ook gekeken op welke plaatsen mogelijk sociale woningbouw gerealiseerd kan worden. Door een wooncorporatie is een locatie die in hun eigendom is aangedragen voor het realiseren van sociale woningbouw. De locatie is aan de Koperweg gelegen tegenover het Westenenkerpark. Voor de betreffende locatie was het altijd de bedoeling om een zestal twee\-onder\-Ã©Ã©n\-kappers te realiseren. Mede vanwege de crisis is er nooit uitvoering gegeven aan deze plannen. Om deze reden is de locatie dan ook nog vrij van bebouwing. Het plan is dan ook om in plaats van het voorgenoemde type woningen te vervangen door rijenwoningen. Het plan voorziet dan ook in een vijftal blokken met in ieder blok een viertal woningen. Op deze manier wordt er een type woningbouw gerealiseerd waarnaar binnen de gemeente Apeldoorn vraag is.

#### 1\.2 Ligging en begrenzing

De locatie waar de woningen gerealiseerd worden is gelegen in de Metaalbuurt. Het plangebied voor de woningbouw wordt aan de noord\- en westzijde begrensd door de Koperweg. Aan de andere zijde van de Koperweg is het Westenenkerpark gelegen. Aan de overige zijden is het plangebied voor de nieuwbouw begrensd door bebouwing. De Arnhemseweg, een belangrijke doorgaande en ontsluitingsweg weg binnen Apeldoorn, is aan de oostzijde nabij het plangebied gelegen. Omdat er ook een herinrichting van de Koperweg plaatsvindt is deze weg ook in het voorliggende bestemmingsplan opgenomen. Hierdoor is het uiteindelijke plangebied iets groter geworden dan alleen de woningbouwlocatie. Op onderstaande luchtfoto is de begrenzing van het gehele plangebied weergegeven.

![afbeelding "i_NL.IMRO.0200.bp1358-vas1_0001.png"](i_NL.IMRO.0200.bp1358-vas1_0001.png)

*Luchtfoto met plangebied zwart omkaderd*

#### 1\.3 Geldend bestemmingsplan

Het geldende bestemmingsplan voor het plangebied is het bestemmingsplan 'Metaalbuurt en Omgeving'. Een uitsnede van het plankaart van dit bestemmingsplan is in onderstaande figuur weergegeven.

![afbeelding "i_NL.IMRO.0200.bp1358-vas1_0002.png"](i_NL.IMRO.0200.bp1358-vas1_0002.png)

*Uitsnede geldend bestemmingsplan 'Metaalbuurt en Omgeving'*

Op basis van het geldende bestemmingsplan mogen er aan de zijde van het Westenenkerpark enkel vrijstaande of half vrijstaande woningen binnen het bouwvlak gerealiseerd worden. Aangezien het plan voorziet in het realiseren van een vijftal blokken met per blok vier aangegebouwde woningen dient voor het project het bestemmingsplan te worden herzien. Door het aanpassen van het wegprofiel komt de verkeersbestemming iets anders te liggen. Hoewel deze aanpassing volledig binnen het bestemmingsplan past is er toch voor de duidelijkheid gekozen om het bestemmingsplan aan te passen aan de nieuwe situatie.

#### 1\.4 Werkwijze en opzet van de toelichting

De toelichting vangt aan met de beschrijving in hoofdstuk 2 van de relevante beleidskaders. In hoofdstuk 3 wordt de bestaande situatie van het plangebied en omgeving beschreven. Hoofdstuk 4 gaat in op de ruimtelijke en functionele opzet van het plan. In hoofdstuk 5 wordt de uitvoerbaarheid toegelicht. In hoofdstuk 6 wordt de juridische planopzet nader toegelicht. Tot slot wordt ingegaan op de wijze van overleg.

### 2 BELEIDSKADER

#### 2\.1 Structuurvisie Infrastructuur en Ruimte

In 2012 is de Structuurvisie Infrastructuur en Ruimte in werking getreden. In deze structuurvisie geeft het kabinet aan waar het naar streeft: Nederland concurrerend, bereikbaar, leefbaar en veilig. Om dat te bereiken brengt het Rijk de ruimtelijke ordening zo dicht mogelijk bij degene die het aangaat (burgers en bedrijven), laat het meer over aan gemeenten en provincies ('decentraal, tenzij...') en komt de gebruiker centraal te staan. Het Rijk kiest voor een selectievere inzet van rijksbeleid op slechts 13 nationale belangen. Voor die belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid. Het Rijk werkt aan eenvoudiger regelgeving en verwacht dat medeoverheden zich ook inzetten voor meer eenvoud en verdere integratie op het gebied van ruimtelijke regelgeving.

In de structuurvisie formuleert het kabinet zijn ambities voor 2040\.

* *Concurrentiekracht*: in 2040 behoort Nederland tot de top 10 van meest concurrerende economieÃ«n van de wereld met een kwalitatief hoogwaardig vestigingsklimaat voor bedrijven en kenniswerkers door een goede ruimtelijk\-economische structuur.

* *Bereikbaarheid*: in 2040 beschikken gebruikers over optimale ketenmobiliteit door een goede verbinding van de verschillende mobiliteitsnetwerken via multimodale knooppunten (voor personen en goederen) en door een goede afstemming van infrastructuur en ruimtelijke ontwikkeling.

* *Leefbaarheid en veiligheid*: in 2040 sluiten de woon\- en werklocaties in steden en dorpen aan op de (kwalitatieve) vraag en locaties voor transformatie en herstructurering worden zoveel mogelijk benut. In 2040 biedt Nederland zijn burgers een veilige en gezonde leefomgeving, met een goede milieukwaliteit, zowel in stedelijk als in landelijk gebied. Nederland is blijvend beschermd tegen extreme weersomstandigheden, mogelijke overstromingen als gevolg van de zeespiegelstijging en er is voldoende zoetwater in droge perioden; Nederland is een bepalende speler in de internationale transitie naar duurzame mobiliteit en Nederland heeft nog steeds de bestaande (inter)nationale unieke cultuurhistorische waarden en een natuurnetwerk dat de flora\- en faunasoorten in stand houdt. Nederland kent in 2040 een robuust internationaal energienetwerk en de transitie naar duurzame energiebronnen is ver gevorderd.

#### 2\.2 Omgevingsvisie Gelderland

Op 9 juli 2014 hebben provinciale staten de Omgevingsvisie Gelderland vastgesteld. Gelderland kiest er in de Omgevingsvisie voor om bij te dragen aan gemeenschappelijke maatschappelijke opgaven vanuit twee hoofddoelen.

Het eerste doel is het vergroten van de concurrentiekracht van Gelderland door een duurzame versterking van de ruimtelijk\-economische structuur. Daarbij richt de provincie zich met haar partners vooral op:

* kansen bieden aan bestaande en nieuwe bedrijven;

* het creÃ«ren van een aantrekkelijk vestigingsklimaat in de stedelijke regio's;

* het creÃ«ren van een goede bereikbaarheid van de stedelijke gebieden en de economische kerngebieden met fiets, openbaar vervoer en auto maar ook digitaal;

* het versterken van ruimtelijke randvoorwaarden voor de sterke (top)sectoren en het verbeteren van de kennisinfrastructuur;

* een gezonde vrijetijdseconomie en aandacht voor cultuurbeleving;

* een adequaat beheer (kwaliteit en kwantiteit) van bestaande en eventueel nieuwe woongebieden, bedrijventerreinen, kantoren en detailhandel in Gelderland.

Het tweede doel is het waarborgen en op het verder ontwikkelen van die kwaliteiten van Gelderland. Dit betekent vooral:

* ontwikkelen met kwaliteit, recht doen aan de ruimtelijke, landschappelijke en cultuurhistorische kwaliteiten van de plek;

* zorg dragen voor een compact en hoogwaardig stelsel van onderling verbonden natuurgebieden en behoud en versterking van de kwaliteit van het landschap;

* een robuust en toekomstbestendig water\- en bodemsysteem voor alle gebruiksfuncties; bij droogte, hitte en waterovervloed;

* een gezonde en veilige leefomgeving;

* een gezonde vrijetijdseconomie en aandacht voor beleving, bereikbaarheid en toegankelijkheid van cultuur, natuur en landschap.

De provinciale hoofddoelen zijn vertaald in provinciale ambities, die zijn onderverdeeld in drie thema's. Het thema Divers Gelderland betreft de regionale verschillen in maatschappelijke vraagstukken en opgaven en het koesteren van de regionale identiteiten. Onder het thema Dynamisch Gelderland staan de provinciale ambities die zich afspelen op met name ruimtelijk\-economisch vlak, bijvoorbeeld wonen, werken, mobiliteit. Het derde thema, Mooi Gelderland, betreft de Gelderse kwaliteiten die bescherming dan wel ontwikkeling nodig hebben en die tegelijk richting geven aan ontwikkelingen.

De provincie streeft er naar vraag en aanbod op de woningmarkt met elkaar in balans te brengen en te houden: hoe kan de woningvoorraad kwantitatief en kwalitatief meegroeien met een veranderende vraag? De volgende opgaven worden gezien: focus van nieuwbouw naar het benutten van de bestaande voorraad en van aanbodgestuurd naar vraaggestuurd.

In een Regionale Woonagenda agenderen alle (relevante) partijen in een regio de regionale opgaven op het gebied van wonen. Zij maken afspraken over wat zij hieraan gaan doen. De opgaven kunnen per regio verschillen. De provincie is een van de partijen.

Voor een zorgvuldige en transparante motivering van woonlocaties dient de Gelderse ladder voor duurzaam ruimtegebruik.

##### 2\.2\.1 Gelderse Ladder voor duurzaam ruimtegebruik

Het accent van stedelijke ontwikkelingen verschuift van nieuwbouw naar het vitaliseren van bestaande gebieden en gebouwen. Voor een goede afweging van keuzes voor locaties van nieuwe gebouwen staat de Gelderse ladder voor duurzaam ruimtegebruik centraal. Met deze ladder wordt een transparante besluitvorming en een zorgvuldige ruimtelijke afweging nagestreefd. Het gaat om het tijdig afwegen van kansen en mogelijkheden om bestaande gebouwen te benutten bij overwegingen van nieuwe bebouwing.

Een goede afweging volgens de ladder vraagt om kennis van de bestaande voorraad. Gekoppeld daaraan zijn er vragen over de opgaven en kwaliteiten in een gebied:

a. Past de ontwikkeling bij de doelen in Gelderland? Zo ja:

b. Hoe voegt de ontwikkeling extra kwaliteit toe aan een gebied?

Als juridische basis gebruikt de provincie de ladder voor duurzame verstedelijking die het Rijk heeft vastgelegd in het Besluit ruimtelijke ordening (Bro). In elk bestemmingsplan dat voorziet in een nieuwe stedelijke ontwikkeling dienen gemeenten volgens de rijksladder aan de hand van drie stappen de locatiekeuze te motiveren. Deze rijksladder is van provinciaal belang. Aangezien de juridische borging van de ladder al geregeld is in het Bro, heeft de provincie Gelderland de ladder niet nogmaals opgenomen in de provinciale Omgevingsverordening.

![afbeelding "i_NL.IMRO.0200.bp1358-vas1_0003.png"](i_NL.IMRO.0200.bp1358-vas1_0003.png)

De rijksladder heeft betrekking op stedelijke ontwikkelingen. De provincie Gelderland wil onderzoeken of de ladder ook voor landelijke functies kan worden uitgewerkt. Vooruitlopend daarop spreekt de provincie nu al van de ladder voor duurzaam ruimtegebruik.

De Wet ruimtelijke ordening (Wro) schrijft voor dat gemeenten bestemmingsplannen vaststellen voor een 'goede ruimtelijke ordening'. De ladder is een hulpmiddel dat een bijdrage levert aan een goede ruimtelijke ordening. Bij keuzes over ruimtegebruik in trede twee en drie zijn naast de aspecten die de ladder agendeert altijd andere elementen voor een goede ruimtelijke ordening aan de orde om tot een heldere ruimtelijke onderbouwing te komen. Goede ruimtelijke ordening is maatwerk. Denk aan de volgende aspecten:

* bestaand beleid: claims en beperkingen op het gebied van drinkwaterwinning, Natura 2000, aanvliegroutes etc.

* mogelijke beperkingen door kabels\- en leidingentracÃ©s of privaatrechtelijke belemmeringen, gevolgen voor de waterhuishouding, ondergrond, geluid, luchtkwaliteit, flora en fauna, externe veiligheid, archeologie, cultuurhistorie en landschappelijke waarden,

* ruimtelijke kwaliteit zoals de stedenbouwkundige en landschappelijke inpassing, vormgeving, architectuur en beeldkwaliteit, sociaal\-culturele inbedding en identiteit, zorgvuldig ruimtegebruik en klimaatbestendige inrichting,

* uitvoerbaarheid: economisch (inclusief planschaderisico's), technisch, juridisch en maatschappelijk.

De rijksladder voor duurzame verstedelijking is van toepassing op elk ruimtelijk besluit dat voorziet in een stedelijke ontwikkeling. De provincie Gelderland zal in samenwerking met haar partners aangeven over welke plannen zij in overleg wil. De provincie Gelderland wil hierbij focussen op plannen die van provinciaal belang zijn.

Naast het inzien van bestemmingsplannen die inhoudelijk het provinciaal belang raken is de provincie ook verantwoordelijkheid voor het generieke toezicht op de toepassing van de rijksladder voor duurzame verstedelijking. De provincie kan hierbij zelf de wijze van toezicht bepalen. Dit is conform bestuurlijke afspraken over interbestuurlijk toezicht en conform de Wet Revitalisering generiek toezicht. Ook hierover zal de provincie Gelderland het gesprek aangaan met de Gelderse gemeenten.

De systematiek van de ladder is het meest waardevol als deze op regionaal en structuurvisieniveau wordt toegepast. Alleen op die niveaus kan de samenhang tussen (de herstructureringsopgave van) de bestaande voorraad in de diverse kernen en de nieuwe ontwikkelingen op de diverse in\- en uitbreidingslocaties beschouwd worden.

Vooral op regionale schaal kan de behoefte aan bouwplannen per gemeente worden bepaald en wat de beste plekken hiervoor zijn. Op structuurvisieniveau kan de totale opgave ten aanzien van het bestaand stedelijk gebied worden bezien. Waar concentreert zich de huidige leegstand, welke complexen komen straks leeg te staan en wat is de toekomstwaarde van gebieden? Voorkomen moet worden dat capaciteit voor bijvoorbeeld woningbouw al is vastgelegd in uitleglocaties, waardoor transformatie van (toekomstige) leegstaande gebouwen leidt tot overcapaciteit of niet van de grond komt. Toepassing van de ladder op het regionale schaalniveau leidt tot een integralere visie en een betere en eenvoudigere onderbouwing op bestemmingsplanniveau. Uiteraard kunnen niet alle ontwikkelingen al dit schaalniveau worden bekeken. Het is zaak hier pragmatisch mee om te gaan.

De provincie Gelderland hanteert voor de bepaling van het bestaand stedelijk gebied de definitie uit het Bro: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

De Omgevingsvisie Gaaf Gelderland, zoals in december 2018 is vastgesteld, brengt geen verandeirng in bovenstaande lijn.

#### 2\.3 Omgevingsverordening Gelderland

Op 24 september 2014 hebben Provinciale Staten van Gelderland de Omgevingsverordening Gelderland vastgesteld. De verordening bevat de regel dat nieuwe woonlocaties alleen zijn toegestaan wanneer dit past in het door Gedeputeerde Staten (GS) vastgestelde Kwalitatief Woonprogramma (KWP) successievelijk de door GS vastgestelde kwantitatieve opgave wonen voor de betreffende regio.

De toelichting op deze regel stelt dat het de bedoeling is om voor alle regio's het KWP3 per 1 januari 2015 te vervangen door de kwantitatieve opgave wonen voor de periode 2015 t/m 2024\. Op verzoek van een regio kan de vervanging voor die regio eerder plaatsvinden. Als het in een regio niet lukt om tijdig tot een kwantitatieve opgave wonen te komen, blijft het KWP3 van kracht totdat Gedeputeerde Staten alsnog een kwantitatieve opgave wonen hebben vastgesteld.

Eind 2018 is een herzieningvan de Omgevingsverordening vastgesteld. Deze herziening leidt niet tot andere standpunten met betrekking tot dit project.

#### 2\.4 Kwantitatieve Opgave Wonen 2015 \- 2024 regio Stedendriehoek

GS van Gelderland heeft op 20 december 2016 de Kwantitatieve Opgave Wonen voor de periode 2015\-2024 voor de regio Stedendriehoek vastgesteld. Deze opgave vervangt de Kwantitatieve Opgave Wonen 2010\-2019\. De nieuwe, op de geconstateerde regionale woningbehoefte gebaseerde opgave voor de Stedendriehoek voor 2015\-2024 betreft 7\.640 woningen. De regio Stedendriehoek heeft, met de nieuwe opgave als uitgangspunt, een kwantitatief afsprakenkader opgesteld. Bij besluit van 6 maart 2018 heeft GS het aantal te bouwen woningen voor Apeldoorn ten aanzien van de vastgestelde Kwantitatieve Opgave Wonen opgehoogd met 882 woningen.

#### 2\.5 Koers wonen: 'Ruimte voor goed wonen'

Op 17 april 2018 hebben Gedeputeerde Staten de koers âruimte voor goed wonenâ vastgesteld. In de koers leggen GS uit hoe zij willen zorgen dat er voor iedereen een goede geschikte en betaalbare woning op de juiste plek voorhanden is. Met alle regio's worden regionale woonagenda's gemaakt.

Er zijn drie thema's benoemd die bijdragen aan een goed woonklimaat. Dat zijn duurzaamheid, bestaande woningen en flexibiliteit in bouwen. Hierover worden afspraken gemaakt met gemeenten die worden vastgelegd in de regionale woonagenda's.

#### 2\.6 Afsprakenkader kwantitatieve woningbouwprogrammering 2015 t/m 2024

De Gelderse gemeenten binnen de Stedendriehoek hebben afspraken vastgelegd over het aantal woningen die per gemeente kunnen worden gerealiseerd in de periode 2015\-2024\. De opgave bedraagt 7\.640 woningen. Het vormt de basis voor programmatische afwegingen volgens de Ladder Duurzame Verstedelijking. De opgave voor Apeldoorn is vastgelegd op 3\.500 woningen (netto toevoeging), welke in 2018 is verhoogd met 882 woningen.

Kwantitatieve sturing staat niet op zichzelf, er is samenhang met kwalitatieve afwegingen en belangen. Regiogemeenten zijn primair verantwoordelijk om hun eigen individuele planvoorraad in evenwicht te houden en daarbij kwalitatieve criteria in te zetten: vanuit marktinzichten in combinatie met afweging van maatschappelijke en ruimtelijk belangen. De sturingsfilosofie van adaptief programmeren wordt doorgezet en verder concreet gemaakt.

Op dit moment wordt gewerkt aan een regionale woonagenda waarin voor de regio Stedendriehoek voor de aankomende 10 jaar afspraken worden vastgelegd hoe om te gaan met sturen op de woningbouwprogrammering en welke thema's regionaal verder aandacht vragen. In deze woonagenda zal ook een perspectief komen te staan voor de regio en Apeldoorn als het gaat om aantallen en de wijze van sturing. De agenda wordt iedere twee jaar geactualiseerd.

De agenda wordt vastgesteld door Gedeputeerde Staten. Het vormt de uitwerking van het provinciale beleid: âKoers voor Goed Wonen in Gelderlandâ. Als een woningbouwplan past binnen de vastgestelde regionale woonagenda wordt voldaan aan de Omgevingsverordening.

De regionale woonagenda zal de de Kwantitatieve Opgave Wonen 2015\-2024 regio Stedendriehoek en het Afsprakenkader kwantitatieve woningbouwprogrammering 2015 t/m 2024 vervangen.

#### 2\.7 Woonagenda Apeldoorn 2014\-2018

De 'Woonagenda Apeldoorn 2014\-2018, buitenstad in uitvoering', zoals vastgesteld door de gemeenteraad op 13 februari 2014, vormt de basis van het gemeentelijke woonbeleid. Het geeft een visie voor het wonen in de gemeente Apeldoorn. De visie op de toekomst van het wonen in Apeldoorn is ontleend aan de structuurvisie 'Buitenstad, Apeldoorn geeft ruimte'. Visie en feitelijke ontwikkelingen leiden tot de gemeentelijke ambitie voor de komende jaren. Voldoende beschikbaarheid, betaalbaarheid en kwaliteit van de woningvoorraad staan centraal. De visie geeft drie hoofdopgaven:

* 1\. bewaking van de volkshuisvestelijke basis, door gemeentelijke regie op adequate huisvesting voor kwetsbare huishoudens op de woningmarkt;

* 2\. beheer van de bestaande (buiten)stad; het maken van afspraken en ondersteuning bieden bij initiatieven om de aantrekkelijkheid van de woningvoorraad op peil te houden;

* 3\. sturing op nieuwbouw in een marktmeesterrol door het actueel houden van de kwantitatieve en kwalitatieve programmering en afstemming binnen de Stedendriehoek en met provincie.

Zoals al aangegeven in paragraaf 2\.6 wordt gewerkt aan een regionale agenda. Aansluitend op deze regionale woonagenda stelt de gemeenteraad een lokale agenda vast. Onderdeel van die agenda wordt de lokale kwalitatieve en kwantitatieve woningbouwprogrammering. Deze woonagenda Apeldoorn vervangt Woonagenda Apeldoorn 2014\-2018\. Over de te verwachtingen toevoeging van nieuwe woningen worden in deze Woonagenda ook uitspraken gedaan.

#### 2\.8 Woningbouwprogramma 2010\-2029

Het gemeentelijke woningbouwprogramma is een uitwerking van de Woonagenda. In november 2012 heeft de gemeenteraad het Woningbouwprogramma 2010\-2029 vastgesteld. Vastgelegd is welke woningbouwprojecten worden uitgevoerd, welke projecten vervallen, welke projecten later worden uitgevoerd en welke projecten een andere opzet krijgen.

Wanneer zich nieuwe woningbouwplannen aandienen moet eerst kwantitatieve en kwalitatieve ruimte in het woningbouwprogramma worden gecreÃ«erd. Daardoor wordt de programmering steeds op basis van actuele marktontwikkelingen en op basis van wijzigende verwachtingen over de toekomst bijgestuurd: het adaptief programmeren.

Kwantitatief vertrekpunt is uitbreiding van de woningvoorraad in de periode 2010\-2019 met netto 3\.900 woningen en in de periode 2020\-2029 met netto 2\.000 woningen.

In maart 2015 (Nota actualisatie woningprogrammering) heeft de gemeenteraad dit kader voor de woningbouwprogrammering heroverwogen. Op basis van actuele behoeftegegevens heeft de raad besloten het kwantitatieve uitgangspunt voor de periode tot 2019 te handhaven en kwalitatief het accent te leggen op de lagere prijssegmenten: goedkoop en middelduur.

Het raadskader voor de woningbouwprogrammering verhield zich in 2012 met het toenmalige regionale programmeringskader KWP3 2010 t/m 2019 en op dit moment met de opvolgende Kwantitatieve Opgave Wonen 2015\-2024\. Het college heeft een besluit genomen over de toewijzing van de extra 882 woningen.

*Uitkomst toets woningbouwplan aan beleidskader:*

* 1\. Het plan past binnen gemeentelijke woningbouwprogramma, in deze maakt het aantal woningen onderdeel uit van de toegewezen woningen. Hiereem voldoet het plan daarmee aan de Omgevingsverordening

* 2\. Het accent voor woningen dient te liggen op de lagere prijssegmenten. Aangezien het hier gaat om woningen voor sociale woningbouw wordt met dit plan voldaan aan het kwalitatieve aspect.

#### 2\.9 Welstandsbeleid

Artikel 12a van de Woningwet verplicht iedere gemeente om een welstandsnota vast te stellen. Die welstandsnota moet, in de vorm van beleidsregels, criteria bevatten voor de welstandstoetsing. Om te voldoen aan deze verplichting heeft de gemeenteraad in juni 2017 de Welstandsnota 2017\-2020 'Aantrekkelijk Apeldoorn' vastgesteld. De welstandsnota is het kader waaraan de onafhankelijke Commissie Ruimtelijke Kwaliteit toetst of aanvragen om omgevingsvergunning voor het bouwen voldoen aan redelijke eisen van welstand.

Doel van de welstandsnota is het zorgen voor een goede balans tussen het borgen van de basiskwaliteit van de ruimtelijke leefomgeving en het bieden van ruimte aan initiatiefnemers. Bij de welstandsnota hoort een website die het welstandsbeleid voor iedereen toegankelijk maakt.

De nota gaat uit van Ã©Ã©n welstandsniveau voor Ã¡lle gebieden van de hele gemeente Apeldoorn en werkt vanuit een piramide:

![afbeelding "i_NL.IMRO.0200.bp1358-vas1_0004.png"](i_NL.IMRO.0200.bp1358-vas1_0004.png)

* *Vergunningvrije bouwwerken:* geen welstandstoetsing

Onder deze categorie valt het grootste deel van de bouwwerken.

* *Veelvoorkomende bouwwerken:**Â***eenduidige criteria die voor de hele gemeente gelijk zijn.

Het grootste deel van de vergunningplichtige bouwwerken, zoals erkers en dakkapellen, valt onder deze categorie. In deze categorie is ook het reclamebeleid ondergebracht.

* S*pecifieke bouwwerken:* welstandstoetsing op basis van gebiedsgerichte doelstellingen

Onder deze categorie vallen de grotere bouwplannen. De gebiedsgerichte doelstellingen zijn per dorp, wijk, gebied of gebiedstype geformuleerd. Het werken met doelstellingen die de kernkwaliteiten van het gebied beschrijven in plaats van te werken met stringente criteria waaraan het bouwwerk moet voldoen, maakt verschillende ontwerpoplossingen mogelijk en biedt daarmee ruimte voor de initiatiefnemer.

#### 2\.10 Beperking realisatieduur woningbouw private partijen

In juni 2014 heeft de gemeenteraad de beleidsnotitie 'Beperking realisatieduur woningbouw private partijen' vastgesteld. In het gemeentelijke woningbouwprogramma is nog maar beperkt ruimte voor nieuwe woningbouwinitiatieven, terwijl een deel van de beschikbare ruimte in het woningbouwprogramma is ingevuld met plannen waarvoor al meer dan een paar jaar een vastgesteld bestemmingsplan aanwezig is maar die niet tot uitvoering komen. Om dergelijke situaties in de toekomst te voorkomen en om alleen nog ruimte te bieden aan initiatieven die ook echt worden uitgevoerd, geldt op grond van de beleidsnotitie 'Beperking realisatieduur woningbouw private partijen' nu een realisatietermijn voor nieuwe woningbouwinitiatieven die in principe drie jaar bedraagt. Die termijn gaat lopen vanaf het moment dat het bestemmingsplan onherroepelijk is.

Ter uitvoering van de beleidsnotitie wordt in ieder bestemmingsplan dat de bouw van nieuwe woningen mogelijk maakt een wijzigingsbevoegdheid opgenomen. Daarmee kunnen burgemeester en wethouders het bestemmingsplan wijzigen door de bouwmogelijkheden voor nieuwe woningen te verwijderen als na de termijn de betreffende woningen niet zijn gerealiseerd en ook nog niet in aanbouw zijn. De programmatische ruimte die daardoor vrij komt, kan vervolgens worden aangewend voor een andere woningbouwontwikkeling. Voordat een bestemmingsplan voor een woningbouwontwikkeling in procedure wordt gebracht, wordt deze termijn ook privaatrechtelijk overeengekomen tussen initiatiefnemer en gemeente.

### 3 BESTAANDE SITUATIE PLANGEBIED EN OMGEVING

#### 3\.1 Historie

##### 3\.1\.1 Woningbouw

De start van sociale woningbouw in de Metaalbuurt valt terug te voeren naar het begin van de 20ste eeuw. In 1917 kocht wooncorporatie De Goede Woning via de gemeente grond op de Westenenk tussen de Arnhemseweg en de Hoenderparkweg. De reden voor de aankoop van deze grond was dat er veel ruimte was en in de omgeving waren veel bedrijven gevestigd. Daarnaast speelde de lage grondprijs ook een rol bij de aankoop van de grond. Al met al bleek de locatie dus een ideale locatie voor woningbouw te zijn. Eind 1917 begon De Goede Woning er met de bouw van 98 Woningwetwoningen. Vanwege de aard van de straatnamen werd de officiÃ«le benaming van de buurt "Metaalbuurt". In de loop van de jaren zijn er meer woningen in het gebied gerealiseerd. Het merendeel van deze woningen betroffen sociale huurwoningen.

In de jaren zeventig van de 20e eeuw werd duidelijk dat de woningen in de Metaalbuurt in slechte staat verkeerden. De vraag was toen of het oude gedeelte van de buurt gesloopt of behouden moest worden. Na overleg met de bewoners heeft dit er uiteindelijk in geresulteerd dat de oudste woningen in de "Metaalbuurt" gerestaureerd zijn. Helaas zijn bij deze renovatie veel authentieke elementen bij de betreffende woningen verdwenen. Begin jaren 90 van de vorige eeuw bleek (opnieuw) dat woningen in de "Metaalbuurt" in slechte staat verkeerden. Destijds bleek dat een gedeelte van de woningen dermate slecht was dat sloop de enige optie was. Op de locatie van de te slopen woningen heeft nieuwbouw plaatsgevonden. Voor het overige zijn de wonigen gerenoveerd.

##### 3\.1\.2 Westenenkerpark

Begin jaren twintig van de vorige eeuw werd een begin gemaakt met de aanleg van het Westenenkerpark tussen Arnhemseweg, Westenenkerweg, Zilverweg en Koperweg. Het park is op dit moment ook nog steeds aanwezig als een groen element binnen het stedelijk gebied van Apeldoorn. Het uiterlijk van het park is in de loop van de jaren echter wel gewijzigd van een wandelpark naar een stadspark met hierbij behorende voorzieningen.

#### 3\.2 Ruimtelijke en functionele structuur

Het plangebied is gelegen aan de rand van het Westenenkerpark in de Metaalbuurt. Op dit moment is het terrein waar de woningbouw gerealiseerd wordt een braakliggend terrein. De onderstaande foto geeft de huidige situatie van het plangebied weer.

![afbeelding "i_NL.IMRO.0200.bp1358-vas1_0005.png"](i_NL.IMRO.0200.bp1358-vas1_0005.png)

foto plangebied december 2017

#### 3\.3 Verkeer en vervoer

Het plangebied is gelegen aan de Koperweg. Deze weg is aangesloten op de Arnhemseweg, een belangrijke omntsluitingsweg binnen de gemenete Apeldoorn.

### 4 RUIMTELIJKE EN FUNCTIONELE OPZET

Dit hoofdstuk geeft de ruimtelijke opzet van het plangebied.

#### 4\.1 Bebouwing

Voor wat betreft het realiseren van bebouwing langs het Westenenkerpark zijn in het verleden een aantal randvoorwaarden opgesteld. Het gaat hierbij om de volgende randvoorwaarden.

* De nieuwbouw is bij voorkeur een hedendaagse vertaling van de oude verkaveling en woningtypologie. Het verbindt de Metaalbuurt met het Westenenkerpark. Er dient daarmee een sterke verwantschap te zijn met de bestaande bebouwing en de nieuwe bebouwing moet hierop dan ook geinspireerd zijn.

* Vanwege het feit dat de woningbouwlocatie gelegen is in het beschermd stadsgezicht kent het een strenge toetsing en vraagt het om maatwerk. Bij de nieuwbouw dient het niet te gaan om een 'ladenplan'.

* De architectuur is eerder rijzig en dient een sterke gerichtheid te kennen op het Westenenkerpark.

De bovenstaande randvoorwaarden waren met name bedoeld voor het oorspronkelijke plan, het realiseren van de twee\-onder\-Ã©Ã©n\-kappers. Aangezien er nu rijenwoningen worden gerealiseerd is in overleg met de architect gezocht naar een verkaveling die recht doet aan de transparantie, ritmiek van volumes, maat en schaal en beeldkwaliteit, die mag worden verwacht binnen het beschermde stadsgezicht van de Metaalbuurt. De verkaveling dient ook aan te sluiten op de belendende nieuwbouw binnen dit beschermde gezicht.

Hierdoor zijn er in het ontwerp aflopende kappen geÃ¯ntroduceerd en zijn kleur en materialisatie afgestemd op de nieuwbouw en oudbouw van het tuindorp. Door de voordeuren van de 4 woningen te splitsen in 2 voordeuren en 2 "zijdeuren" wordt de 4 onder 1 kap minder dominant zichtbaar.

Op basis van de hiervoor genoemde randvoorwaarden is een plan ontworpen. In de onderstaande afbeelding is een illustratie van de te realiseren bebouwing weergegeven. Met deze bebouwing wordt aangesloten bij het specifieke karakter van de Metaalbuurt. De Commisse Ruimtelijke Kwaliteit heeft in kunnen stemmen met dit plan.

![afbeelding "i_NL.IMRO.0200.bp1358-vas1_0006.png"](i_NL.IMRO.0200.bp1358-vas1_0006.png)impressie voorgevel te realiseren woningen

![afbeelding "i_NL.IMRO.0200.bp1358-vas1_0007.png"](i_NL.IMRO.0200.bp1358-vas1_0007.png)

impressie achtergevel te realsieren woningen

#### 4\.2 Verkeersontsluiting en parkeren

Bij het opstellen van het plan is speciefiek aandacht gegeven aan het zorgvuldig oplossen van het parkeren. Een belangrijk aspect dat bij het parkeren meegenomen dient te worden is dat het parkeren uit het zicht plaats moet vinden. Daarnaast moet er sprake zijn van een goede ontsluiting op de bestaande infrastructuur.

De behoefte aan het parkeren is als het volgt berekend:

In totaal worden er 20 woningen gerealiseerd waarbij het in alle gevallen gaat om een woning zonder eigen parkeerplaats. De parkeernorm voor een dergelijke woning bedraagt 1,5 pp/wo.

Op basis van bovenstaande is de conclusie dat dertig parkeerplaatsen voor woningen en bezoekers dienen te worden gerealiseerd. In het plangebied worden dertig parkeerplaatsen gerealiseerd waarmee dus voldaan wordt aan de parkeerbehoefte.

Uit de onderstaande afbeelding volgt dat de parkeerplaatsen aan de achterzijde van de woningen worden gerealiseerd. Hiermee wordt voldaan aan de voorwaarde dat parkeren uit het zicht plaats dient te vinden.

![afbeelding "i_NL.IMRO.0200.bp1358-vas1_0008.png"](i_NL.IMRO.0200.bp1358-vas1_0008.png)

Schetsontwerp openbare ruimte woningbouw Westenenkerpark

Het parkeerterrein wordt ontsloten op de Plutoniumweg, een bestaande straat binnen de Metaalbuurt. Via de bestaande wegenstructuur vindt de ontsluiting van het plangebied plaatst op de Arnhemseweg, een belangrijke ontsluitingsweg binnen de gemeente Apeldoorn.

Met het voorliggende plan voor woningbouw wordt ook tegelijkertijd de openbare ruimte aangepakt. Hoewel deze aanpassing van de openbare ruimte volledig binnen het vigerende bestemmingsplan past wordt in het kader van duidelijkheid in het voorliggende bestemmingsplan de nieuwe situatie opgenomen. Met het aanpassen van de openbare ruimte wordt het wegprofiel van de Koperweg aangepast zodat er meer ruimte voor structureel groen komt. Het groen wordt ook op een dusdanige manier in het voorliggende bestemmingsplan bestemd. Ook worden er snelheidsrememnde maatregelen getroffendoro het aanleggen van verkeersdrempels.

#### 4\.3 Duurzaam bouwen

Per 1 juli 2018 is het niet meer mogelijk om een omgevingsvergunning te verlenen voor nieuwbouwwoning die nog aangesloten zijn op het aardgasnet. Bij vergunningverlening zal met dit aspect dan ook rekening moeten worden gehouden. Daarnaast worden aan de achterzijde van de woningen op het dak zonnepanelen gelegd.

### 5 UITVOERBAARHEID

#### 5\.1 Milieuaspecten

##### 5\.1\.1 Inleiding

Op grond van artikel 3\.1\.6 lid 1 van het Besluit ruimtelijke ordening (verder: Bro) moet de gemeente in de toelichting op het bestemmingsplan een beschrijving opnemen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet\- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven. Het betreft de thema's bodem, milieuzonering, geluid, luchtkwaliteit en externe veiligheid. Ook is een paragraaf gewijd aan het al dan niet noodzakelijk zijn van een milieueffectrapportage of milieueffectbeoordeling.

##### 5\.1\.2 Bodem

Een nieuwe of gewijzigde bestemming mag alleen in het bestemmingsplan worden opgenomen als is aangetoond dat de bodem geschikt (of geschikt te maken) is voor de nieuwe of aangepaste bestemming. Er moet dus onderzocht worden of de bodem verontreinigd is en wat voor gevolgen een eventuele bodemverontreiniging heeft voor de uitvoerbaarheid van het plan. Wanneer (een deel van) de bodem in het plangebied verontreinigd is, moet worden aangetoond dat het bestemmingsplan, rekening houdend met de kosten van sanering, financieel uitvoerbaar is. Bodemonderzoeken mogen in de regel niet ouder dan 5 jaar oud zijn. Uitzondering hierop zijn de plannen waar de bodem niet verdacht is op bodemverontreiniging en/of bodemonderzoeken de bodemkwaliteit voldoende weergeven en er geen onoverkomelijke problemen te verwachten zijn bij de bestemmingsplanwijziging.

Indien er sprake is van bouwactiviteiten, is ook in het kader van de omgevingsvergunning onderzoek naar de kwaliteit van de bodem nodig.

Hiernaast geldt dat de gemeente Apeldoorn bevoegd gezag is in het kader van het Besluit bodemkwaliteit. In het Besluit bodemkwaliteit wordt hergebruik van licht verontreinigde grond mogelijk gemaakt. De gemeente Apeldoorn heeft hiervoor beleid opgesteld dat is vastgelegd in bodemkwaliteitskaarten en een bodembeheerplan.

*Onderzoeksresultaten bodem*

Ter plaatse van deze nieuwe ontwikkelingen zijn de volgende bodemonderzoeken uitgevoerd:

* Verkennend bodemonderzoek. Uitgevoerd door Geofox\-Lexmond, datum mei 2012, kenmerk 20120538\_a2RAP.doc, opgenomen in Bijlage 1 bij de toelichting.

* Nader bodemonderzoek. Uitgevoerd door Geofos\-Lexmond, datum juni 2012, kenmerk 20120965\_a1Rap.doc, opgenomen in Bijlage 2 bij de toelichting.

* Verkennend asbestonderzoek. Uitgevoerd door Van der Poel B.V., datum 25 september 2018, projectnummer 181600, opgenomen in Bijlage 3 bij de toelichting.

*Grond*

De bovengrond is plaatselijk licht verontreinigd met lood, zink, PCB's en PAK. De ondergrond is licht verontreinigd met cadmium, koper, kwik, lood, PCB's en PAK en plaatselijk matig verontreinigd met zink. Deze verontreiniging is afgeperkt. Het betreft een beperkte verontreiniging met een omvang van enkele kuubs. Voor deze verontreiniging geldt geen saneringsplicht.

*Grondwater*

In het grondwater is naast een lichte verontreiniging met barium, cadmium en nikkel een sterk verontreiniging met zink aangetroffen. Er blijkt over een oppervlak van 800 m2 ongeveer 2000 m3 sterk met zink verontreinigd grondwater aanwezig te zijn. De verontreiniging bevindt zich op een diepte van 3,5 tot 6 meter beneden maaiveld. De grondwaterstand is ongeveer 3,5 meter beneden maaiveld.

De uitgevoerde bodemonderzoeken zijn ingediend bij de provincie Gelderland, het bevoegde gezag voor deze verontreiniging. De provincie heeft beschikt dat het een ernstig (meer dan 100 m3 grondwater verontreiniging) maar geen spoedeisende verontreiniging is. Er wordt geen datum gegeven voor wanneer de verontreiniging moet worden gesaneerd. Sanering kan op een natuurlijk moment plaatsvinden.

Voor de locatie voor woningbouw geldt wel een gebruiksbeperking. Er mag geen grondwater worden onttrokken zonder toestemming van de provincie. Voordat er een grondwateronttrekking plaatsvindt moet dit worden gemeld bij de provincie. Deze bepaling is ook van toepassing op de toekomstige huurders of eigenaren van de locatie.

*Grondwater*

In het grondwater is naast een lichte verontreiniging met barium, cadmium en nikkel een sterk verontreiniging met zink aangetroffen. Er blijkt over een oppervlak van 800 m2 ongeveer 2000 m3 sterk met zink verontreinigd grondwater aanwezig te zijn. De verontreiniging bevindt zich op een diepte van 3,5 tot 6 meter beneden maaiveld. De grondwaterstand is ongeveer 3,5 meter beneden maaiveld.

De uitgevoerde bodemonderzoeken zijn ingediend bij de provincie Gelderland, het bevoegde gezag voor deze verontreiniging. Zijn hebben beschikt dat het een ernstig (meer dan 100 m3 grondwater verontreiniging) maar geen spoedeisende verontreiniging is. Er wordt geen datum gegeven voor wanneer de verontreiniging moet worden gesaneerd. Sanering kan op een natuurlijk moment plaatsvinden.

Voor de locatie geldt wel een gebruiksbeperking. Er mag geen grondwater worden onttrokken zonder toestemming van de provincie. Voordat er een grondwateronttrekking plaatsvindt moet dit worden gemeld bij de provincie. Deze bepaling is ook van toepassing op de toekomstige huurders of eigenaren van de locatie.

*Abest*

De bovengrond van de locatie is onderzocht op de aanwezigheid van asbest. Analytisch is in de grond geen asbest aangetoond. Op het maaiveld zijn wel enkel stukjes asbesthoudend plaatmateriaal aangetroffen.

*Onderzoeksresultaten bodem*

Op basis van de resultaten van de uitgevoerde bodemonderzoeken is de locatie geschikt voor de functie woningbouw. Wel geldt er een gebruiksbeperking inzake grondwateronttrekking.

##### 5\.1\.3 Milieuzonering

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast.

Milieuzonering heeft twee doelen:

* het voorkomen of zoveel mogelijk beperken van hinder en gevaar bij woningen en andere gevoelige functies;

* het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Voor het bepalen van de aan te houden afstanden gebruikt de gemeente Apeldoorn de daarvoor algemeen aanvaarde VNG\-uitgave 'Bedrijven en Milieuzonering' uit 2009\. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden normaliter bepaald tussen enerzijds de grens van de bestemming die de milieubelastende functie(s) toelaat en anderzijds de dichtst daarbij gelegen situering van de gevel van een milieugevoelige functie die op grond van het bestemmingsplan mogelijk is.

Hoe gevoelig een gebied is voor milieubelastende activiteiten is mede afhankelijk van het omgevingstype. De richtafstanden van de richtafstandenlijst gelden ten opzichte van het omgevingstype rustige woonwijk. Een *rustige woonwijk* is ingericht volgens het principe van de functiescheiding: afgezien van wijkgebonden voorzieningen komen vrijwel geen andere functies voor; langs de randen is weinig verstoring door verkeer. Vergelijkbaar met de rustige woonwijk zijn rustig buitengebied, stiltegebied en natuurgebied. Daarvoor gelden dan ook dezelfde richtafstanden.

Een ander omgevingstype is het gemengd gebied. Een *gemengd gebied* is een gebied met een variatie aan functies; direct naast woningen komen andere functies voor zoals winkels, horeca en kleine bedrijven. Ook gebieden die direct langs de hoofdinfrastructuur liggen behoren tot het omgevingstype gemengd gebied. Het gemengd gebied kent door de aanwezige variatie aan functies en situering al een hogere milieubelasting. Dit kan aanleiding zijn om gemotiveerd voor Ã©Ã©n of meer milieuaspecten een kleinere afstand aan te houden dan wordt geadviseerd voor een rustige woonwijk. Een geadviseerde afstand van 30 meter kan dan bijvoorbeeld worden gecorrigeerd tot 10 meter en een geadviseerde afstand van 100 meter tot 50 meter. Uitzondering op het verlagen van de richtafstanden vormt het aspect gevaar: de richtafstand voor dat milieuaspect wordt niet verlaagd.

De tabel geeft de relatie tussen milieucategorie, richtafstanden en omgevingstype weer.

| **milieucategorie**   Â | | **richtafstand tot omgevingstype rustige woonwijk**   Â | **richtafstand tot omgevingstype gemengd gebied**   Â |

| --- | --- | --- | --- |

| 1   Â | | 10 m   Â | 0 m   Â |

| 2   Â | | 30 m   Â | 10 m   Â |

| 3\.1   Â | | 50 m   Â | 30 m   Â |

| 3\.2   Â | | 100 m   Â | 50 m   Â |

| 4\.1   Â | | 200 m    Â | 100 m   Â |

| 4\.2   Â | | 300 m    Â | 200 m   Â |

| 5\.1   Â | | 500 m    Â | 300 m   Â |

| 5\.2   Â | | 700 m   Â | 500 m   Â |

| 5\.3   Â | | 1\.000 m    Â | 700 m   Â |

| 6   Â | | 1\.500 m   Â | 1\.000 m   Â |

Het systeem van richtafstanden gaat uit van het principe van scheiding van functies: de richtafstandenlijst geeft richtafstanden tussen*Â*bedrijfslocatie en omgevingstype rustige woonwijk respectievelijk gemengd gebied. Binnen*Â*(hiervoor aangewezen) *gebieden met functiemenging* zijn milieubelastende en milieugevoelige functies op korte afstand van elkaar gesitueerd. Bij gebieden*Â*met*Â*functiemenging kan gedacht worden aan stads\- en wijkcentra, horecaconcentratiegebieden en woongebieden met kleinschalige c.q. ambachtelijke bedrijvigheid. Het kan gaan om bestaande gebieden met functiemenging en om gebieden waar bewust functiemenging wordt nagestreefd, bijvoorbeeld om een grotere levendigheid tot stand te brengen. Voor gebieden met functiemenging wordt een aparte afweging gemaakt ten aanzien van de aan te houden afstand en de te nemen maatregelen in relatie tot het gewenste woon\- en leefklimaat. Voor de toelaatbaarheid van activiteiten binnen gebieden met functiemenging gelden randvoorwaarden. Het gaat om kleinschalige, meest ambachtelijke bedrijvigheid en de activiteiten vinden hoofdzakelijk inpandig en overdag plaats.

Naast de geadviseerde milieuzonering voor bedrijven op basis van de VNG\-uitgave 'Bedrijven en milieuzonering', kunnen er ook nog afstandscriteria uit specifieke milieuwet\- en regelgeving gelden. Denk hierbij aan de Wet milieubeheer, de agrarische geurwetgeving en de veiligheidsregelgeving. Deze regelgeving geldt uiteindelijk als toetsingskader voor de toegestane milieueffecten. Ook deze afstandscriteria worden meegenomen bij de beoordeling van nieuwe ontwikkelingen.

Onderzocht worden zowel de feitelijke invloed van de ter plaatse gevestigde en te vestigen milieubelastende functies als de invloed die kan uitgaan van milieubelastende functies die op grond van de geldende bestemming gevestigd kunnen worden.

*Onderzoeksresultaten milieuzonering*

Aan de Koperweg 1 te Apeldoorn, direct naast het plangebied gelegen, is een opslagbedrijf voor verhuurgoederen gevestigd. Juridisch planologisch is hier sprake van een bestaande situatie met een ruimtelijke scheiding van 5 meter. Deze afstand tussen de perceelgrens van het bedrijf en het bouwvlak van de beoogde woningbouw is in onderhavig plan in acht gehouden.

*Nutsvoorzieningen*

Voor de opstelplaats van gasdrukmeet\- en regelstations dienen bepaalde veiligheidsafstanden in acht te worden genomen ten opzichte van kwetsbare\- en beperkt kwetsbare objecten (paragraaf 3\.2\.2 van het Activiteitenbesluit). Deze veiligheidsafstanden zijn opgenomen in onderstaande tabel.

Tabel: Veiligheidsafstanden

| Categorie\-Indeling   Â | Opstellingswijze    Â | Kwetsbareobjecten   Â | Beperkt kwets\-Bare objecten   Â |

| --- | --- | --- | --- |

| B    Â | Kast   Â | 4 meter   Â | 2 meter   Â |

| Â | (semi\-) Ondergronds station   Â | 4 meter   Â | 2 meter   Â |

| Â | Kaststation   Â | 6 meter   Â | 4 meter   Â |

| Â | Open opstelling/vrijstaand gebouw   Â | 10 meter   Â | 4 meter   Â |

| C   Â | Alle stations t/m 40\.000 normaal kubieke meter per uur aardgas   Â | 15 meter   Â | 4 meter   Â |

| Â | Alle stations boven 40\.000 normaal kubieke meter per uur aardgas   Â | 25 meter   Â | 4 meter   Â |

Aan de Plutoniumweg 2b te Apeldoorn bevindt zich een gasdrukmeet\- en regelstation van categorie B. Deze is opgesteld in een gebouw. Voor dit type nutsvoorziening geldt vanuit het Activiteitenbesluit een aan te houden afstand van 10 meter tot kwetsbare objecten en 4 meter tot beperkt kwetsbare objecten. Binnen deze zone zijn geen (beperkt) kwetsbare objecten (lees: woningen) gelegen.

Aan de Koperweg 27a te Apeldoorn bevindt zich een trafostation. Rondom een dergelijk trafostation dient op basis van de VNG\-uitgave minimaal 10 meter afstand tot kwetsbare objecten in acht gehouden te worden. Juridisch planologisch was op basis van het vorige bestemmingsplan reeds woningbouw toegestaan; Deze bestaande (juridische) situatie is in achtgenomen.

##### 5\.1\.4 Geluidhinder

Op basis van de Wet geluidhinder (Wgh) zijn er drie geluidsbronnen waarmee bij de vaststelling van bestemmingsplannen rekening gehouden dient te worden: wegverkeers\-, railverkeers\- en industrielawaai. Het plangebied is alleen gelegen binnen de invloedssfeer van verkeerswegen, Derhalve worden alleen de verkeerswegen als te bespreken bron beschouwd. Daarnaast moet in het kader van een goede ruimtelijke ordening ook inzicht te worden gegeven in de akoestische indirecte gevolgen van het plan bij omliggende bestaande woningen, zoals de akoestische gevolgen van eventuele verkeersaantrekkende werking.

*Wegverkeerslawaai: geluidgevoelige bestemmingen nabij bestaande wegen*

Artikel 76 Wgh verplicht ertoe om bij de vaststelling van een bestemmingsplan dat betrekking heeft op gronden binnen een geluidzone terzake van de geluidsbelasting van de gevel van geprojecteerde geluidsgevoelige bestemmingen (zoals woningen) de grenswaarden uit de Wgh in acht te nemen. Bij het voorbereiden van de vaststelling van zo'n bestemmingsplan moet akoestisch onderzoek worden gedaan naar die geluidsbelasting.

Op grond van artikel 74 Wgh heeft iedere weg van rechtswege een geluidzone, met uitzondering van:

* 1\. wegen die liggen binnen een tot woonerf bestemd gebied;

* 2\. wegen waarop een wettelijke snelheid geldt van ten hoogste 30 kilometer per uur.

De breedte van de zone is afhankelijk van het aantal rijstroken en van de ligging van de weg in binnen\- of buitenstedelijk gebied.

Wanneer woningen worden geprojecteerd binnen een geluidzone moet akoestisch onderzoek worden uitgevoerd naar de geluidsbelasting op de gevels van die woningen. De voorkeursgrenswaarde bedraagt 48 dB. Bij een hogere geluidsbelasting moet worden gekeken of er maatregelen getroffen kunnen worden om de geluidsbelasting te reduceren. Indien maatregelen onvoldoende effect geven en/of onmogelijk zijn en de geluidsbelasting niet hoger is dan de maximale grenswaarde kunnen burgemeester en wethouders een hogere waarde vaststellen. De voorwaarde die de gemeente Apeldoorn daaraan stelt is dat daarvoor een grond aanwezig is. Die gronden zijn vastgelegd in de gemeentelijke beleidsregel Hogere waarden Wet geluidhinder gemeente Apeldoorn.

In het kader van een goede ruimtelijke ordening moeten in een akoestisch onderzoek ook de wegen zonder geluidzone worden beschouwd. Hierbij wordt aansluiting gezocht bij de kaders van de Wgh.

Onderzoeksresultaten wegverkeerslawaai

De relevante wegen zijn de Arnhemseweg, de Aluminiumweg en de Koperweg. Voor de wegen Arnhemseweg en de Aluminiumweg doen zich geen van de genoemde uitzonderingen voor zodat ze van rechtswege een geluidzone hebben. Deze binnenstedelijke wegen hebben een geluidzone van 200 meter. De Koperweg heeft geen geluidzone.

In de rapportage van 17 september 2018, opgesteld door Soundforce One en opgenomen in bijlage 4 van de Bijlagen bij de toelichting, is de geluidsbelasting ten gevolge van alle bovengenoemde wegen berekend. Hieruit blijkt dat overal aan de grenswaarden wordt voldaan.

In het plan worden 20 nieuwe woningen gerealiseerd. De verkeersaantrekkende werking van deze woningen resulteert in een verwaarloosbare verhoging van de geluidsbelasting op de bestaande woningen waarmee dus voldaan wordt aan een goede ruimtelijke ordening.

Op grond van het voorgaande kan worden geconcludeerd dat het plan niet leidt tot een onaanvaardbaar woon\- en leefklimaat bij de nieuwe en bestaande geluidgevoelige bestemmingen.

##### 5\.1\.5 Luchtkwaliteit

In de Wet milieubeheer (verder: Wm) zijn eisen opgenomen waaraan de luchtkwaliteit in de buitenlucht moet voldoen. Hierbij is onderscheid gemaakt in grenswaarden waaraan nu moet worden voldaan en grenswaarden waaraan in de toekomst moet worden voldaan. De meest kritische stoffen zijn stikstofdioxide en fijn stof. Aan de andere stoffen die in de Wet worden genoemd wordt in Nederland, behoudens bijzondere situaties, overal voldaan.

Op grond van artikel 5\.16 Wm kan de gemeenteraad een bestemmingsplan met mogelijke gevolgen voor de luchtkwaliteit alleen vaststellen wanneer aannemelijk is gemaakt dat:

* 1\. het bestemmingsplan niet leidt tot het overschrijden van de in de wet genoemde grenswaarden, of

* 2\. de luchtkwaliteit als gevolg van het bestemmingsplan per saldo verbetert of ten minste gelijk blijft, of, bij een beperkte toename, door een met de ontwikkeling samenhangende maatregel of effect, per saldo verbetert, of

* 3\. het bestemmingsplan niet in betekenende mate bijdraagt aan de concentratie van een stof waarvoor in de wet grenswaarden zijn opgenomen, of

* 4\. de ontwikkeling is opgenomen of past in het Nationaal Samenwerkingsprogramma Luchtkwaliteit.

Niet in betekenende mate bijdragen

In de 'Regeling niet in betekenende mate bijdragen (luchtkwaliteitseisen)' zijn categorieÃ«n van gevallen aangewezen die in ieder geval niet in betekenende mate bijdragen aan de luchtverontreiniging. Een bijdrage is "niet in betekenende mate" als de toename maximaal drie procent van de jaargemiddelde grenswaarde van fijn stof of stikstofdioxide bedraagt. Wanneer een ontwikkeling valt onder Ã©Ã©n van die categorieÃ«n is het niet nodig een onderzoek naar de luchtkwaliteit uit te voeren. De categorieÃ«n van gevallen zijn:

* woningbouwlocaties met niet meer dan 1\.500 nieuwe woningen en Ã©Ã©n ontsluitingsweg;

* woningbouwlocaties met niet meer dan 3\.000 woningen en twee ontsluitingswegen;

* kantoorlocaties met een bruto vloeroppervlakte van niet meer dan 100\.000 m2 en Ã©Ã©n ontsluitingsweg;

* kantoorlocaties met een bruto vloeroppervlakte van niet meer dan 200\.000 m2 en twee ontsluitingswegen.

Verder is een bepaalde combinatie van woningen en kantoren zonder nader onderzoek mogelijk en is er voor sommige inrichtingen geen onderzoeksplicht.

Nationaal Samenwerkingsprogramma Luchtkwaliteit

In het Nationaal Samenwerkingsprogramma Luchtkwaliteit (NSL) staan enerzijds maatregelen die gemeenten, provincies en rijk nemen om de luchtkwaliteit te verbeteren en anderzijds grootschalige, "in betekenende mate" projecten die tot verslechtering kunnen leiden. Per saldo kan Nederland hiermee in 2011 overal aan de grenswaarden van fijn stof voldoen en in 2015 aan de grenswaarden voor stikstofdioxide. Nederland heeft op basis van het NSL van de Europese Commissie uitstel gekregen van de inwerkingtreding van de grenswaarden.

Toepasbaarheidsbeginsel

Op locaties die niet voor het publiek toegankelijk zijn, op het terrein van inrichtingen, op rijbanen van wegen en in de middenbermen van wegen hoeft de luchtkwaliteit niet te worden beoordeeld (het "toepasbaarheidsbeginsel").

Voor alle andere ontwikkelingen moet worden onderzocht wat het effect op de luchtkwaliteit is. Blijkt uit het onderzoek dat de ontwikkeling niet in betekenende mate bijdraagt aan de luchtverontreiniging, dan vormt het onderdeel luchtkwaliteit geen belemmering voor de voorgenomen ontwikkeling. Is de bijdrage wel in betekenende mate maar wordt er geen grenswaarde overschreden, dan is er evenmin een belemmering.

*Onderzoeksresultaten luchtkwaliteit*

Het bestemmingsplan maakt de realisatie van 20 nieuwe woningen mogelijk. De ontwikkeling valt dus onder de 'Regeling niet in betekenende mate bijdragen (luchtkwaliteitseisen). Hierdoor is het niet nodig luchtkwaliteitsonderzoek uit te voeren.

##### 5\.1\.6 Externe veiligheid

Het beleid voor externe veiligheid is gericht op het verminderen en beheersen van risico's van zware ongevallen met gevaarlijke stoffen in inrichtingen en tijdens het transport ervan. Op basis van de criteria zoals onder andere gesteld in het Besluit externe veiligheid inrichtingen worden bedrijven en activiteiten geselecteerd die een risico van zware ongevallen met zich mee (kunnen) brengen. Daarbij gaat het vooral om de grote chemische bedrijven, maar ook om kleinere bedrijven als LPG\-tankstations en opslagen van bestrijdingsmiddelen. Daarnaast zijn (hoofd)transportassen voor gevaarlijke stoffen, zoals buisleidingen, spoor\-, auto\-, en waterwegen, ook als potentiÃ«le gevarenbron aangemerkt.

Het beleid voor externe veiligheid heeft tot doel zowel individuele burgers als groepen burgers een minimum beschermingsniveau te bieden tegen een ongeval met gevaarlijke stoffen. Om dit doel te bereiken zijn gemeenten en provincies verplicht om bij besluitvorming in het kader van de Wet milieubeheer en de Wet ruimtelijke ordening de invloed van een risicobron op zijn omgeving te beoordelen. Daartoe worden in het beleid voor externe veiligheid het plaatsgebonden risico en het groepsrisico gehanteerd.

Het *plaatsgebonden risico* is de kans dat een persoon die zich gedurende een jaar onafgebroken onbeschermd op een bepaalde plaats bevindt, overlijdt als gevolg van een ongeval met gevaarlijke stoffen. Dit risico wordt per bedrijf en per transportas vastgelegd in contouren. Er geldt een contour waarbinnen die kans 10\-6 (Ã©Ã©n op 1\.000\.000\) bedraagt (verder: PR\-contour).

Het *groepsrisico* is een berekening van de kans dat een groep personen binnen een bepaald gebied overlijdt ten gevolge van een ongeval met gevaarlijke stoffen. De oriÃ«ntatiewaarde geeft hierbij de indicatie van een aanvaardbaar groepsrisico. Indien een ontwikkeling is gepland in de nabijheid van een risicobron geldt afhankelijk van de ontwikkeling een verantwoordingsplicht voor het toelaten van gevoelige functies.

*Besluit externe veiligheid inrichtingen*

Voor bepaalde risicovolle bedrijven geldt het Besluit externe veiligheid inrichtingen (Bevi). Hierin zijn de risiconormen voor externe veiligheid met betrekking tot bedrijven met gevaarlijke stoffen wettelijk vastgelegd.

*Circulaire effectafstanden LPG tankstations*

*In de circulaire is de effectbenadering uitgewerkt voor LPG\-tankstations. In beginsel zijn geen*

*(beperkt) kwetsbare objecten binnen een effectafstand van 60 meter en geen zeer kwetsbare*

*objecten binnen een effectafstand van 160 meter toegestaan. Naast de circulaire blijft ook de*

*toetsing aan het Bevi noodzakelijk.*

*Transport van gevaarlijke stoffen over water, spoor en weg*

Voor de beoordeling van de risico's vanwege het transport van gevaarlijke stoffen geldt het Besluit externe veiligheid transportroutes, met als uitvloeisel het zogeheten Basisnet en de bijbehorende Regeling basisnet. Er zijn geen wettelijke grenzen voor de aantallen transporten met gevaarlijke stoffen maar er worden wel grenzen gesteld aan de risico's, deze staan in het Basisnet. De vastgestelde risicogrenzen worden getoetst aan het plaatsgebonden risico met een wettelijk harde norm en het groepsrisico met de daarbij behorende oriÃ«ntatiewaarde als ijkpunt. Daarnaast geldt dat het vervoer van gevaarlijke stoffen op een verantwoorde wijze plaatsvindt vanwege de strenge eisen die gelden voor dit vervoer als gevolg van internationale regelgeving.

*Transport van gevaarlijke stoffen door buisleidingen*

Voor de beoordeling van de risico's van het transport van gevaarlijke stoffen door buisleidingen geldt het Besluit externe veiligheid buisleidingen. Naast de toetsing aan het plaatsgebonden risico en het groepsrisico is hierin vastgelegd dat aan weerszijden van een buisleiding een bebouwingsvrije afstand moet worden aangehouden voor beheer en onderhoud van de buisleidingen.

*Nota Milieuveiligheid Apeldoorn*

Uitgangspunt van de Nota Milieuveiligheid, die in december 2011 is vastgesteld, is dat nieuwe risicobronnen alleen nog zijn toegestaan op de grote industrieterreinen, met uitzondering van propaantanks in het buitengebied. Nieuwe risicobedrijven die onder het Bevi vallen kunnen door middel van een afwijkingsbevoegdheid mogelijk worden gemaakt op de grote industrieterreinen. De voorwaarde hierbij is dat de 10\-6 contour voor het plaatsgebonden risico zich niet buiten de inrichtinggrens van het nieuwe bedrijf mag bevinden en dat het invloedsgebied voor het groepsrisico niet verder reikt dan de grens van het industrieterrein. Daarnaast is in de Nota bepaald dat het groepsrisico ten gevolge van een risicobron niet groter mag zijn dan 1 maal de oriÃ«ntatiewaarde.

*Onderzoeksresultaten*

De onderstaande figuur geeft een overzicht van het plangebied in relatie tot de risicobronnen in en nabij het plangebied.

![afbeelding "i_NL.IMRO.0200.bp1358-vas1_0009.png"](i_NL.IMRO.0200.bp1358-vas1_0009.png)

Figuur globale ligging plangebied en risicobronnen (Bron: risicokaart.nl)

*Risicovolle Inrichtingen (Bevi)*

In de nabijheid van het plangebied bevinden zich geen bedrijven die vallen onder de werkingssfeer van het Bevi (Besluit externe veiligheid inrichtingen). Het Bevi vormt geen belemmering voor de realisatie van 20 woningen.

*Transport van gevaarlijke stoffen over water, spoor en weg (Bevt)*

In de nabijheid van het plangebied bevinden zich geen water\-, spoor\- en verkeerswegen waarover significant transport van gevaarlijke stoffen plaatsvindt.

In bovenstaande figuur is voor de volledigheid de provinciale weg N788 (Arnhemseweg) opgenomen. Het betreft hier de geel garceerde weg. Provinciale wegen zijn aangewezen als doorgaande routes voor gevaarlijke stoffen. Het vervoer van gevaarlijke stoffen over de N788 is dermate beperkt dat er geen significante EV risico's zijn rond deze weg, zo blijkt uit de milieunota externe veiligheid gemeente Apeldoorn. Het Bevt (Besluit externe veiligheid transport) vormt geen belemmering voor de realisatie van 20 woningen.

*Transport van gevaarlijke stoffen door buisleidingen (Bevb)*

In de nabijheid van bevinden zich geen buisleidingen voor het transport van gevaarlijke stoffen. Het Bevb (Besluit externe veiligheid buisleidingen) vormt geen belemmering voor de realisatie van 20 woningen.

*Conclusie*

In de omgeving van het plangebied zijn geen relevante risicobronnen. Vanuit het milieu aspect externe veiligheid kan de bestemming wonen gerealiseerd worden.

##### 5\.1\.7 Elektromagnetische velden

De minister van VROM heeft bij brief van 3 oktober 2005 geadviseerd om bij de vaststelling van nieuwe plannen, zo veel als redelijkerwijs mogelijk is, te vermijden dat er nieuwe situaties ontstaan waarbij kinderen langdurig verblijven in het gebied rond bovengrondse hoogspanningslijnen waarbinnen het jaargemiddelde magneetveld hoger is dan 0,4 microTesla (ÂµT).

De aanleiding voor dit advies is een Engels onderzoek waarbij een licht statistisch verband naar voren is gekomen tussen het langdurig aanwezig zijn van kinderen binnen de 0,4 ÂµT magneetveldzone van bovengrondse hoogspanningslijnen en leukemie bij kinderen tussen 0 en 15 jaar. Het is nog niet duidelijk wat de achterliggende oorzaak hiervan is. Op basis van het voorzorgsprincipe wordt daarom geadviseerd om in nieuwe situaties rekening te houden met deze 0,4 ÂµTâmagneetveldzone rondom hoogspanningslijnen. Gelet op de maatschappelijke kosten\-baten afweging en ook gezien de huidige onzekerheden over de mogelijke gezondheidsrisico's adviseert VROM dat er geen directe aanleiding is om maatregelen te nemen in bestaande situaties. Daaronder worden ook geldende maar nog niet gerealiseerde gevoelige bestemmingen begrepen.

Nieuwe situaties zijn nieuwe bestemmingsplannen en/of wijziging van bestaande bestemmingsplannen en/of plaatsing van nieuwe hoogspanningslijnen dan wel wijzigingen aan bestaande hoogspanningslijnen. Gevoelige bestemmingen zijn locaties waar kinderen langdurig verblijven, zoals woningen, scholen en crÃ¨ches.

Gelet op het hiervoor genoemde VROM\-advies heeft het gemeentebestuur op 6 november 2007 de intentie uitgesproken om op termijn alle bovengrondse hoogspanninglijnen in Apeldoorn ondergronds te brengen. Tot het zover is, zal voor nieuwe ontwikkelingen de lijn van het VROM\-advies gevolgd worden.

*Onderzoeksresultaten*

In de nabijheid van het plangebied bevinden zich geen bovengrondse hoogspanningslijnen.

##### 5\.1\.8 Milieueffectrapportage

*Algemeen*

Bepaalde activiteiten kunnen belangrijke nadelige gevolgen voor het milieu hebben. Welke activiteiten dat zijn is vastgelegd in het Besluit milieueffectrapportage (verder: Besluit m.e.r.). De activiteiten zijn onderverdeeld in:

* 1\. activiteiten die belangrijke nadelige gevolgen kunnen hebben voor het milieu (onderdeel C van de bijlage bij Besluit m.e.r.);

* 2\. activiteiten ten aanzien waarvan het bevoegd gezag moet beoordelen of zij belangrijke nadelige gevolgen voor het milieu kunnen hebben (onderdeel D van de bijlage bij Besluit m.e.r.).

Aan het merendeel van de activiteiten zijn drempelwaarden gekoppeld.

Wanneer het bestemmingsplan een activiteit mogelijk maakt die is opgenomen in onderdeel C van de bijlage bij het Besluit m.e.r. en de activiteit de drempelwaarde overschrijdt, geldt een m.e.r.\-plicht. Wanneer het bestemmingsplan een activiteit mogelijk maakt die is opgenomen in onderdeel D van de bijlage bij het Besluit m.e.r. geldt een m.e.r.\-beoordelingsplicht. Een m.e.r.\-beoordeling is in ieder geval verplicht als de drempelwaarde wordt overschreden. De verplichting geldt (sinds 1 april 2011\) ook als de drempelwaarde niet wordt overschreden maar toch niet kan worden uitgesloten dat de activiteit belangrijke nadelige gevolgen kan hebben voor het milieu.

Gevolg van dat laatste is dat in een bestemmingsplan voor een activiteit die voorkomt in onderdeel D maar waarbij de omvang onder de drempelwaarde ligt, gemotiveerd moet worden of een m.e.r.\-beoordeling nodig is. Deze motivering moet zijn gebaseerd op een toets die qua inhoud aansluit bij de verplichte m.e.r.\-beoordeling. Voor deze toets gelden geen vormvereisten en daarom wordt de term vormvrije m.e.r.\-beoordeling gehanteerd.

*Onderzoeksresultaten*

Het bestemmingsplan maakt geen activiteit mogelijk die is opgenomen in onderdeel C of D van de bijlage bij het Besluit m.e.r. De milieueffecten zijn onderzocht in het kader van de uitvoerbaarheid van het bestemmingsplan. De resultaten daarvan zijn beschreven in de paragrafen 5\.1\.1 tot en met 5\.1\.7\. Daaruit kan worden geconcludeerd dat kan worden uitgesloten dat het bestemmingsplan belangrijke nadelige gevolgen kan hebben voor het milieu. Er geldt daarom geen m.e.r\-plicht, geen m.e.r.\-beoordelingsplicht en ook is het niet noodzakelijk een vormvrije m.e.r.\-beoordeling uit te voeren.

#### 5\.2 Waterhuishouding

##### 5\.2\.1 Algemeen

De locatie voor de woningbouw ligt in bestaand stedelijk gebied. Het plangebied bevindt zich niet binnen enige Keurzone en niet binnen de zoekgebieden voor waterberging die de provincie Gelderland in de omgevingsvisie heeft aangegeven.

##### 5\.2\.2 Grondwater

Het gebied ligt ten westen van het Apeldoorns Kanaal en daarmee in de grondwaterfluctuatiezone die (toelichtend) in de Omgevingsvisie Gelderland is vastgelegd. Er is in en om het plangebied geen grondwateroverlast bekend. Maatregelen tegen grondwateroverlast dienen dan ook niet genomen te worden.Wel speelt het aspect ontrekking van grondwater een rol. Zie hiervoor hetgeen vermeld in paragraaf 5\.1\.2 Bodem.

##### 5\.2\.3 Oppervlaktewater en waterafhankelijke natuur

Door dit plan ontstaat geen extra oppervlaktewater. Er zal niet geloosd worden op het oppervlaktewater. Dit is ook niet mogelijk omdat er in de direct nabijheid van het plangebied geen oppervlakte aanwezig is. In en om het plangebied komt ook geen waterafhankelijke natuur voor.Het plan heeft derhalve geen nadelige gevolgen voor de waterafhankelijke natuur.

##### 5\.2\.4 Afvoer van regenwater

In het plangebied en de omgeving daarvan ligt een gemengd rioolstelsel waarmee vuil\- en regenwater gezamenlijk worden afgevoerd. De capaciteit van dit riool is voldoende om bij de maatgevende regenbui die eens per 2 jaar optreedt geen water op straat te veroorzaken.

Het gemeentelijk beleid is er op gericht om bij nieuwe stedelijke ontwikkelingen de afvoer van regenwater niet op de riolering aan te sluiten. In de Bouwverordening is bepaald dat het regenwater dat afkomstig is van daken en verhardingen in principe in de bodem moet worden geÃ¯nfiltreerd door middel van een infiltratievoorziening van voldoende capaciteit op eigen terrein.

Bij het bepalen van de manier waarop het regenwater wordt afgevoerd, hanteert de gemeente de Beslisboom voor regenwater. Deze beslisboom geeft de volgende voorkeursvolgorde voor het afvoeren van regenwater:

* 1\. gebruik van regenwater (in grijswatercircuit of door vegetatiedak);

* 2\. infiltratie in de bodem;

* 3\. afvoer naar oppervlaktewater;

* 4\. afvoer via rioolstelsel.

De materialen die in aanraking komen met het regenwater mogen niet uitlogen en dienen volgens Duurzaam Bouwen geselecteerd te zijn. Bij de infiltratie van regenwater mag de bodem niet verontreinigd raken door met het regenwater afgevoerde vervuilende stoffen.

In dit plangebied wordt het regenwater \<beschrijving wijze van hemelwaterafvoer\>. Door \<beschrijving maatregel/situatie\> wordt voorkomen dat het te infiltreren regenwater het grond\- en/of oppervlaktewater verontreinigt.

##### 5\.2\.5 Afvoer van afvalwater

De nieuwe gebouwen dienen te worden voorzien van gescheiden afvoeren voor vuil\- en regenwater, zoals op grond van het Bouwbesluit verplicht is. De vuilwaterafvoer van de bebouwing wordt aangesloten op het gemeentelijke rioolstelsel. Het bestaande rioolstelsel in en om het plangebied heeft voldoende capaciteit voor deze extra vuilwaterafvoer van de nieuwbouw.

##### 5\.2\.6 Watertoets

Het plangebied ligt niet in een Keurzone of in een zoekgebied voor waterberging. Het plan betreft geen HEN\-water (inclusief beschermingszone), landgoed, weg, spoorlijn, damwand, scherm, ontgronding et cetera. Bovendien zal er niet meer dan de landelijke afvoernorm geloosd gaan worden op het oppervlaktewater. Daarom is dit plan in het kader van de watertoets een postzegelplan als omschreven door Waterschap Vallei en Veluwe. Voor het plan geldt dan ook het standaard wateradvies. Afwijkingen van dit standaard wateradvies zijn gemotiveerd aangegeven. Bij negatieve gevolgen voor het watersysteem is aangegeven hoe deze gemitigeerd dan wel gecompenseerd worden.

Om deze redenen is het plegen van overleg met het waterschap als bedoeld in artikel 3\.1\.1 van het Besluit ruimtelijke ordening achterwege gelaten, dit in overeenstemming met de richtlijn 'Watertoetsprocedureregels voor postzegelplannen' van het waterschap.

#### 5\.3 Natuurwaarden

##### 5\.3\.1 Wettelijk kader en beleid

###### 5\.3\.1\.1 Europese regelgeving

De twee Europese richtlijnen Vogelrichtlijn (1979\) en Habitatrichtlijn (1992\) vormen samen de belangrijkste natuurbeschermingswetgeving op Europees niveau. De Vogelrichtlijn heeft tot doel in het wild levende vogelsoorten op het grondgebied van de EU te beschermen. De EU\-lidstaten zijn verplicht voor alle vogelsoorten die in hun land leven leefgebieden van voldoende grootte en kwaliteit te beschermen. De Habitatrichtlijn waarborgt de biologische diversiteit door het in stand houden van natuurlijke leefgebieden en de wilde flora en fauna. De Habitatrichtlijn is gericht op de bescherming van soorten en van natuurlijke habitats. Beide richtlijnen verplichten de lidstaten tot het aanwijzen van te beschermen gebieden, zogeheten speciale beschermingszones. Het netwerk van speciale beschermingszones die op grond van de Vogelrichtlijn en Habitatrichtlijn zijn aangewezen wordt over het algemeen als Natura 2000 aangeduid. Een Natura 2000\-gebied kan uit een Vogelrichtlijngebied, een Habitatrichtlijngebied of een combinatie van beide bestaan. Bij een gecombineerd Vogelrichtlijn\- en Habitatrichtlijngebied kan elk onderdeel zijn eigen begrenzing hebben, afhankelijk van de aanwezige natuurwaarden.

###### 5\.3\.1\.2 Rijksbeleid en wetgeving

**Wet natuurbescherming**

Rijksregels over natuurbescherming staan in de *Wet natuurbescherming* (verder: Wnb). De wet kent een algemene zorgplicht voor iedereen in Nederland ten aanzien van Natura 2000\-gebieden, bijzondere nationale natuurgebieden en in het wild levende dieren en planten.

De Wnb geeft de provincies de opdracht om gebieden aan te wijzen die behoren tot het 'natuurnetwerk Nederland', een samenhangend landelijk ecologisch netwerk. Andere gebieden kunnen de provincies aanwijzen als bijzondere provinciale natuurgebieden dan wel bijzondere provinciale landschappen.

De Wnb bevat âvoor zover voor bestemmingsplannen relevant\- regels voor de bescherming van gebieden, voor de bescherming van soorten en over houtopstanden.

*Gebiedsbescherming*

De minister van Economische Zaken wijst Natura 2000\-gebieden aan, de speciale beschermingszones als bedoeld in de Vogel\- en de Habitatrichtlijn. Het aanwijzingsbesluit bevat de instandhoudingsdoelstellingen voor het gebied. De provincie stelt voor het Natura 2000\-gebied iedere 6 jaar een beheerplan vast.

Op grond van de artikelen 2\.7 en 2\.8 Wnb stelt een bestuursorgaan een plan dat significante gevolgen kan hebben voor een Natura 2000\-gebied uitsluitend vast indien uit een passende beoordeling van de gevolgen voor het Natura 2000\-gebied, waarin rekening is gehouden met de instandhoudingsdoelstellingen voor dat gebied, de zekerheid is verkregen dat het plan de natuurlijke kenmerken van het gebied niet zal aantasten. Als uit de passende beoordeling die vereiste zekerheid niet is verkregen kan het plan uitsluitend worden vastgesteld als is voldaan aan elk van de voorwaarden:

* a. er zijn geen alternatieve oplossingen;

* b. het plan is nodig om dwingende redenen van groot openbaar belang, en

* c. er worden de nodige compenserende maatregelen getroffen om te waarborgen dat de algehele samenhang van Natura 2000 bewaard blijft.

Als het plan significante gevolgen kan hebben voor een prioritair type natuurlijke habitat of een prioritaire soort in een Natura 2000\-gebied geldt in plaats van de hiervoor genoemde voorwaarde b, de voorwaarde dat het plan nodig is vanwege:

* 1\. argumenten die verband houden met de menselijke gezondheid, de openbare veiligheid of met voor het milieu wezenlijk gunstige effecten, of

* 2\. andere dwingende redenen van openbaar belang, na advies van de Europese Commissie.

Als compenserende maatregelen nodig zijn, moeten deze onderdeel uitmaken van het plan.

*Soortenbescherming*

De Wnb kent drie verschillende beschermingsregimes voor soorten:

* a. een beschermingsregime voor Vogelrichtlijnsoorten;

Op grond van dit regime is het verboden om opzettelijk in het wild levende vogels te doden of te vangen, om opzettelijk nesten, rustplaatsen en eieren te vernielen of te beschadigen, nesten van vogels weg te nemen en om vogels opzettelijk te storen.

* b. een beschermingsregime voor soorten van de Habitatrichtlijn en van de Verdragen van Bern en Bonn;

Dit regime bevat de verboden om in het wild levende dieren van de bedoelde soorten in hun natuurlijk verspreidingsgebied opzettelijk te doden of te vangen, opzettelijk te verstoren, hun eieren opzettelijk te vernielen of te rapen, hun voortplantingsplaatsen of rustplaatsen te beschadigen of te vernielen en om bedoelde plantensoorten opzettelijk te plukken en te vernielen.

* c. een beschermingsregime voor andere, vanuit nationaal oogpunt beschermde soorten

Op grond van dit regime is het verboden om de soorten die zijn opgenomen in de bijlage bij de wet van de bijlagen opzettelijk te doden of te vangen, de vaste voortplantingsplaatsen of rustplaatsen van de in de bijlage genoemde dieren opzettelijk te beschadigen of te vernielen en om bepaalde vaatplanten opzettelijk te plukken en te vernielen.

Van deze verboden kan de provincie ontheffing (in individuele gevallen) respectievelijk (bij verordening) vrijstelling verlenen. Dit kan alleen als aan drie criteria is voldaan:

* a. er is geen andere bevredigende oplossing voor de handeling mogelijk;

* b. de handeling is nodig vanwege een van de in de wet genoemde en per beschermingsregime verschillende belangen, zoals de volksgezondheid, de openbare veiligheid of (bij het beschermingsregime voor nationaal beschermde soorten) in het kader van de ruimtelijke inrichting of ontwikkeling van gebieden en het daarop volgende gebruik van het betreffende gebied;

* c. de ingreep doet geen afbreuk aan de staat van instandhouding van de betreffende soort.

Voor een deel van de andere, vanuit nationaal oogpunt beschermde soorten hebben provinciale staten in de Omgevingsverordening Gelderland vrijstelling verleend voor zover het gaat om handelingen in het kader van de ruimtelijke inrichting of ontwikkeling en het bestendig beheer en onderhoud.

*Houtopstanden*

Tot slot kent de Wnb het verbod om een houtopstand geheel of gedeeltelijk te (doen) vellen, zonder voorafgaande melding daarvan aan de provincie. Dit verbod geldt niet binnen de bebouwde kom en voor bepaalde typen bomen.

**Besluit algemene regels ruimtelijke ordening**

In het *Besluit algemene regels ruimtelijke ordening* is bepaald dat de aanwijzing en begrenzing van de gebieden die behoren tot het 'natuurnetwerk Nederland' en de aanwijzing van de wezenlijke kenmerken en waarden van die gebieden bij provinciale verordening geschiedt. Ook is daarin bepaald dat bij provinciale verordening regels worden gesteld over bestemmingsplannen die betrekking hebben op een gebied behorend tot het natuurnetwerk Nederland.

##### 5\.3\.2 Onderzoeksresultaten

Het plamgebied is niet gelegen in het Nationaal Landschap, Natura 2000 \- gebied, Ecologische Hoofdstructuur, Gelders Natuurnetwerk of Groene Ontwikkelingszone. Daarnaast zijn gelet op het feit dat het hier om een braakliggend terrein binnen stedelijk gebied gaat, binnen het plangebied geen flora \& fauna te verwachten die vallen onder de soortenbescherming van de Wet natuurbescherming.

#### 5\.4 Duurzame verstedelijking

##### 5\.4\.1 Wettelijk kader

Op grond van artikel 3\.1\.6, tweede lid, van het Besluit ruimtelijke ordening bevat de toelichting bij een bestemmingsplan dat een nieuwe stedelijke ontwikkeling mogelijk maakt, een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

De begrippen 'stedelijke ontwikkeling' en 'bestaand stedelijk gebied' zijn als volgt gedefinieerd (artikel 1\.1\.1 Bro):

* Stedelijke ontwikkeling: ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

* Bestaand stedelijk gebied: bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur.

In de praktijk wordt dit de ladder voor duurzame verstedelijking genoemd. De ladder voor duurzame verstedelijking is ingericht voor een zorgvuldige afweging en transparante besluitvorming bij alle ruimtelijke en infrastructurele besluiten waardoor de ruimte in stedelijke gebieden optimaal benut wordt.

##### 5\.4\.2 Onderzoeksresultaten

Het bestemmingsplan maakt de bouw van twintig woningen mogelijk. Het gaat hierbij om 5 blokken van woningen met in hierbij vier woningen per blok. Op basis van het geldende bestemmingsplan 'Metaalbuurt en Omgeving' is de blouw van een in totaal zes twee\-onderÃ©Ã©n\-kappers in het plangebied mogelijk. Vanwege het aantal van 20 woningen is op basis van jurisprudentie sprake van een stedelijke ontwikkeling en dient te worden getoetst aan de treden van de ladder van duurzame verstedelijking.

Het plan voorziet in het realiseren van een twintigtal woningen voor de sociale huur. Binnen de gemeente Apeldoorn is een dringend tekort aan sociale huurwoningen. Er wordt met dit plan in deze vraag voorzien waarmee de behoefte is aangetoond. Voor de toetsing aan de ladder is het daarnaast van belang dat de stedelijke ontwikkeling plaatsvindt in stedelijk gebied. In deze worden de woningen binnen bestaand stedelijk gebied gerealiseerd. Conclusie van het voorgaande is dat het project niet in strijd is met de ladder van de duurzame verstedelijking.

#### 5\.5 Archeologie

##### 5\.5\.1 Beleid

###### 5\.5\.1\.1 Provinciaal beleid

In de Omgevingsvisie Gelderland hebben provinciale staten het provinciale beleid omtrent archeologie vastgelegd: De provincie streeft er naar archeologie expliciet te betrekken bij de integrale afweging bij planontwikkeling. Bij locatiekeuze en planuitwerking moet voldaan worden aan de basiskwaliteitseisen van de bodem, waaronder archeologie. Ruimtelijke plannen en projecten die archeologische gegevenheden in de bodem kunnen aantasten moeten zo veel mogelijk rekening houden met bekende en te verwachten archeologische waarden.

De Omgevingsverordening Gelderland bevat, voor zover voor dit plangebied relevant, geen regels over cultuurhistorie.

###### 5\.5\.1\.2 Gemeentelijk beleid

Op 18 juni 2015 is door de gemeenteraad de Archeologische Beleidskaart 2015 vastgesteld, die de Archeologische beleidskaart uit 2006 vervangt. De archeologische beleidskaart kent drie categorieÃ«n terreinen met archeologische waarden. Er is vastgesteld dat op deze terreinen archeologische waarden aanwezig zijn of dat het zeer waarschijnlijk is dat deze aanwezig zijn. Daarnaast zijn er drie zones met een archeologische verwachting. Deze zones geven de dichtheid weer waarop een archeologische vindplaats wordt verwacht.

De kans op het aantreffen van een archeologische vindplaats is afhankelijk van de archeologische verwachting voor het gebied Ã¨n van de omvang van de graafwerkzaamheden. Daarom is aan de verschillende gebiedscategorieÃ«n specifiek beleid gekoppeld.

*Categorie 1: Terrein met monumentale archeologische waarden*

Het gaat hier om wettelijk beschermde monumenten en door de gemeente op basis van de Monumentenverordening aangewezen gemeentelijke monumenten. Op deze terreinen is het vrijwel zeker dat bij grondwerkzaamheden schade aan de archeologische vindplaats toegebracht wordt. De bescherming van deze terreinen is geregeld in de Erfgoedwet, de Monumentenwet en de Monumentenverordening.

*Categorie 2: Terrein met vastgestelde archeologische waarden*

Terreinen met vastgestelde archeologische waarden zijn die gebieden waarvan in het verleden is vastgesteld dat er zich een behoudenswaardige archeologische vindplaats bevindt. Bij verstoringen van de bodem groter dan 50 m2 is het verplicht archeologisch onderzoek uit te voeren.

*Categorie 3: Terrein met archeologische waarden*

Tot de terreinen met archeologische waarden behoren de enken, dorpskernen en historische locaties. In deze gebieden zijn archeologische waarden aanwezig, maar waar deze precies liggen is niet altijd bekend. Bij bodemingrepen is de kans dan ook zeer aannemelijk dat archeologische waarden worden aangetroffen. In deze gebieden moet bij verstoringen van de bodem groter dan 100 m2 archeologisch onderzoek uitgevoerd worden.

*Categorie 4: Zone met (middel)hoge archeologische verwachting*

In deze categorie vallen de terreinen die op de archeologische kenniskaart een middelhoge en hoge archeologische verwachting bezitten. In deze gebieden wordt verspreide begraving, bewoning en landgebruik voorafgaande aan de dorpsvorming in de Late Middeleeuwen verwacht. Pas bij grotere bodemingrepen wordt de kans groot dat zo'n vindplaats wordt aangetroffen. Daarom hoeft bij verstoringen van de bodem kleiner dan 500 m2 geen archeologisch onderzoek uitgevoerd te worden.

*Categorie 5: Zone met lage archeologische verwachting*

In gebieden met een lage archeologische verwachting is de dichtheid van archeologische vindplaatsen naar verwachting laag. Daarom hoeft er in deze gebieden alleen archeologisch onderzoek te worden gedaan als er meer dan 2\.500 m2 van de bodem verstoord gaat worden.

*Categorie 6: Zone met geen archeologische verwachting*

In gebieden waar het bodemarchief door menselijk of natuurlijk toedoen is verdwenen of waar zeker is dat er geen archeologische waarden (meer) aanwezig zijn hoeft geen archeologisch onderzoek te worden uitgevoerd. Het gaat hier om grote verstoringen van de bodem: wegvlak A1, de spoorlijn ter hoogte van de stuwwal en niet\-historisch water. Deze categorie zal in de loop van de tijd groter worden naarmate meer archeologisch onderzoek is uitgevoerd. Een actueel overzicht van overige gebieden in deze categorie wordt door middel van de archeologische kenniskaart bijgehouden.

*Verstoringsdiepte waarvoor onderzoeksplicht geldt*

De verplichting om archeologisch onderzoek uit te voeren geldt voor ieder van de genoemde gebiedscategorieÃ«n bij een verstoring dieper dan 35 cm onder het vastgestelde maaiveld. Een uitzondering op deze diepte wordt gemaakt voor natuurgebieden. Ervaring leert dat archeologische waarden in natuurgebieden relatief dicht aan het oppervlak kunnen liggen. Daarom is in natuurgebieden bij verstoringen van de bodem groter dan 10\.000 m2 altijd een archeologisch onderzoek nodig, ongeacht de diepte van de verstoring.

##### 5\.5\.2 Onderzoeksresultaten

Synthegra heeft in het verleden archeologisch onderzoek naar het plangebied verricht, De onderzoeksresultaten zijn vastgelegd in het 'Inventariserend Archeologisch Onderzoek Metaalbuurt te Apeldoorn. Deze rapportage, gedateerd in 2003, is opgenomen in bijlage 5 van de Bijlagen bij de toelichting. Uit dit onderzoek is gebleken dat in de Metaalbuurt de mogelijkheid bestaat dat er nog sporen van prehistorische occupatie aanwezig zijn in het dekzand of op de overgang van dekzand naar esdek.

Zoals al aangegeven is door de gemeenteraad in 2015 de Archeologische beleidskaart 2015 vastgesteld. In het onderstaande is een uitsnede voor het plangebied van deze beleidskaart weergegeven.

![afbeelding "i_NL.IMRO.0200.bp1358-vas1_0010.png"](i_NL.IMRO.0200.bp1358-vas1_0010.png)

*Uitsnede Archeologische Beleidskaart 2015*

Uit de beleidskaart volgt dat voor het plangebied een zone van (middel)hoge archeologische waarde geldt (gele arcering). Daarnaast geeft de bruine arcering aan dat er voor een gedeelte van het plangebied sprake is van een terrein met archeologische waarden.

Op basis van het uitgevoerde onderzoek uit 2003 en de Archeologische Beleidskaart 2015 volgt dat voor de woningbouwontwikkeling in het plangebied een archeologisch onderzoek plaats dient te vinden, te weten een proefsleuvenonderzoek. Vanwege een geplande sanering en het feit dat er ondergrondse funderingen aanwezig zijn van bebouwing is het uitvoeren van een proefsleuvenonderzoek voorafgaand aan de bestemmingsplanprocedure niet haalbaar. Om te voorkomen dat mogelijk archeologische vondsten verloren gaan en waarbij ook voldaan kan worden aan het gemeentelijke archeologie beleid is een Programma van Eisen ArcheologieÂ (PvE) opgesteld en goedgekeurd. Het PvE is als bijlage bij de regels van het bestemmingsplan gevoegd. Samengevat komt dit PvE er op neer dat er een gecombineerd onderzoek plaats dient te vinden. Zo moet er archeologische begeleiding plaatsvinden bij de civiele ontgravingen die plaatsvinden ten behoeve van de sloop en sanering. Hierop volgend dient er een proefsleuvenonderzoek plaats te vinden. Om de uitvoering juridisch te borgen zal het PvE gekoppeld worden aan regels die betrekking hebben op archeologie.

#### 5\.6 Financieel\-economische uitvoerbaarheid

Met de initiatiefnemer is een anterieure overeenkomst over grondexploitatie als bedoeld in artikel 6\.24 lid 1 van de Wet ruimtelijke ordening gesloten. Hierin is geregeld dat de initiatiefnemer de kosten die de gemeente maakt ter uitvoering van zijn initiatief voor hun rekening komen. Alle met deze planwijziging samenhangende kosten komen dus ten laste van de initiatiefnemer. Deze wijziging heeft derhalve voor de gemeente geen financiÃ«le gevolgen. Er behoeft daarom geen exploitatieplan te worden vastgesteld.

### 6 JURIDISCHE PLANOPZET

#### 6\.1 Inleiding

In hoofdstuk 4 is de voorgestane invulling van het plangebied beschreven. Hoofdstuk 5 toont aan dat deze invulling uitvoerbaar is. De volgende stap is het treffen van een juridische regeling die de invulling mogelijk maakt. Dit hoofdstuk beschrijft deze regeling. In paragraaf 6\.2 wordt het karakter van dit bestemmingsplan beschreven. Paragraaf 6\.3 beschrijft de gebruikte bestemmingen. Hier worden zowel de regels als de weergave van de bestemmingen op de plankaart beschreven. De beschrijving geeft aan hoe de regeling geÃ¯nterpreteerd moet worden. In paragraaf 6\.4 tenslotte worden de algemene regels en de overgangs\- en slotregels besproken.

#### 6\.2 Karakter bestemmingsplan

Bestemmingsplan Koperweg tegenover Westenenkerpark is een ontwikkelingsplan, waarin de toekomstige situatie uitgangspunt is voor de wijze van bestemmen.

#### 6\.3 Bestemmingen

De bestemmingen zijn vastgelegd in de regels en op de plankaart. Samen geeft dit de regels voor gebruik en bebouwing van de grond. De bestemmingen worden hierna besproken.

*Verkeer \- Verblijfsgebied*

De bestemming Verkeer \- Verblijfsgebied is gegeven aan de gebieden die een verblijfsfunctie hebben. Dit betreft de wegen, straten, voet\- en fietspaden, bermen en parkeervoorzieningen in de woongebieden. Ook het niet\-structurerende groen is in deze bestemming ondergebracht.

*Groen*

Het structurele en structurerende openbare groen in het plangebied is onder de bestemming Groen gebracht. Hier zijn groenvoorzieningen, paden, hondenuitlaatplaatsen, nuts\- en speelvoorzieningen toegestaan. Binnen deze bestemming zijn alleen bouwwerken, geen gebouwen zijnde toegelaten. De bouwhoogte van speel\- en klimtoestellen mag bij recht niet meer dan 4 meter bedragen. Het bevoegd gezag kan onder voorwaarden bij omgevingsvergunning afwijken van de bouwregels voor speel\- en klimtoestellen tot een hoogte van 6 meter.

*Wonen*

De woningen in het plangebied hebben de bestemming Wonen. Voor de woningen is op de plankaart een bouwvlak gegeven. In de meeste gevallen heeft dit bouwvlak de vorm van een bouwstrook waarin meerdere woningen zijn opgenomen.

Door middel van een bouwaanduiding is aangegeven dat bouwvlakken bestemd zijn voor aaneengebouwde woningen

Bijgebouwen, aan\- en uitbouwen en overkappingen mogen worden gesitueerd in achtererfgebied. Hiermee is aansluiting gezocht met de regeling voor het vergunningvrij bouwen van bijbehorende bouwwerken. Er is een afwijkingsbevoegdheid opgenomen waarmee het situeren van bijgebouwen, aan\- en uitbouwen en overkappingen in voorerfgebied mogelijk kan worden gemaakt. Toetsingscriterium voor deze bevoegdheid is de stedenbouwkundige kwaliteit die met het bestemmingsplan is beoogd. De definities van de begrippen achtererfgebied, voorerfgebied en openbaar toegankelijk gebied zijn uit artikel 2 lid 3 van Bijlage II bij het Besluit omgevingsrecht overgenomen.

De maximaal toegelaten oppervlakte aan bijgebouwen, aan\- of uitbouwen en overkappingen is gerelateerd aan de oppervlakte van de kavel. Is de kavel kleiner dan 500 m2 dan is ten hoogste 50 m2 aan bijgebouwen, aan\- of uitbouwen en overkappingen toegestaan, bij kavels tussen 500 en 750 m2 is die oppervlakte maximaal 65 m2 en is de kavel groter dan 750 m2 dan is ten hoogste 85 m2 aan erfbebouwing toegestaan. Daarbij geldt wel steeds de voorwaarde dat niet meer dan 60% van de kavel wordt bebouwd.

Binnen de bestemming 'Wonen' is een specifieke regeling opgenomen voor parkeren. Het gebruik ten behoeve van 'Wonen' is alleen toegestaan indien er voldoende parkeerplaatsen zijn. Daarnaast kent het bestemmingsplan de mogelijkheid om middels een omgevingsvergunning onder voorwaarden af te wijken van de opgenomen parkeerbeplaing.

*Beroeps\- en bedrijfsuitoefening aan huis*

Bij recht is het gebruik van een deel van de gebouwen voor beroepsuitoefening en niet\-publieksgerichte bedrijfsmatige activiteiten aan huis toegestaan. Daarbij worden enige beperkingen gesteld, waaronder aan de daarvoor te gebruiken oppervlakte, om ervoor te zorgen dat het woonkarakter van de woning het beroeps\- of bedrijfsmatige gebruik blijft overheersen. Voor de niet\-publieksgerichte bedrijfsmatige activiteiten aan huis geldt dat alleen bedrijfsactiviteiten die voorkomen op de Lijst van toegelaten bedrijfsactiviteiten aan huis zijn toegestaan. Voor deze lijst is aansluiting gezocht bij de bedrijven die in de richtafstandenlijst van de VNG\-uitgave 'Bedrijven en milieuzonering' als bedrijven van categorie 1 zijn aangemerkt. Omdat het gaat om activiteiten in een woning op een relatief klein oppervlak is het aantal bedrijfsactiviteiten dat is toegelaten zeer beperkt gehouden.

*Bouwregels*

Voor de maatvoering van gebouwen en bouwwerken, geen gebouwen zijnde is per bestemming een bebouwingsschema opgenomen. In de bebouwingsschema's staan de maatvoeringsaspecten die voor die specifieke bestemming gelden. Vaak wordt verwezen naar de maatvoeringsaanduidingen op de plankaart.

*Bevoegd gezag*

Waar dit bestemmingsplan de bevoegdheid in het leven roept om af te wijken van de regels, is die bevoegdheid toebedeeld aan het bevoegd gezag. Over het algemeen zal dat bevoegd gezag het college van burgemeester en wethouders zijn. In een enkel geval zijn op grond van de Wet algemene bepalingen omgevingsrecht gedeputeerde staten dan wel de minister bevoegd gezag voor het verlenen van de omgevingsvergunning en daarmee ook voor het bij die omgevingsvergunning afwijken van de regels van dit bestemmingsplan.

#### 6\.4 Algemene regels en overgangs\- en slotregels

##### 6\.4\.1 Algemene regels

In hoofdstuk 3 (Algemene regels) staan de regels die gelden voor alle bestemmingen. In artikel 7 zijn bouwregels opgenomen die voor alle bestemmingen gelden. Lid 7\.1 bevat onder andere de bepaling over ondergronds bouwen. Hierin is bepaald dat ondergronds bouwen alleen daar is toegestaan waar ook bovengronds gebouwd mag worden, mits er een functionele relatie bestaat met de bovengronds toegelaten functie. Het laatste onderdeel van dit lid geeft een regeling voor legaal gebouwde (delen van) bouwwerken die niet voldoen aan de in het plan voorgeschreven maatvoering. De aanwezige maten zijn dan toegelaten, ook bij eventuele herbouw van het bouwwerk. Dit geldt alleen daar waar de afwijking voorkomt. Het laatste onderdeel van dit lid geeft een regeling voor legaal gebouwde (delen van) bouwwerken die niet voldoen aan de in het plan voorgeschreven maatvoering. De aanwezige maten zijn dan toegelaten, ook bij eventuele herbouw van het bouwwerk. Dit geldt alleen daar waar de afwijking voorkomt.

Lid 7\.2 bevat de afdekbepaling. Hier is bepaald dat, wanneer in het plan een maximale goothoogte is aangegeven, het gebouw vanaf de aangegeven goothoogte dient te worden afgedekt met een kap. Deze bepaling impliceert dat een \-al dan niet gedeeltelijke\- platte afdekking is toegestaan, mits dat platte dak niet hoger is dan de op dat punt geldende maximaal toegelaten bouwhoogte.

In artikel 15 staan de procedureregels die bij het stellen van nadere eisen moeten worden toegepast. Procedureregels voor het bij omgevingsvergunning afwijken van de regels van het bestemmingsplan zijn niet opgenomen omdat daarvoor de procedure uit de Wet algemene bepalingen omgevingsrecht van toepassing is. De procedureregels voor uitwerkings\- en wijzigingsplannen staan in de Wet ruimtelijke ordening. Artikel 16 tenslotte geeft aan welke regeling geldt wanneer wordt verwezen naar andere wettelijke regelingen en plannen. De overige artikelen bevatten bekende regels die geen nadere bespreking behoeven.

##### 6\.4\.2 Bepalingen over waarden, milieuzones en andere zones

In hoofdstuk 3 zijn ook de regels voor de in het plangebied voorkomende waarden, belemmeringenzones en dergelijke opgenomen. Dit zijn regels voor waarden, belemmeringenzones en dergelijke die in meerdere bestemmingen voorkomen. Door middel van gebiedsaanduidingen is aangegeven waar deze zones voorkomen.

*Archeologie*

De Archeologische beleidskaart 2015 kent zes categorieÃ«n gebieden met een verschillende archeologische verwachting. Voor twee van die categorieÃ«n bevat het bestemmingsplan geen regeling. De bescherming van terreinen met monumentale archeologische waarden, oftewel de archeologische monumenten, is geregeld in de Erfgoedwet, de Monumentenwet en de gemeentelijke monumentenverordening. Van de zones met geen archeologische verwachting staat vast dat er geen archeologische waarden (meer) zijn. Voor de overige vier categorieÃ«n wordt in bestemmingsplannen een beschermende regeling opgenomen.

Gebieden die op de archeologische beleidskaart zijn aangemerkt als Terrein met vastgestelde archeologische waarden hebben de aanduiding 'overige zone â vastgestelde archeologische waarden' gekregen, gebieden die zijn aangemerkt als Terrein met archeologische waarden hebben de aanduiding 'overige zone â archeologische waarden' gekregen. Voor beiden geldt dat bij het indienen van een aanvraag om omgevingsvergunning voor een bouwwerk waarvoor een bodemingreep wordt gedaan met een oppervlakte van meer dan 50 m2 (vastgestelde archeologische waarden) respectievelijk 100 m2 (specifieke archeologische waarden) en een diepte van 35 cm onder het vastgestelde maaiveld tevens een archeologisch onderzoeksrapport moet worden ingediend. Gebieden die op de archeologische beleidskaart zijn aangemerkt als Zone met (middel)hoge archeologische verwachting hebben de aanduiding 'overige zone â hoge archeologische verwachtingswaarde' gekregen, gebieden die zijn aangemerkt als Zone met lage archeologische verwachting hebben de aanduiding 'overige zone â lage archeologische verwachtingswaarde' gekregen. Hiervoor geldt dat bij het indienen van een aanvraag om omgevingsvergunning voor een bouwwerk waarvoor een bodemingreep wordt gedaan met een oppervlakte van meer dan 500 m2 (hoge archeologische verwachtingswaarde) respectievelijk 2\.500 m2 (lage archeologische verwachtingswaarde) en een diepte van 35 cm onder het vastgestelde maaiveld tevens een archeologisch onderzoeksrapport moet worden ingediend.

Voor een aantal werken, geen bouwwerk zijnde, en werkzaamheden die mogelijke archeologische waarden in de bodem kunnen verstoren geldt voor alle vier de categorieÃ«n dat ze niet mogen worden uitgevoerd tenzij daarvoor een omgevingsvergunning is verleend. Daarbij gelden dezelfde oppervlakten en diepte als hiervoor genoemd. De vergunning kan alleen worden verleend als uit archeologisch onderzoek blijkt dat de archeologische waarden niet onevenredig worden aangetast.

Wanneer de archeologische waarde van het terrein al uit andere informatie (bijvoorbeeld uit eerder uitgevoerd onderzoek) in voldoende mate is vastgesteld, is het niet nodig nieuw onderzoek uit te voeren.

Als uit het archeologisch onderzoeksrapport blijkt dat de archeologische waarden door het oprichten van het bouwwerk of door het uitvoeren van de werkzaamheden zullen worden verstoord kan het bevoegd gezag bepaalde voorschriften aan de omgevingsvergunning verbinden. Deze voorschriften kunnen bestaan uit het treffen van technische maatregelen of uit het uitvoeren van nader onderzoek; van beide dient verslag aan het bevoegd gezag uitgebracht te worden.

Archeologisch onderzoek kent vele vormen en maten. Voor het archeologische onderzoeksrapport dat bij een vergunningaanvraag moet worden ingediend wordt meestal in eerste instantie een archeologisch bureauonderzoek uitgevoerd, eventueel aangevuld met een verkennend booronderzoek. Veelal is na deze fase bekend of vrijgave van het terrein mogelijk is of dat nader (of aanvullend) onderzoek noodzakelijk is. Het nader of aanvullend onderzoek, dat bij wijze van voorschrift aan de omgevingsvergunning verplicht kan worden gesteld, kan bijvoorbeeld bestaan uit een gedetailleerder booronderzoek of het graven van proefsleuven om een vindplaats op te sporen of uit te sluiten. Uiteindelijk kunnen deze vormen van onderzoek erin resulteren dat een behoudenswaardige archeologische vindplaats is aangetroffen. Afhankelijk van de ontwikkeling zal de vindplaats in dat geval ex situ (door een opgraving) of in situ (door inpassing in het plan) behouden moeten worden.

Bepalend voor het al dan niet bestaan van een onderzoeksverplichting zijn steeds de oppervlakte en de diepte van de bodemingreep. Bij de oppervlakte van de bodemingreep gaat het om de daadwerkelijk verstoorde oppervlakte. Als een gebouw op stroken gefundeerd wordt en er geen extra graafwerk plaatsvindt, dan geldt als bodemingreep alleen de oppervlakte van de strokenfundering. Wordt daarentegen ook de grond tussen de stroken dieper dan 35 cm vergraven, dan geldt als bodemingreep de volledige oppervlakte van het gebouw. Wanneer een gebouw wordt onderkelderd, wordt in de regel een flink grotere bouwput gegraven dan de oppervlakte van het gebouw. Daarom geldt als bodemingreep bij een onderkeldering de oppervlakte van de bouwput. Om dit zeker te stellen is in artikel 2 Wijze van meten bepaald hoe de oppervlakte van een bodemingreep moet worden gemeten.

In de regels is bepaald dat de diepte van de bodemingreep wordt bepaald vanaf de vastgestelde maaiveldhoogte van het Actueel Hoogtebestand Nederland 2 (AHN2\). De AHN2 is een digitale hoogtekaart van Nederland, met voor heel Nederland gedetailleerde en precieze hoogtegegevens die de ligging van het maaiveld met grote nauwkeurigheid weergeeft. Door het hanteren van deze vastgestelde hoogteligging wordt bereikt dat niet alleen bij een eenmalige bodemingreep dieper dan 35 cm onder AHN2\-maaiveld er een plicht tot het uitvoeren van archeologisch onderzoek is, maar dat dat ook het geval is als er in de loop der jaren bij achtereenvolgende activiteiten meer dan 35 cm onder deze vastgestelde maaiveldhoogte gegraven wordt. In de begripsbepalingen is een definitie van het begrip AHN2\-maaiveld opgenomen.

*Beschermd stadsgezicht*

Het plangebied is gelegen in een beschermd stadsgezicht. In Artikel 11 zijn regels opgenomen ter bescherming van de waarden van het beschermde stadsgezicht.

##### 6\.4\.3 Wijzigingsbevoegdheid beperking realisatieduur woningbouw

Aan de nieuwe woonpercelen in dit bestemmingsplan is de gebiedsaanduiding 'wetgevingzone \-

wijzigingsgebied realisatietermijn woningbouw' toegekend. Hiermee wordt voorzien in een wijzigingsbevoegdheid. Conform het beleid dat in paragraaf 2\.10 is beschreven, kunnen burgemeester en wethouders het plan wijzigen om de bouwmogelijkheden voor de nieuwe woningen te verwijderen als die na een periode van 3 jaar niet gebouwd zijn en ook niet in aanbouw zijn. De periode begint na het onherroepelijk worden van het bestemmingsplan. Concreet houdt de bevoegdheid in dat de bouwvlakken voor de nieuwe woningen kunnen worden verwijderd. Voorwaarde voor het toepassing van deze wijzigingsbevoegdheid is, naast het verstreken zijn van de termijn van drie jaar, ook dat eventueel verleende omgevingsvergunningen voor het oprichten van woningen zijn ingetrokken.

##### 6\.4\.4 Overgangs\- en slotregels

Hoofdstuk 4 bevat tot slot het overgangsrecht voor bouwwerken en gebruik en de titel van het bestemmingsplan.

### 7 OVERLEG

#### 7\.1 Inspraak en overleg

Overeenkomstig de inspraakverordening van de gemeente Apeldoorn heeft er geen inspraak op het plaatsgevonden. Daarnaast heeft er ook geen overleg ex artikel 3\.1\.1 van het Besluit ruimtelijke ordening plaatsgevonden. Dit gelet op het feit dat het geldende recht ook al woningbouw op de betreffende locatie mogelijk maakt.

#### 7\.2 Totstandkoming plan

Op 14 november 2018 heeft er een inloopbijeenkomst plaatsgevonden. Voor deze bijeenkomst zijn de omwonenden van het plangebied uitgenodigd. Tijdens deze bewonersbijeenkomst is informatie gegeven over de voorgenomen plannen. Tevens is uitleg over het concept ontwerp bestemmingsplan gegeven en het vervolg van de procedure met de mogelijkheid tot het indienen van een zienswijze.

#### 7\.3 Ter inzage legging ontwerp plan

Vanaf 17 januari 2019 tot en met 27 februari 2019 heeft het ontwerp bestemmingsplan ter inzage gelegen. Tijdens deze termijn is een ieder in de gelegenheid gesteld om een zienswijze in te dienen met betrekking tot het ontwerp bestemmingsplan. Gedurende de termijn zijn een tweetal zienswijzen ingediend. De inhoud en beoordeling van deze zienswijzen is te vinden in een separate nota 'Zienswijzen' behorend bij dit bestemmingsplan.