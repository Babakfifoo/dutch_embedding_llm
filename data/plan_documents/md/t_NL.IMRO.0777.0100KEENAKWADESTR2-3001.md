Keenseweg \- achter Kwadestraat 2

![Gemeente Etten-leur](http://www.scanopy.nl/klanten/0777/logo etten.jpeg)

* Plan: Keenseweg \- achter Kwadestraat 2

* Plantype: bestemmingsplan

* Status: vastgesteld

* Idn:  NL.IMRO.0777\.0100KEENAKWADESTR2\-3001

Toelichting

Regels

Bijlagen bij toelichting

Bijlagen bij regels

Vaststellingsbesluit

Toelichting

Regels

Bijlagen bij toelichting

Bijlagen bij regels

Vaststellingsbesluit

Toelichting

Regels

Bijlagen bij toelichting

Bijlagen bij regels

Vaststellingsbesluit

Toelichting

Regels

Bijlage

Bijlage bij toelichting

Bijlage bij regels

Vaststellingsbesluit

Regels

Toelichting

Bijlage

Bijlage bij regels

Bijlage bij toelichting

Vaststellingsbesluit

Bijlage

Vaststellingsbesluit

Planteksten

===========

Op deze pagina vindt u de planteksten behorende bij het plan Keenseweg \- achter Kwadestraat 2\.

Toelichting

-----------

Inhoudsopgave

Hoofdstuk 1 Inleiding

1\.1 Aanleiding

1\.2 Plangebied

1\.3 Geldende bestemmingsplannen

1\.4 Opzet van de toelichting

Hoofdstuk 2 Bestaande situatie en nieuwe ontwikkelingen

2\.1 Bestaande situatie

2\.2 Nieuwe ontwikkelingen

Hoofdstuk 3 Beleidskader

3\.1 Rijksbeleid

3\.2 Provinciaal beleid

3\.3 Gemeentelijk beleid

3\.4 Conclusie

Hoofdstuk 4 Milieu en duurzaamheid

4\.1 Archeologie

4\.2 Bodem

4\.3 Waterhuishoudkundige aspecten

4\.4 Flora en fauna

4\.5 Milieuzonering

4\.6 Geluidhinder

4\.7 Luchtkwaliteit

4\.8 Externe veiligheid

4\.9 Besluit milieueffectrapportage

4\.10 Conclusie

Hoofdstuk 5 Beschrijving van het plan

5\.1 Planvorm

5\.2 Toelichting op de bestemmingen

Hoofdstuk 6 Economische uitvoerbaarheid

Hoofdstuk 7 Maatschappelijke toetsing en overleg

7\.1 Maatschappelijke toetsing

7\.2 Overleg

Hoofdstuk 8 Overzicht van wijzigingen

Hoofdstuk 1 Inleiding

1\.1 Aanleiding

In de woonwijk 'de Keen' ligt het perceel Kwadestraat 2\. Dit perceel loopt door tot de Keenseweg. In 2016 is er een plan ontwikkeld voor de bouw van 7 woningen. Dit zijn 4 twee\-onder\-een kapwoningen en een rij van 3 woningen. Deze woningen zijn gesitueerd aan de Keenseweg tussen de nrs. 5 en 37\. Voor deze ontwikkeling wordt ongeveer 1600 mÂ² verkocht. Daarnaast worden de waterloop verlegd en het openbaar gebied voor deze nieuwe woningen heringericht. Deze ontwikkeling past niet in de geldende bestemmingsplannen 'Kwadestraat 2' en 'Brandseweg\-Keen'. De bestemmingsplannen moeten hiervoor gewijzigd worden. Dit heeft geleid tot het bestemmingsplan 'Keenseweg\-achter Kwadestraat 2'.

1\.2 Plangebied

Het plangebied heeft betrekking op een deel van het perceel Kwadestraat 2 dat aan de Keenseweg grenst. Op de volgende pagina is de ligging van het plangebied weergegeven.

1\.3 Geldende bestemmingsplannen

Ter plaatse gelden de bestemmingsplannen 'Kwadestraat 2' en 'Brandseweg\-Keen'. Het bestemmingsplan 'Kwadestraat 2' is vastgesteld door de gemeenteraad op 7 december 2010\. Dit bestemmingsplan is op 4 februari 2011 in werking getreden en onherroepelijk geworden. Het bestemmingsplan 'Brandseweg\-Keen' is vastgesteld door de gemeenteraad op 19 december 2011\. Dit bestemmingsplan is op 23 maart 2012 in werking getreden en onherroepelijk geworden.

1\.4 Opzet van de toelichting

In deze toelichting worden de uitgangspunten voor het nieuwe bestemmingsplan âKeenseweg \- achter Kwadestraat 2' weergegeven. De bestaande situatie en de nieuwe ontwikkelingen worden beschreven in hoofdstuk 2\. In hoofdstuk 3 wordt ingegaan op de actuele en relevante beleidskaders, doelstellingen en wet\- en regelgeving van het rijk, de provincie en de gemeente. Diverse mogelijke randvoorwaarden zoals bijvoorbeeld archeologie, geluidhinder, bodemverontreiniging en water, komen aan bod in hoofdstuk 4\. In hoofdstuk 5 wordt een toelichting gegeven op het juridische deel van het bestemmingsplan, de planregels en planverbeelding. Hoofdstukken 6 en 7 hebben betrekking op de economische uitvoerbaarheid respectievelijk de maatschappelijke toetsing en het overleg zoals bedoeld in het Besluit ruimtelijke ordening. Hoofdstuk 8 heeft betrekking op de vaststelling van het bestemmingsplan.

![[image]](i_NL.IMRO.0777.0100KEENAKWADESTR2-3001_402000.png "i_NL.IMRO.0777.0100KEENAKWADESTR2-3001_402000.png")

Hoofdstuk 2 Bestaande situatie en nieuwe ontwikkelingen

Voor het formuleren van beleid en het opstellen van het bestemmingsplan is het van belang dat de bestaande situatie goed in beeld wordt gebracht. Daarnaast wordt in dit hoofdstuk aandacht besteed aan de nieuwe ontwikkelingen aan de Keenseweg.

2\.1 Bestaande situatie

Het perceel Kwadestraat 2 is gelegen in de woonwijk 'de Keen'. Het perceel is ongeveer 6700 mÂ². Op het perceel is een woning aanwezig met een voormalig stalgedeelte. Deze is (gedeeltelijk) verbouwd en wordt nu gebruikt voor het geven van cursussen en workshops. Daarnaast zijn er nog twee vrijstaande bijgebouwen aanwezig. Het geldend bestemmingsplan 'Kwadestraat 2' biedt de mogelijkheid om deze te slopen en te vervangen door een vrijstaande woning. Deze bebouwing is aan de Kwadestraat gelegen. Het perceel Kwadestraat 2 loopt echter door tot de Keenseweg. Het gedeelte gelegen tussen Keenseweg 5 en 37 is namelijk de tuin behorende bij Kwadestraat 2\. Op het perceel is ook nog een waerloop aanwezig. Deze zorgt voor de afwatering van het perceel Kwadestraat 2 en de noordelijk gelegen percelen Giek 1 tot en met 11\.

Het perceel Kwadestraat 2 wordt omringd door woningbouw. De Keenseweg ter hoogte van dit perceel bestaat uit 3 of meer aaneengebouwde woningen.De Keenseweweg is een 30 km\-weg. Het openbaar gebied bestaat uit een rijweg, parkeergelegenheid, trottoirs en groen. Ter hoogte van de nieuwbouwlocatie zijn 3 parkeerplaatsen aanwezig.

2\.2 Nieuwe ontwikkelingen

De nieuwe ontwikkelingen aan de Keenseweg bestaan uit de bouw van 7 woningen tussen Keenseweg 5 en 37\. Het zijn 4 twee\-onder\-een kapwoningen en een rij van 3 woningen. 6 Woningen hebben een parkeerplaats op eigen terrein.

Het openbaar gebied voor deze woningen wordt heringericht. Er worden 11 haakse parkeerplaatsen aangelegd. Hiermee wordt er voldaan aan de parkeernorm van 2 parkeerplaatsen per woning. Daarnaast worden de 3 langs parkeerplaatsen die komen te vervallen, gecompenseerd.

De waterloop op het perceel Kwadestraat 2/Keenseweg wordt verlegd. Deze waterloop blijft zijn functie behouden.

Hieronder staat een tekening met de nieuwe ontwikkeling

Verkaveling (indicatief)

![[image]](i_NL.IMRO.0777.0100KEENAKWADESTR2-3001_402001.png "i_NL.IMRO.0777.0100KEENAKWADESTR2-3001_402001.png")

Hoofdstuk 3 Beleidskader

In dit hoofdstuk wordt ingegaan op de beleidsdoelstellingen van rijk, provincie en gemeente die van belang zijn voor het bestemmingsplan 'Keenseweg \- achter Kwadestraat 2'.

3\.1 Rijksbeleid

Wet ruimtelijke ordening

Een van de uitgangspunten van de Wet ruimtelijke ordening (Wro) is een centrale rol voor actuele bestemmingsplannen voor het hele grondgebied van een gemeente.

De rijksoverheid hecht grote waarde aan de digitalisering van bestemmingsplannen.

Wijziging, uitwisseling, vergelijking, monitoring en toetsing van digitale bestemmingsplannen is technisch vele malen eenvoudiger dan van bestemmingsplannen in papieren vorm. Digitaal uitwisselbare bestemmingsplannen ondersteunen de doelstelling van de nieuwe Wro met betrekking tot de actualisering. Het wijzigen van gedigitaliseerde bestemmingsplannen is technisch gemakkelijk hetgeen de actualiteit van bestemmingsplannen bevordert.

Het bestemmingsplan 'Keenseweg \- achter Kwadestraat 2' is opgesteld conform de Wro. Dit betekent dat de planverbeelding en de planregels zijn opgesteld volgens de Standaard voor Vergelijkbare Bestemmingsplannen (SVBP) 2012\. Daarnaast wordt er voldaan aan de verplichting om een digitaal gecodeerd plan aan te leveren conform het Informatiemodel Ruimtelijke Ordening 2012 (IMRO 2012\).

Structuurvisie Infrastructuur en Ruimte (SVIR)

Op 13 maart 2012 heeft de Minister van Infrastructuur en Ruimte de Structuurvisie Infrastructuur en Ruimte (SVIR) âNederland concurrerend, bereikbaar, leefbaar en veiligâ vastgesteld. De SVIR vormt de nieuwe rijksstructuurvisie voor de ruimtelijke ontwikkeling van Nederland tot 2028, met een doorkijk naar 2040\. Het rijksbeleid richt zich op het versterken van de internationale positie van Nederland en het behartigen van de nationale belangen, zoals de hoofdnetwerken voor personen en goederen\- vervoer, energie, natuur, waterveiligheid, milieukwaliteit en bescherming van het werelderfgoed. Het beleid met betrekking tot verstedelijking, groene ruimte en landschap laat het Rijk, onder het motto âdecentraal wat kan, centraal wat moetâ, over aan provincies en gemeenten. Eerdere afspraken over verstedelijking zoals binnenstedelijk bouwen laat het Rijk los. Er is enkel nog sprake van een âladderâ voor duurzame verstedelijking (gebaseerd op de âSER\-ladderâ) die is vastgelegd in het Besluit ruimtelijke ordening. Daarbij is het uitgangspunt dat toenemende ruimtebehoefte in beginsel wordt opgevangen in het bestaand stedelijk gebied. Op deze manier kan verder ruimtebeslag elders zo veel mogelijk worden voorkomen.

Ten aanzien van de 'ladder' voor duurzame verstedelijking is het volgende overwogen. Het bestemmingsplan 'Keenseweg \- achter Kwadestraat 2' maakt het mogelijk om 4 twee\-onder\-een kapwoningen en een rij van drie woningen te bouwen. Uit het woningmarktonderzoek van november 2014 blijkt dat er een actuele vraag en afzetpotentie is voor twee\-onder\-een kapwoningen in met name de koopsector. De 2 hoekwoningen met garage van de rij van 3 woningen zijn hiermee vergelijkbaar. Er is dus een behoefte aan deze categorie woningen. Het aantal woningen past in de op regionaal niveau gemaakte afspraken over woningbouw. De locatie 'Keenseweg \- achter Kwadestraat 2' is bestaand stedelijk gebied.

3\.2 Provinciaal beleid

Structuurvisie ruimtelijke ordening 2014 provincie Noord\-Brabant

Op 19 maart 2014 is de Structuurvisie ruimtelijke ordening 2014 Noord\-Brabant in werking getreden. Provinciale Staten hebben deze op 7 februari 2014 vastgesteld. De Structuurvisie geeft de samenhang weer tussen het beleid op het gebied van milieu, verkeer en vervoer en water. Daarnaast houdt de Structuurvisie ruimtelijke ordening rekening met provinciaal beleid op economisch, sociaal\-cultureel en ecologisch vlak. De provincie geeft in de Structuurvisie de hoofdlijnen van het ruimtelijk beleid tot 2025 (met een doorkijk naar 2040\). De provincie kiest voor een duurzame ontwikkeling waarin de kwaliteiten van de provincie sturend zijn bij de ruimtelijke keuzes die de komende jaren op de provincie afkomen. Nieuwe ontwikkelingen moeten bijdragen aan de kracht en identiteit van Noord\-Brabant. De provincie streeft naar een complete kennis\- en innovatieregio. Daarnaast zijn een aantrekkelijke woon\- en leefomgeving, natuur\- en landschapsontwikkeling, een robuust verkeer\- en vervoersysteem en een aantrekkelijk vestigingsklimaat voor bedrijven van cruciaal belang. Duurzaam en zorgvuldig omgaan met de schaarse ruimte staat daarbij centraal. Het plangebied 'Keenseweg \- achter Kwadestraat 2' is op de structurenkaart behorende bij de Structuurvisie aangewezen als 'stedelijk concentratiegebied'.

![[image]](i_NL.IMRO.0777.0100KEENAKWADESTR2-3001_402002.jpg "i_NL.IMRO.0777.0100KEENAKWADESTR2-3001_402002.jpg")

![[image]](i_NL.IMRO.0777.0100KEENAKWADESTR2-3001_402003.jpg "i_NL.IMRO.0777.0100KEENAKWADESTR2-3001_402003.jpg")

Structurenkaart behorende bij Structuurvisie ruimtelijke ordening 2014 Noord\-Brabant

Verordening Ruimte 2014 Noord\-Brabant

De Verordening Ruimte 2014 is door Provinciale Staten op 10 juli 2015 vastgesteld en op 15 juli 2015 in werking getreden. De Verordening Ruimte is een uitvoeringsinstrument voor de provincie om haar doelen te realiseren. In de verordening vertaalt de provincie de kaderstellende elementen uit het provinciaal beleid in regels die van toepassing zijn op (gemeentelijke) bestemmingsplannen.

De onderwerpen die in de Verordening Ruimte staan, komen uit de provinciale structuurvisie. Daarin staat welke belangen de provincie wil behartigen en hoe ze dat wil doen. De verordening is daarbij een van de manieren om die provinciale belangen veilig te stellen. De provincie wil de ruimtelijke kwaliteit van Brabant bevorderen. Dat betekent dat nieuwe ruimtelijke ontwikkelingen een bijdrage dienen te leveren aan de kernkwaliteiten van Brabant en dat gemeenten bij ruimtelijke afwegingen het principe van zorgvuldig ruimtegebruik moeten toepassen. Hiermee wordt beoogd de groei en de spreiding van het stedelijk ruimtebeslag op het buitengebied af te remmen. Het provinciale beleid is al jaren gericht op het bundelen van de verstedelijking. Dit betekent dat de realisering van woningbouw, bedrijventerreinen, overige stedelijke voorzieningen en bijbehorende infrastructuur moet plaatsvinden in de stedelijke concentratiegebieden (bestaand stedelijk gebied van de grotere kernen). Nieuw ruimtebeslag buiten deze gebieden kan slechts als inbreiding of herstructurering in bestaand stedelijk gebied niet tot de mogelijkheden behoren. In de Verordening Ruimte wordt aandacht gevraagd voor de toepassing van de ladder voor duurzame verstedelijking zoals deze is opgenomen in het Besluit ruimtelijke ordening. Daarnaast zijn in relatie tot het principe 'meer aandacht voor de onderste lagen' ook water en archeologie van belang. In hoofdstuk 4 wordt aan deze aspecten aandacht besteed. In dit hoofdstuk wordt ook aandacht besteed aan andere van belang zijnde ruimtelijke aspecten. Bij de uitvoering van het bestemmingsplan zijn geen provinciale belangen in het geding.

*Regionale afspraken woningbouw*

De gemeente Etten\-Leur heeft met de regiogemeenten van West\-Brabant en de provincie Noord\-Brabant als onderdeel van de regionale agenda wonen 2017, afspraken gemaakt over het aantal te bouwen woningen. Op grond van deze afspraken mogen in de periode 2016 tot 2025 in de gemeente Etten\-Leur 1375 nieuwe woningen netto worden toegevoegd aan de woningvoorraad. Het bestemmingsplan 'Keenseweg \- achter Kwadestraat 2' voorziet in de bouw van 7 woningen. Dit aantal past in de gemaakte afspraken.

3\.3 Gemeentelijk beleid

Structuurvisie Plus, Etten\-Leur in Bloei 2020

Op 23 mei 2005 heeft de gemeenteraad de StructuurvisiePlus vastgesteld. In de visie is voor de woningbouw bepaald dat een deel binnenstedelijk moet worden gerealiseerd, door het benutten van binnenstedelijke bouwlocaties. Een meerlaags grondgebruik moet voor zover stedenbouwkundig verantwoord worden bevorderd.

Woningmarktonderzoek november 2014

In 2014 is in opdracht van de gemeente Etten\-Leur en de Woonstichting Etten\-Leur een woningmarktonder\- zoek uitgevoerd. De resultaten zijn opgenomen in het rapport woningmarktonderzoek Etten\-Leur 2014 van 21 november 2014 (AtrivÃ©; nr. 1400251\). Uit dit onderzoek blijkt o.a. dat er een actuele vraag\- en afzetpotentie is voor twee\-onder\-een kapwoningen in met name de koopsector.

*Beleidsnotitie âHuisvesting mantelzorg gemeente Etten\-Leurâ*

Op 14 juli 2009 heeft de gemeenteraad de beleidsnotitie âhuisvesting mantelzorg gemeente Etten\-Leurâ vastgesteld. Deze notitie is bedoeld om ruimtelijke mogelijkheden te bieden om huisvesting voor mantelzorg bij woningen mogelijk te maken. Naast huisvesting in permanente aan\-, uit\- of bijgebouwen biedt de notitie ook de mogelijkheid tot het plaatsen van een tijdelijke woonunit. Aan deze afwijking hangt de voorwaarde dat indien de mantelzorg ten einde is een en ander weer terug gebracht moet worden conform het bestemmingsplan. In deze notitie zijn voorbeeldregelingen opgenomen. Deze regelingen zijn verwerkt in dit bestemmingsplan.

Beleidsregel aan\-huis\-gebonden beroepen en bedrijven

Bestemmingsplannen kennen al een (ruime) regeling voor aan\-huis\-gebonden beroepen en bedrijven. Uit de praktijk blijkt dat er soms onduidelijkheid bestaat over welke beroepen of bedrijven nu rechtstreeks toestaan zijn. Om discussies te voorkomen, hebben burgemeester en wethouders op 16 maart 2010 de beleidsregel 'aan\-huis\-gebonden beroepen en bedrijven' vastgesteld. Deze beleidsregel is op 22 maart 2010 in werking getreden. Deze beleidsregel is integraal als bijlage 1 bij de toelichting opgenomen.

*Welstand*

Op 24 mei 2010 heeft de gemeenteraad de Welstandsnota 2010 vastgesteld. Voor de locatie 'Keenseweg\- achter Kwadestraat 2' zijn de welstandscriteria voor 'woongebieden' van toepassing. Voor de nieuwe ontwikkelingen op deze locatie zijn de criteria uit de Welstandsnota 2010 voldoende.

3\.4 Conclusie

Het bestemmingsplan 'Keenseweg \- achter Kwadestraat 2' is opgesteld conform de landelijke standaarden voor digitaal raadpleegbare bestemmingsplannen. Er kan geconcludeerd worden dat het bestemmingsplan past binnen het landelijk, provinciaal en gemeentelijk beleid.

Hoofdstuk 4 Milieu en duurzaamheid

In dit hoofdstuk komen de onderwerpen met betrekking tot de kwaliteit van de leefomgeving aan de orde die van belang zijn voor het plangebied 'Keenseweg \- achter Kwadestraat 2'.

4\.1 Archeologie

Archeologie

In Europees verband is het zogenaamde Verdrag van Malta tot stand gekomen. Uitgangspunt van dit verdrag is het archeologisch erfgoed zo veel mogelijk te behouden. Bij het ontwikkelen van ruimtelijk beleid moet het archeologisch belang vanaf het begin meewegen in de besluitvorming. Om dit te laten plaatsvinden wordt naast de in ontwikkeling zijnde regelgeving en beleid een economische factor toegevoegd. De kosten voor het zorgvuldig omgaan met het bodemarchief, dus de kosten voor inventarisatie, (voor)onderzoeken, bodemonderzoek en documentatie, worden door de initiatiefnemer betaald. Archeologie wordt een vast onderdeel van de planvoorbereiding van ingrepen in en om de bodem. Plannen worden getoetst aan het belang van het behoud van het archeologisch erfgoed en de consequenties voor het archeologisch bodemarchief worden nagegaan. Op 1 september 2007 is de Wet op de Archeologische Monumentenzorg van kracht geworden. Hiermee worden de uitgangspunten van het Verdrag van Malta binnen de Nederlandse wetgeving geÃ¯mplementeerd. De eigen rol van de overheden is daarmee officieel. Gemeenten moeten rekening houden met archeologie bij nieuwe bestemmingsplannen.

Op 11 oktober 2010 heeft de gemeenteraad een actualisatie van het archeologiebeleid, de archeologische beleidskaart en de erfgoedverordening vastgesteld. De beleidskaart is gebaseerd op de laatste archeologische stand van zaken en de actuele inzichten over dit onderwerp. De beleidskaart is leidend voor lokale projecten.

Op basis van de archeologische beleidskaart heeft de locatie 'Keenseweg \- achter Kwadestraat 2' de aanduidingen 'hoge verwachting' en 'bebouwde kom'. Er is archeologisch onderzoek nodig bij bodemingrepen dieper dan 40 cm en een oppervlakte van meer dan 1000 mÂ². Met het oog hierop is er gestart met een bureauonderzoek gecombineerd met een verkennend booronderzoek.

De resultaten zijn verwoord in het rapport van Antea Group Archeologie d.d. 8 december 2016 (projectnummer 412422\). Uit het archeologisch onderzoek is gebleken dat het plangebied is verstoord. Er zullen geen behoudenswaardige vindplaatsen aanwezig zijn. Vervolgonderzoeken zijn niet nodig. Het gebied kan vrijgegeven worden voor graaf\- en bouwwerkzaamheden.

4\.2 Bodem

De bodemkwaliteit vormt een belangrijk aspect bij nieuwbouwplannen. Wettelijk is bepaald dat een vergunningplichtig bouwwerk niet mag worden gebouwd op een zodanig verontreinigd terrein dat er schade of gevaar is te verwachten voor de gezondheid van de gebruikers of het milieu. Indien een bodemonderzoek uitwijst dat er in de bodem wezenlijke verontreinigingen aanwezig zijn, dienen deze gesaneerd te worden voordat het gebied daadwerkelijk in ontwikkeling kan worden genomen. Voor de uitvoerbaarheid van het bestemmingsplan is het dus van belang om inzicht te hebben in de bodemkwaliteit van het plangebied.

Daarom is er een verkennend bodem\- en asbestonderzoek uitgevoerd in het plangebied 'Keenseweg \- achter Kwadestraat 2'. De resultaten zijn verwoord in het rapport van Antea Group d.d. 16 november 2016 (projectnummer 0412422\.00\). Uit het onderzoek blijkt dat de bodem grotendeels milieuhygiÃ«nisch geschikt is voor alle functies, dus ook voor woningbouw. Uitzondering hierop is het zuidwestelijk deel van de toekomstige woningbouwlocatie. In dit deel zijn resten van een gesloopte schuur in de bodem verwerkt. De laag met stortmateriaal is niet in het onderzoek meegenomen. Deze laag moet nog nader onderzocht worden. Aan de hand van dit nader onderzoek kan beoordeeld worden op welke wijze deze laag met stortmaterialen verwijderd en eventueel gesaneerd moet worden.

Er is een nader onderzoek uitgevoerd in het zuidwestelijk deel van de toekomstige woningbouwlocatie. De locatie met het bodemvreemde materiaal (stortmateriaal) is onderzocht op de aanwezigheid van asbest en op de kwaliteit van de onderliggende bodem. De resultaten zijn verwoord in het rapport van Antea Group d.d. 17 januari 2017 (projectnummer 412422\). Uit het onderzoek blijkt dat de laag met bodemvreemd materiaal plaatselijk ernstig verontreinigd is met asbest. Er is geen sprake van een onaanvaardbaar humaan risico maar de verontreinigende laag moet wel worden verwijderd. De ontwikkelende partij verwijdert deze laag. De kwaliteit van de onderliggende bodem levert geen belemmering op voor de realisering van woningbouw in het plangebied âKeenseweg\-achter Kwadestraat 2\.

4\.3 Waterhuishoudkundige aspecten

Het waterschap Brabantse Delta is verantwoordelijk voor het waterbeheer in de gemeente op basis van de volgende wettelijke kerntaken: het zuiveringsbeheer, watersysteembeheer, beheer van dijken en beheer van vaarwegen. Het watersysteembeheer â waaronder grondwater\- heeft daarbij twee doelen, zowel de zorg voor gezond water als de zorg voor voldoende water van voldoende kwaliteit. Het beleid en daarmee samenhangende doelen van het waterschap zijn opgenomen in het waterbeheerplan 2016\-2021\. Dit plan is tot stand gekomen in overleg met de waterpartners. Zo zijn bijvoorbeeld relevante waterthemaâs gekoppeld aan de belangrijkste ruimtelijke ontwikkelingen in de regio. Daarnaast heeft het waterschap waar nodig toegespitst beleid en beleidsregels op de verschillende themaâs/speerpunten uit het waterbeheersplan. Ook heeft het waterschap een eigen verordening; de Keur en de Legger.

De Keur bevat gebods\- en verbodsbepalingen met betrekking tot ingrepen die gevolgen hebben boor de waterhuishouding en het waterbeheer. De legger geeft aan waar de waterstaatswerken plus bijbehorende beschermingszones liggen, aan welke afmetingen en vorm die moeten voldoen en wie onderhoudsplichtig is. Veelal is voor deze ingrepen een watervergunning van het waterschap benodigd. In sommige gevallen vallen de werkzaamheden onder een Algemene regel. Dan kan er onder voorwaarden sprake zijn van vrijstelling van de vergunningsplicht. De Keur en de Algemene regels zijn te raadplegen via de site van waterschap Brabantse Delta.

Bij nieuwe ruimtelijke ontwikkelingen die effect hebben op het watersysteem dient rekening gehouden te worden met de belangen van het waterbeheer. Het waterschap 'Brabantse Delta' voert hiertoe de zogenaamde watertoets uit. De watertoets is wettelijk verankerd in het Besluit ruimtelijke ordening. Het Besluit verplicht om in de toelichting van een bestemmingsplan een beschrijving op te nemen van de wijze waarop in het plan rekening is gehouden met de gevolgen voor de waterhuishouding. Het waterschap 'Brabantse Delta' hanteert bij nieuwe ontwikkelingen het principe van waterneutraal bouwen waarbij gestreefd wordt naar het behoud of herstel van de 'natuurlijke' waterhuishoudkundige situatie.

Vanwege dit principe wordt bij uitbreiding van het verhard oppervlak voor de omgang met hemelwater uitgegaan van de voorkeursvolgorde infiltreren, bergen, afvoeren. De technische eisen en uitgangspunten voor het ontwerp van watersystemen zijn opgenomen in de 'Hydrologische uitgangspunten bij Keurregels voor afvoeren van hemelwater, Brabantse waterschappen, 2015'. Het lozen van hemelwater op oppervlaktewater, door toename van verhard oppervlak, is in beginsel watervergunningplichtig op basis van de Keur. Bij het voldoen aan de criteria van de Algemene regels, wordt vrijstelling verleend van de vergunningplicht. Dit houdt onder andere in dat bij een toename van verhard oppervlak tot maximaal 2000 mÂ² vrijstelling wordt verleend van de vergunningplicht voor het afvoeren van hemelwater naar oppervlaktewater.

Het plangebied 'Keenseweg\-achter Kwadestraat 2' heeft een oppervlakte van ongeveer 2315 mÂ². De bestaande verharding heeft een oppervlakte van 310 mÂ². Het nieuwe plangebied wordt niet volledig verhard. Een deel bestaat uit water. Bij de 7 woningen worden ook tuinen aangelegd. De toename van verhard oppervlak bedraagt minder dan 2000 mÂ². Op grond van het beleid van het waterschap behoeven er dan geen extra voorzieningen aangelegd te worden. Ook is er dan voor het lozen van hemelwater op oppervlaktewater geen watervergunning nodig.

In het plangebied is een waterloop (categorie B) aanwezig. Deze waterloop heeft een functie voor de afwatering van het perceel Kwadestraat 2 en de noordelijke gelegen percelen Giek 1 t/m 11 en is in de huidige situatie aangesloten op de riolering in de Keenseweg. Vanwege hoogteverschillen kan het water namelijk niet afvoeren richting het oppervlaktewatersysteem aan de Kwadestraat (westzijde). De waterloop wordt verlegd en blijft via een overstort aangesloten op de riolering in de Keenseweg. Hierin wijzigt de waterhuishouding als gevolg van de bouwplannen en de verlegging van de waterloop niet. Voor het verleggen van de waterloop is op basis van de Keur een watervergunning nodig. Een aanvraag wordt getoetst aan de Beleidsregels voor waterkering, waterkwantiteit en grondwater. Hierbij dient onder andere de afwatering van de omliggende percelen te worden gewaarborgd en het eventuele verlies aan bergingscapaciteit volledig te worden gecompenseerd. Het aanleggen van lozingsconstructies in een oppervlaktewaterlichaam ten behoeve van de afvoer van hemelwater afkomstig van het nieuwe verhard oppervlak is in beginsel watervergunningplichtig op basis van de Keur. Indien wordt voldaan aan de voorschriften van de Algemene regels, wordt hiervan vrijstelling verleend.

Bij de verdere uitwerking van de plannen voor de woningbouw wordt bekeken of de achtertuinen van de nieuwe woningen ook kunnen afwateren op deze waterloop. Dit heeft als voordeel dat het hemelwater dan al deels in de bodem infiltreert. De uiteindelijke hoeveelheid af te voeren hemelwater is dan minder. In de Keenseweg ligt een gescheiden rioleringsstelsel (hemelwater en vuilwater). Naast de waterloop worden ook de nieuwe woningen hierop aangesloten. De capaciteit van de riolering is toereikend.

Conform het beleid van het waterschap wordt bij de ontwikkelende partij aandacht gevraagd voor het gebruik van milieuvriendelijke materialen en het achterwege laten van uitlogende materialen zoals lood, koper, zink en zacht PVC. Dit kan echter niet afgedwongen worden. De toe te passen bouwmaterialen moeten namelijk getoetst worden aan het Bouwbesluit. Dit is een landelijke regeling. De wetgever biedt geen mogelijkheden om vanwege de mogelijke uitloging van materialen, aanvullende eisen te stellen ter bescherming van bijvoorbeeld het milieu.

Op 7 maart 2017, aangevuld op 14 maart 2017, heeft het waterschap âBrabantse Deltaâ een positief advies uitgebracht. De gemaakte opmerkingen zijn verwerkt.

4\.4 Flora en fauna

Op 1 januari 2017 is de Wet natuurbescherming in werking getreden. Op grond van deze wet zijn de Natura 2000\-gebieden beschermd. Daarnaast regelt de Wet natuurbescherming ook de bescherming van planten\- en dierensoorten. In deze wet zijn de EU\-richtlijnen voor de bescherming van soorten opgenomen (Habitatrichtlijn en Vogelrichtlijn). Nationaal beschermde soorten vallen ook onder deze wet. De doelstelling is de bescherming en behoud van in het wild levende planten en dieren. Het uitgangspunt van de wet is 'nee, tenzij'. Dit betekent dat activiteiten met een schadelijk effect op beschermde soorten zonder ontheffing verboden zijn.

Bij nieuwe ruimtelijke ontwikkelingen dienen vooraf de effecten op Natura 2000\-gebieden onderzocht te worden. Ook dient vooraf onderzocht te worden of en welke beschermde dier\- en plantensoorten voorkomen, wat hun beschermingsstatus is en wat de effecten zijn van de ingreep op het voortbestaan van de gevonden soorten. Hierover wordt ten aanzien van het plangebied 'Keenseweg \- achter Kwadestraat 2' het volgende gemeld.

*Natura 2000\-gebieden*

In deze situatie zijn de dichtstbijzijnde gebieden het Hollands Diep en het Ulvenhoutse bos. Bij woningbouw in het plangebied 'Keenseweg \- achter Kwadestraat 2' is de uitstoot van stikstof op Natura 2000\-gebieden van belang.

Het Hollands Diep is een niet voor stikstofdepositie gevoelig gebied. Daarom is het niet nodig om voor dit gebied de effecten van stikstofuitstoot in beeld te brengen. Het plangebied 'Keenseweg \- achter Kwadestraat 2' ligt op een afstand van ongeveer 11 kilometer tot het Ulvenhoutse bos. De wijze van verwarming en de isolatie van een woning zijn in deze situatie de meest bepalende factoren voor de uitstoot van stikstof. In het plangebied worden 7 nieuwe woningen gebouwd. Er wordt uitgegaan van goed geÃ¯soleerde woningen. Bij een CV\-verwarmingsinstallatie is de stikstofuitstoot dan zeer gering. Bij de toepassing van een warmtepomp is er geen sprake meer van stikstofuitstoot. Mede gelet op de afstand is de depositie op het Ulvenhoutse bos nihil. Met andere woorden de bouw van 7 woningen in het plangebied 'Keenseweg \- achter Kwadestraat 2' kan geen significante gevolgen hebben voor het Ulvenhoutse bos.

De aanwezigheid van de hiervoor genoemde Natura 2000\-gebieden is dus geen belemmering voor de uitvoering van het bestemmingsplan 'Keenseweg \- achter Kwadestraat 2'.

*Soortenbescherming*

In het najaar 2016 heeft de Antea Group een onderzoek uitgevoerd naar de aanwezigheid van beschermde dier\- en plantensoorten. De resultaten zijn opgenomen in het rapport d.d. 6 januari 2017 (projectnummer 412422\). Samengevat is geconcludeerd dat mogelijk enkele soorten vleermuizen het plangebied als foerageergebied gebruiken. Daarom is het noodzakelijk aanvullend onderzoek uit te voeren naar de aanwezigheid van vleermuizen. Dit onderzoek moet uitgevoerd worden in de periode april\-oktober. Naar verwachting is het voortbestaan van de vleermuizen echter niet in het geding. Wel moet rekening gehouden worden met het eventueel opstellen en uitvoeren van een mitigatieplan. Het nader onderzoek geeft hierover definitief uitsluitsel. Daarnaast moet bij de uitvoering van de werkzaamheden altijd rekening gehouden worden met de algemene zorgplicht uit de Wet natuurbescherming. Daarbij kan bijvoorbeeld gedacht worden aan het niet verstoren van broedende vogels.

Geconcludeerd kan worden dat op grond van de Wet natuurbescherming er geen belemmeringen zijn voor de uitvoering van het bestemmingsplan 'Keenseweg \- achter Kwadestraat 2'.

4\.5 Milieuzonering

Vanuit het oogpunt van goede ruimtelijke ordening dient er een goede ruimtelijke scheiding te zijn tussen milieugevoelige bestemmingen (bijvoorbeeld woningbouw) en milieubelastende activiteiten. Uitgangspunt daarbij is dat ter plaatse van woningen sprake is van een aanvaardbaar woon\- en leefklimaat en dat bedrijven niet in hun bedrijfsvoering worden beperkt. Afstemming van bestaande en nieuwe functies dient te gebeuren door voldoende afstand in acht te houden. Hierbij kan gebruik worden gemaakt van de VNG\-uitgave: Bedrijven en milieuzonering 2009\. Hierin wordt een handreiking gegeven voor een goede ruimtelijke scheiding tussen milieugevoelige en milieubelastende bestemmingen. Er worden richtafstanden gegeven voor de aan te houden afstanden tussen dergelijke bestemmingen.

In de directe omgeving van het plangebied 'Keenseweg \- achter Kwadestraat 2' worden geen milieubelastende activiteiten uitgeoefend. Daarom is milieuzonering hier niet aan de orde.

4\.6 Geluidhinder

Wegverkeerslawaai

Op grond van artikel 74 Wet geluidhinder zijn in principe alle wegen gezoneerd. Uitzondering op deze regel zijn wegen waarvoor een maximum snelheid van 30 km per uur geldt en woonerven. Als een geluidzone geheel of gedeeltelijk binnen het plangebied valt, moet bij de voorbereiding van een bestemmingsplan een akoestisch onderzoek worden verricht naar de geluidsbelasting op nieuwe geluidsgevoelige bestemmingen waaronder woningen. De voorkeursgrenswaarde bedraagt 48 dB. Er kan ontheffing verleend worden tot 63 dB.

De wettelijke geluidzone van binnenstedelijke wegen bedraagt 200 meter.

Het plangebied 'Keenseweg \- achter Kwadestraat 2' ligt niet in een geluidzone van een binnenstedelijke weg. De Rijsdijk is weliswaar een 50 km weg maar deze ligt op een afstand van ongeveer 240 meter. Wel wordt de locatie omringd door 30 km wegen. Op grond van de Wet geluidhinder is er voor deze wegen geen onderzoeksplicht naar de akoestische gevolgen vanwege wegverkeerslawaai. Vanuit een oogpunt van goede ruimtelijke ordening is het echter wel gewenst om een onderzoek in te stellen naar de gevolgen van het wegverkeerslawaai van de Keenseweg en de Rijsdijk.

Uit een akoestische berekening van 29 juni 2016 (Omgevingsdienst Midden\- en West brabant; nr. 16011649\) blijkt dat de gevelbelasting op de achterzijde van de woningen maximaal 37 dB bedraagt. Dit is vanwege het wegverkeerslawaai van de Rijsdijk. De gevelbelasting op de voorzijde van de woningen bedraagt maximaal 50 dB. Dit is vanwege het wegverkeerslawaai van de Keenseweg.

De achterzijde is de geluidluwe zijde. Hieraan grenst ook de tuin. De woningen hebben dus een geluidluwe gevel met daaraan gelegen de buitenruimte. Een binnenwaarde van 33 dB is voor alle woningen zondermeer realiseerbaar. Alles overwegende is een goed woon\- en leefkwaliteit gegarandeerd.

4\.7 Luchtkwaliteit

In de Wet milieubeheer (Wm) zijn in hoofdstuk 5 (titel 5\.2 luchtkwaliteitseisen) bepalingen opgenomen over luchtkwaliteit. Artikel 5\.16 eerste lid van de Wm bepaalt in hoofdlijnen dat het bevoegd gezag er op toeziet dat een voorgenomen ontwikkeling niet leidt tot een overschrijding van luchtkwaliteitgrenswaarden zoals die zijn aangegeven in bijlage 2 van de Wm. Bijlage 2 van de Wm bevat voor diverse luchtverontreinigende stoffen in de buitenlucht grenswaarden en plandrempels. Bestemmingsplannen worden aan deze normen getoetst. Bronnen van luchtverontreiniging zijn enerzijds de achtergrondwaarde en anderzijds industriÃ«le bronnen en verkeer.

Artikel 5\.15 eerste lid onder c van de Wet milieubeheer geeft aan dat projecten die niet in betekenende mate (NIBM) bijdragen aan de concentratie van luchtverontreinigende stoffen in de buitenlucht niet getoetst hoeven te worden aan de grenswaarden. Om het de overheden gemakkelijker te maken heeft de minister in de Regeling niet in betekende mate bijdragen (luchtkwaliteitseisen; NIBM), categorieÃ«n van gevallen aangewezen waarvoor vaststaat dat deze niet in betekenende mate bijdragen aan de luchtverontreiniging. Zo worden woningbouwlocaties met niet meer dan 500 woningen en Ã©Ã©n ontsluitingsweg nog als NIBM aangemerkt.

De nieuwe ontwikkelingen waarin het bestemmingsplan 'Keenseweg \- achter Kwadestraat 2' (maximaal 7 woningen) voorziet, voldoet aan deze criteria. Daarom valt dit bestemmingsplan binnen deze NIBM\-regeling en behoeft er niet afzonderlijk getoetst te worden aan de luchtkwaliteitsnormen (grenswaarden).

4\.8 Externe veiligheid

Het beleid voor externe veiligheid is gericht op het beperken en beheersen van risico's voor de omgeving vanwege handelingen met gevaarlijke stoffen. De handelingen kunnen zowel betrekking hebben op het gebruik, de opslag en de produktie als op het transport van gevaarlijke stoffen. Centraal staat de vraag hoe groot het risico is dat een individu of een groep individuen hierbij loopt. Bij het bepalen van het risico worden twee soorten risicoâs onderscheiden, te weten het Plaatsgebonden Risico (PR) en het Groepsrisico (GR). Uit het Besluit externe veiligheid inrichtingen (Bevi) en de richtlijnen voor vervoer van gevaarlijke stoffen vloeit de verplichting voort om in ruimtelijke plannen in te gaan op de risico's in het plangebied ten gevolge van handelingen met gevaarlijke stoffen.

Volgens de risicokaart van de provincie Noord\-Brabant zijn er in de omgeving van het plangebied geen Bevi\-inrichtingen gevestigd. Het plangebied ligt niet binnen de contour van het plaatsgebonden risico noch binnen een invloedsgebied van een dergelijk bedrijf. Ook ligt het plangebied niet in de omgeving van een transportroute van gevaarlijke stoffen.

Samengevat kan geconcludeerd worden dat er in het kader van externe veiligheid geen belemmeringen zijn voor de bouw van 7 woningen in het plangebied 'Keenseweg \- achter Kwadestraat 2'.

4\.9 Besluit milieueffectrapportage

Op grond van het Besluit milieueffectrapportage (Besluit mer) dient bij de bepaling of er voor een bepaalde activiteit een milieueffectbeoordeling en/of rapportage moet worden gemaakt de omvang van de activiteit, de ruimtelijke context en de cumulatie met de omgeving beoordeeld te worden.

Het bestemmingsplan 'Keenseweg \- achter Kwadestraat 2' maakt het mogelijk om 7 woningen te bouwen. Er is hier sprake van een activiteit die genoemd is op de D\-lijst van het Besluit mer. Op deze lijst is namelijk de aanleg van een stedelijk ontwikkelingsproject genoemd. De omvang van de nieuwe stedelijke ontwikkeling (woningbouw) blijft ruimschoots onder de drempelwaarden van 2000 woningen.

Hoewel de drempelwaarden niet worden overschreden, dient er nagegaan te worden of de activiteiten desondanks geen belangrijke nadelige gevolgen voor het milieu kunnen hebben. Het gaat dan met name om de kenmerken en de plaats van het project en de potentiÃ«le effecten. In deze situatie ligt het aantal te realiseren woningen ruimschoots onder de drempelwaarden van 2000 woningen. Er is geen sprake van een bijzonder gevoelig of kwetsbaar gebied. Ook uit de milieuonderzoeken is hiervan niet gebleken. Geconcludeerd kan worden dat er geen sprake is van belangrijke nadelige gevolgen voor het milieu. Daarom is een mer\-beoordeling niet noodzakelijk. Er wordt ook geen milieueffectenrapportage opgesteld. Er kan volstaan worden met de reeds uitgevoerde onderzoeken.

4\.10 Conclusie

De nieuwe ontwikkelingen waarin het bestemmingsplan 'Keenseweg \- achter Kwadestraat 2' voorziet, waaronder de bouw van 7 woningen, passen binnen de geldende regelgeving en beleid met betrekking tot milieu en duurzaamheid. Er is geen aanleiding om te veronderstellen dat er in het plangebied situaties voorkomen die van uit een oogpunt van goede ruimtelijke ordening niet aanvaardbaar zijn.

Hoofdstuk 5 Beschrijving van het plan

5\.1 Planvorm

Dit bestemmingsplan bevat het planologisch\-juridisch instrumentarium voor de ontwikkeling van de locatie 'Keenseweg \- achter Kwadestraat 2'. Het bestemmingsplan maakt het mogelijk om op deze locatie 7 woningen te bouwen, de waterloop te verleggen en parkeerplaatsen aan te leggen. De planopzet kent een beperkt aantal bestemmingen en een gedetailleerde planverbeelding. Het bestemmingsplan is opgesteld conform de Standaard voor vergelijkbare BestemmingsPlannen 2012\.

Het juridisch gedeelte van het bestemmingsplan bestaat uit de planverbeelding met planregels. Bij ieder plan hoort een toelichting. Deze heeft als zodanig geen rechtskracht. De planregels zijn opgebouwd uit inleidende regels (hoofdstuk 1\), bestemmingsregels ( hoofdstuk 2\), algemene regels (hoofdstuk 3\) en overgangs\- en slotregels (hoofdstuk 4\).

5\.2 Toelichting op de bestemmingen

Algemeen.

Alvorens per artikel een toelichting wordt gegeven, is het van belang om in te gaan op de regeling voor aan\-huis\-gebonden beroepen en de regeling om huisvesting voor mantelzorg mogelijk te maken.

*Aan\- huis\-gebonden beroepen.*

Bij de woonbestemmingen is bepaald dat het gebruik van een deel van de woning inclusief de aan\- of uitbouwen, aangebouwde bijgebouwen of een vrijstaande praktijkruimte voor een aan\-huis\-gebonden beroep onder voorwaarden niet strijdig is met de woonbestemming. Gezien de technologische en maatschappelijke ontwikkelingen zal dit gebruik in de toekomst alleen maar toenemen.

In bijlage 1 bij deze toelichting is uiteengezet welke beroepen/bedrijven passend zijn in een woonomgeving. Hiermee worden eventuele onduidelijkheden voorkomen.

*Mantelzorg.*

Bij de woonbestemmingen zijn regels opgenomen om huisvesting voor mantelzorg mogelijk te maken. Dit kan rechtstreeks via inwoning of met een afwijking van de planregels voor de plaatsing van een tijdelijke woonunit of voor het geschikt maken van een vrijstaand bijgebouw als afhankelijke woonruimte.

Inleidende regels.

*Begrippen (artikel 1\).*

In dit artikel worden de begrippen gedefinieerd die in de regels worden gehanteerd. Bij de toetsing aan het bestemmingsplan moet worden uitgegaan van de in dit artikel aan de betreffende woorden toegekende betekenis.

*Wijze van meten (artikel 2\).*

In dit artikel wordt aangegeven hoe de in de regels gehanteerde maten gemeten moeten worden.

Bestemmingsregels.

*Tuin (artikel 3\).*

Deze bestemming geldt voor de voortuinen. Binnen deze bestemming mag bebouwing worden gerealiseerd in de vorm van een erker, tochtportaal of entreepartij. Het deel van de voortuin dat is gelegen vÃ³Ã³r de woning mag niet gebruikt worden voor parkeren. Een aan\- of uitbouw, bijgebouw of overkapping maakt geen onderdeel uit van de woning.

*Verkeer \- Verblijf (artikel 4\).*

De openbare ruimte is bestemd voor 'Verkeer \- Verblijf'. Deze gronden zijn bedoeld voor groen, in/uitritten, parkeervoorzieningen en voetpaden.

*Water (artikel 5 )*

De in het plangebied aanwezige waterloop heeft een functie voor de waterhuishouding. Deze waterloop moet aanwezig blijven. Daarom heeft deze de bestemming 'water' gekregen.

*Wonen \- Aaneengesloten (artikel 6\).*

De in het plangebied opgenomen rijenwoningen hebben de bestemming 'Wonen \- Aaneengesloten' gekregen. Op de planverbeelding is door middel van een bouwvlak de plaats van het hoofdgebouw geregeld. In de planregels is geregeld dat 1 woning aan beide zijden op de perceelsgrenzen gebouwd mag worden. De andere woningen (hoofdgebouw) dienen aan Ã©Ã©n zijde een afstand van minimaal 3 meter tot de zijdelingse perceelsgrens in acht te nemen. Hiermede is bij 2 woningen een parkeerplaats op eigen terrein gegarandeerd. Binnen het bouwvlak mogen ook aan\- en uitbouwen, bijgebouwen en overkappingen gebouwd worden. Tevens bevat de planverbeelding aanduidingen over de maximale toegestane goot\- en bouwhoogten. De gronden buiten het bouwvlak mogen aangewend worden voor de realisering van aan\- en uitbouwen, bijgebouwen en overkappingen. Hiervoor zijn maatvoeringseisen opgenomen in de planregels. Er zijn afwijkingsmogelijkheden opgenomen voor de realisering van een praktijkruimte en/of het bieden van mantelzorg in een tijdelijke woonunit of vrijstaand bijgebouw. De voorwaarden waaronder gebruik gemaakt kan worden van deze afwijkingsmogelijkheden zijn in de planregels opgenomen.

*Wonen \- Twee\-aaneen (artikel 7\).*

De in het plangebied opgenomen twee\-onder\-een kapwoningen hebben de bestemming 'Wonen \- Twee\-aaneen' gekregen. Op de planverbeelding is door middel van een bouwvlak de plaats van het hoofdgebouw aangegeven. In de planregels is opgenomen dat de afstand van het hoofdgebouw tot de zijdelingse perceelsgrenzen aan Ã©Ã©n zijde, minimaal 3 meter dient te zijn. Binnen het bouwvlak mogen ook aan\- en uitbouwen, bijgebouwen en overkappingen gebouwd worden. Tevens bevat de planverbeelding aanduidingen over de maximale toegestane goot\- en bouwhoogten. De gronden buiten het bouwvlak mogen aangewend worden voor de realisering van aan\- en uitbouwen, bijgebouwen en overkappingen. Hiervoor zijn maatvoeringseisen opgenomen in de planregels. Er zijn afwijkingsmogelijkheden opgenomen voor de realisering van een praktijkruimte en/of het bieden van mantelzorg in een tijdelijke woonunit of vrijstaand bijgebouw.De voorwaarden waaronder gebruik gemaakt kan worden van deze afwijkingsmogelijkheden zijn in de planregels opgenomen.

Algemene regels.

*Anti\-dubbeltelregel (artikel 8\).*

Het is een wettelijke verplichting om dit artikel in het bestemmingsplan op te nemen. Om misbruik van de bouwregels te voorkomen, is in dit artikel bepaald dat gronden die al eens als berekeningsgrondslag voor een omgevingsvergunning hebben gediend, niet nogmaals als zodanig kunnen dienen. Doel van deze regels is dat wanneer volgens een bestemmingsplan bepaalde gebouwen niet meer dan een bepaald deel van een bouwperceel mogen beslaan, het opengebleven terrein niet nog eens meetelt bij het toestaan van een ander gebouw waaraan een soortgelijke eis wordt gesteld.

*Algemene bouwregels (artikel 9\).*

In dit artikel zijn regels opgenomen voor ondergronds bouwen.

*Algemene gebruiksregels (artikel 10\).*

In dit artikel is een algemeen gebruiksverbod opgenomen voor het gebruik van gronden, gebouwen en bouwwerken in strijd met de bestemming.

*Algemene afwijkingsregels (artikel 11\).*

In dit artikel is de mogelijkheid opgenomen om in geringe mate af te wijken van de maatvoeringen en bestemmings\- en/of bouwgrenzen.

Overgangs\- en slotregels.

*Overgangsrecht (artikel 12\).*

Het is een wettelijke verplichting om dit artikel in het bestemmingsplan op te nemen. In lid 1 zijn de overgangsregels ten aanzien van het bouwen opgenomen. Bouwwerken, die op het moment dat het plan inwerking is getreden, bestaan of (kunnen) worden gebouwd op grond van een verleende omgevingsvergunning en die afwijken van het bestemmingsplan mogen gedeeltelijk worden veranderd of vernieuwd mits de bestaande afwijkingen naar aard en omvang niet worden vergroot. Is het bouwwerk verloren gegaan door een calamiteit dan mag het bouwwerk volledig worden vernieuwd of veranderd mits de aanvraag om omgevingsvergunning binnen 2 jaar na de calamiteit wordt ingediend.

Lid 2 betreft het overgangsrecht voor het gebruik van gronden en bouwwerken dat afwijkt van het plan op het moment dat dit plan inwerking is getreden. Dit gebruik mag worden voortgezet. Wijziging van het afwijkend gebruik is slechts toegestaan indien de afwijking hierdoor niet wordt vergroot.

Het overgangsrecht geldt niet voor bouwwerken die zonder omgevingsvergunning zijn gebouwd in strijd met het toen geldend plan en voor illegaal gebruik van bouwwerken en gronden.

*Slotregel (artikel 13\).*

Deze regel verwijst naar de naam van het bestemmingsplan.

Hoofdstuk 6 Economische uitvoerbaarheid

De gemeente Etten\-Leur heeft met de ontwikkelende partij overeenkomsten gesloten. Op grond hiervan worden de gemeentelijke kosten die verbonden zijn aan de opstelling en de realisering van het bestemmingsplan 'Keenseweg \- achter Kwadestraat 2' doorbelast aan de ontwikkelaar. Dit betreft ook eventuele planschadevergoedingen. Het bestemmingsplan voorziet in de bouw van 4 twee\-onder\-een kapwoningen en een rij van 3 woningen in de koopsector. Naar verwachting is er voldoende vraag naar deze woningen. Er kan geconcludeerd worden dat de economische uitvoerbaarheid van het bestemmingsplan is gegarandeerd.

Hoofdstuk 7 Maatschappelijke toetsing en overleg

7\.1 Maatschappelijke toetsing

Op 12 oktober 2016 is er een informatieavond geweest voor de omwonenden over de nieuwe invulling van de locatie 'Keenseweg \- achter Kwadestraat 2'. Deze avond is georganiseerd door de ontwikkelaar van het plangebied zijnde Maas\-Jacobs Vastgoed BV. Deze avond is goed verlopen. De algemene lijn was dat de ontwikkeling geen verrassing was voor de omgeving. Mede gelet op de ligging en de huisnummering werd een invulling van de onbebouwde strook gelegen tussen Keenseweg 5 en 37 met woningbouw al verwacht.

Het voorontwerp bestemmingsplan âKeenseweg â achter Kwadestraat 2â heeft gedurende de periode 2 februari 2017 tot en met 15 maart 2017 voor inspraak ter inzage gelegen in het stadskantoor. Daarnaast was het voorontwerp bestemmingsplan digitaal raadpleegbaar op de gemeentelijke internetpagina en de landelijke internetpagina www.ruimtelijkeplannen.nl. De bekendmaking hierover heeft op 1 februari 2017 plaatsgevonden in het weekblad âEtten\-Leurse Bodeâ, de gemeentelijke en landelijke internetpagina en het gemeentelijk publicatiebord. Omwonenden en de wijkvereniging âde Keenâ zijn persoonlijk in kennis gesteld. Gedurende de periode van ter inzage ligging kon iedereen mondeling of schriftelijk een reactie indienen bij burgemeester en wethouders. Er zijn geen reacties ingediend.

7\.2 Overleg

In het kader van het wettelijk voorgeschreven vooroverleg ex. artikel 3\.1\.1 van het Besluit ruimtelijke ordening zijn de volgende instanties op 30 januari 2017 digitaal geÃ¯nformeerd over het voor\-ontwerp bestemmingsplan 'Keenseweg \- achter Kwadestraat 2'.

* Provincie Noord\-Brabant.

* Waterschap Brabantse Delta.

De desbetreffende instanties zijn tot en met 15 maart 2017 in de gelegenheid gesteld een reactie in te dienen. De provincie Noord\-Brabant heeft op 30 januari 2017 gemeld dat er geen aanleiding is tot het maken van opmerkingen. Het waterschap âBrabantse Deltaâ heeft op 7 maart 2017 , aangevuld op 14 maart 2017, een positief wateradvies uitgebracht. De daarbij gemaakte opmerkingen zijn in de toelichting verwerkt. De resultaten van het vooroverleg zijn als bijlage 2 bij deze toelichting gevoegd.

Hoofdstuk 8 Overzicht van wijzigingen

Er zijn ten opzichte van het ontwerp\-bestemmingsplan 'Keenseweg \- achter Kwadestraat 2' geen wijzigingen aangebracht.

![Scanopy](http://www.scanopy.nl/logo/scanopylogoklein.png)