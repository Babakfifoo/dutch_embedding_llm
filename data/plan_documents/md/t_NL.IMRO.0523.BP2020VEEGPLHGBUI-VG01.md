xml version\="1\.0" encoding\="UTF\-8"?

Veegplan Buitengebied: Toelichting

direct naar inhoud van Toelichting

Veegplan Buitengebied

=====================

Toelichting

-----------

| Plan: | Veegplan Buitengebied |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0523\.BP2020VEEGPLHGBUI\-VG01 |

* Vaststellingsbesluit

* Toelichting

* Bijlagen toelichting

* Regels

* Bijlagen regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding en doel

+ 1\.2 Plangebied

+ 1\.3 Vigerend bestemmingsplan

+ 1\.4 Leeswijzer

* Hoofdstuk 2 Principeverzoeken

* Hoofdstuk 3 Omgevingsvergunningen

* Hoofdstuk 4 Overige aanpassingen

* Hoofdstuk 5 Relatie toekomstige ontwikkelingen 't Oog

* Hoofdstuk 6 Planvorm en juridische plantoelichting

+ 6\.1 Planvorm

+ 6\.2 Regels

+ 6\.3 Verbeelding

* Hoofdstuk 7 Uitvoerbaarheid

+ 7\.1 Economische uitvoerbaarheid

+ 7\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding en doel

Op 28 april 2014 is het bestemmingsplan Buitengebied van de gemeente Hardinxveld\-Giessendam vastgesteld door de raad. Inmiddels bestaat er de behoefte om het bestemmingsplan op een aantal punten te actualiseren.

Het gaat niet om een gehele actualisatie van het bestemmingsplan Buitengebied, maar om enkele aanpassingen in de regels en de verbeelding alsmede de onderbouwing ten behoeve van een aantal kleinschalige ontwikkelingen. Deze aanpassingen worden verwerkt in de vorm van een veegplan.

Het maken van een veegplan heeft de volgende doelen:

*Onderbouwen van enkele principeverzoeken*

Er zijn enkele principeverzoeken ingediend in het plangebied van het bestemmingsplan Buitengebied. In de toelichting van dit veegplan worden deze verzoeken ruimtelijk onderbouwd. De bijbehorende wijzigingen van de principeverzoeken worden doorgevoerd in de verbeelding en/of de regels.

*Kleine wijzigingen op de verbeelding en/of in de regels naar aanleiding van omgevingsvergunningen.*

Afgelopen jaren zijn er meerdere omgevingsvergunningen verleend waarmee er wordt afgeweken van het bestemmingsplan Buitengebied. In dit veegplan worden deze wijzigingen doorgevoerd in de verbeelding en/of de regels.

*Doorvoeren van enkele aanpassingen en verbeteringen.*

Tijdens het werken met het nieuwe bestemmingsplan voor het hele buitengebied van de gemeente Hardinxveld\-Giessendam komen soms enkele foutjes aan het licht. Ook is het vanuit de praktijk gewenst om de regels op enkele punten aan te passen of te verduidelijken.

#### 1\.2 Plangebied

Het plangebied van dit veegplan kent op Ã©Ã©n uitzondering na hetzelfde plangebied als het bestemmingsplan Buitengebied. De ligging van het plangebied is weergegeven in figuur 1\.1\.

Het uitgezonderde gebied ligt in het meest westelijke deel van het plangebied. Dit gebied is uitgezonderd omdat ter plaatse een bestemmingsplan voor het ontwikkelingsgebied ''t Oog' wordt ontwikkeld.

![afbeelding "i_NL.IMRO.0523.BP2020VEEGPLHGBUI-VG01_0001.png"](i_NL.IMRO.0523.BP2020VEEGPLHGBUI-VG01_0001.png)

*Figuur 1\.1 Ligging plangebied*

#### 1\.3 Vigerend bestemmingsplan

In het plangebied vigeert op dit moment het bestemmingsplan 'Buitengebied'. Dit bestemmingsplan is op 28 april 2014 vastgesteld door de gemeenteraad van Hardinxveld\-Giessendam.

#### 1\.4 Leeswijzer

In deze toelichting worden er, na dit inleidende hoofdstuk, de volgende onderwerpen behandeld:

* In hoofdstuk 2 wordt uitgelegd welke principeverzoeken zijn opgenomen in het plan en wordt er verwezen naar de ruimtelijke onderbouwingen hiervan;

* in hoofdstuk 3 wordt beschreven hoe, waar en waarom een aantal omgevingsvergunning in dit plan verwerkt zijn;

* in hoofdstuk 4 worden overige aanpassingen ten opzichte van het bestemmingsplan Buitengebied beschreven;

* in hoofdstuk 5 wordt ingegaan op een mogelijke toekomstige ontwikkeling binnen het plangebied;

* hoofdstuk 6 geeft een uitleg van de bij dit plan behorende regels en de verbeelding;

* hoofdstuk 7 maakt de uitvoerbaarheid van het bestemmingsplan inzichtelijk.

### Hoofdstuk 2 Principeverzoeken

Er zijn enkele principeverzoeken ingediend bij de gemeente Hardinxveld\-Giessendam die betrekking hebben op ontwikkelingen op locaties binnen het plangebied. Om deze principeverzoeken te verwerken in dit bestemmingsplan dienen deze voorzien te zijn van een ruimtelijke onderbouwing.

In de onderstaande tabel is per principeverzoek beschreven over welke locatie het verzoek gaat, welke aanpassing er in dit bestemmingsplan is gedaan ten behoeve van het verzoek en wat de motivatie achter het verzoek is. Voor de ruimtelijke onderbouwingen van de principeverzoeken wordt er verwezen naar de bijbehorende bijlagen.

| **Nummer**   Â | **Locatie**   Â | **Aanpassing**   Â | **Motivatie**   Â |

| --- | --- | --- | --- |

| 1   Â | Kadastraal perceel I137, gelegen in de westpunt van Giessenzoom   Â | Er is op het perceel een bouwvlak toegevoegd ter plaatse van een berging.   Â | De indiener heeft het principeverzoek ingediend om op het perceel een reeds gebouwde berging planologisch toe te staan. De ruimtelijke onderbouwing behorend bij dit principeverzoek is opgenomen in bijlage 1 behorend bij deze toelichting.   Â |

| 2   Â | Kadastraal perceel L562, gelegen ten westen van Achterdijk Oost 22   Â | De bestemming ter plaatse is aangepast van 'Recreatie \-  Dagrecreatie' naar 'Recreatie \-  Verblijfsrecreatie'.   Â | De indiener heeft het principeverzoek ingediend om op het perceel een verblijfsrecreatieve voorziening mogelijk te maken met afmetingen die binnen de regeling van artikel 11\.2 vallen. De ruimtelijke onderbouwing behorend bij dit principeverzoek is opgenomen in bijlage 2 behorend bij deze toelichting.   Â |

| 3   Â | Rivierdijk 31   Â | In artikel 5\.1 onder q is de aanduiding 'vergaderaccomodatie' toegevoegd. In de verbeelding is de betreffende locatie aangeduid met deze aanduiding.   Â | De indiener heeft het principeverzoek ingediend om een vergaderlocatie mogelijk te maken binnen de bestemming 'Bedrijf'.De ruimtelijke onderbouwing behorend bij dit principeverzoek is opgenomen in bijlage 3 behorend bij deze toelichting.   Â |

### Hoofdstuk 3 Omgevingsvergunningen

Sinds de vaststelling van het bestemmingsplan Buitengebied zijn er verschillende omgevingsvergunningen verleend om af te wijken van dat bestemmingsplan. Het is wenselijk om een actueel en correct beeld weer te geven in het bestemmingsplan. Hierom zijn de relevante \- reeds vergunde \- omgevingsvergunningen verwerkt in de regels en de verbeelding van dit veegplan.

In de onderstaande tabel is per omgevingsvergunning beschreven onder welk nummer de vergunning verleend is, voor welke locatie de omgevingsvergunning geldt, wat de aanpassing in het bestemmingsplan inhoudt en wat de motivatie voor de aanpassing is.

| **Nummer**   Â | **Locatie**   Â | **Aanpassing**   Â | **Motivatie**   Â |

| --- | --- | --- | --- |

| O 2017/173   Â | Steenenhoek 1   Â | In artikel 15\.1 lid c is aanduiding 'oplaadpunt elektrische motorvoertuigen' toegevoegd. In artikel 15\.2\.2 lid a onder 9 is de maximale bouwhoogte voor overkappingen ten behoeve van deze aanduiding van 7,05 m toegevoegd. In de verbeelding is deze overkapping weergegeven met de aanduiding.   Â | Er is een aanduiding aangebracht om een overkapping voor een snellaadvoorziening voor elektrische auto's toe te staan. De maximaal toegestane bouwhoogte voor overkappingen is in de regels gebaseerd op de bouwhoogte van de te ontwikkelen overkapping.   Â |

| O 2018\-126   Â | Steenenhoek 1   Â | In artikel 15\.2\.2 lid a onder 8 is er een bouwregel toegevoegd voor bouwwerken ten behoeve van reclame bij verkooppunten van motorbrandstoffen met een maximum bouwhoogte van 6,5 m.   Â | De bouwregel is aangebracht om een reclamezuil voor een verkooppunt voor motorbrandstoffen toe te staan. De maximale toegestane bouwhoogte is afgeleid van de bouwhoogte van de te ontwikkelen reclamezuil.   Â |

| O 2018\-113   Â | Den Bout 1   Â | In artikel 15\.2\.2 lid a onder 8 is er een bouwregel toegevoegd voor bouwwerken ten behoeve van reclame bij verkooppunten van motorbrandstoffen met een maximum bouwhoogte van 6,5 m.   Â | De bouwregel is aangebracht om een reclamezuil voor een verkooppunt voor motorbrandstoffen toe te staan. De maximale toegestane bouwhoogte is afgeleid van de bouwhoogte van de te ontwikkelen reclamezuil.   Â |

| O 2017/039   Â | Rivierdijk   Â | De bestemming 'Wonen' is op de verbeelding op achtererven van meerdere percelen verruimd.   Â | Aan de Rivierdijk is op meerdere percelen de bestemming 'Wonen' verruimd. Deze verruiming vindt plaats op de achtererven van de verschillende adressen. Door de grotere bestemmingsvlakken zijn de bebouwingsmogelijkheden ter plaatse versoepeld.   Â |

| O 2018\-101   Â | Rivierdijk 20   Â | Het bouwvlak is over de uitbouw van de woning geplaatst. De bestemmingen 'Wonen' en 'Tuin' zijn hier op aangesloten.   Â | Het bouwvlak is vergroot om een eerder verleende omgevingsvergunning voor een uitbouw in het bestemmingsplan toe te staan.   Â |

| O 2018\-094   Â | Giessenzoom 11   Â | Aan artikel 5\.1 en artikel 10\.1 is de aanduiding 'showmodellen' toegevoegd waarin een maximum van 8 showmodellen voor tuinhuisjes wordt toegestaan. In de verbeelding ter plaatse van de locatie voor de bestemmingen 'Bedrijf' en 'Recreatie \-  Dagrecreatie' een bouwvlak en de aanduiding toegevoegd.   Â | Het bouwvlak en de aanduiding is toegevoegd om een eerder verleende omgevingsvergunning in het bestemmingplan toe te staan. Door de specifieke aanduiding wordt het beoogde gebruik gewaarborgd.    Â |

### Hoofdstuk 4 Overige aanpassingen

In dit hoofdstuk zijn alle overige aanpassingen weergegeven. Dit kunnen aanpassingen zijn aan de hand van bijvoorbeeld kleine foutjes in het voorgaande bestemmingsplan, veranderingen in beleid, verouderde onderdelen of wensen van andere (overheids)instanties.

In de onderstaande tabel is per aanpassing beschreven op welke locatie de aanpassing plaatsvindt, wat de aanpassing in het bestemmingsplan inhoudt en wat de motivatie voor de aanpassing is.

| **Nummer**   Â | **Locatie**   Â | **Aanpassing**   Â | **Motivatie**   Â |

| --- | --- | --- | --- |

| 1   Â | Kadastraal perceel G5470, ten noorden van Frederikstraat 23   Â | De bestemming ter plaatse is aangepast van 'Agrarisch met  waarden' naar 'Water'.   Â | Het perceel dient reeds meerdere jaren als waterbergingsgebied.   Â |

| 2   Â | Waterkering langs Giessen   Â | De dubbelbestemming 'Waterstaat \- Waterkering' is toegevoegd ter plaatse van de waterkering.   Â | Deze waterkering is niet ingetekend in de verbeelding van het bestemmingsplan Buitengebied.   Â |

| 3   Â | Parallelweg 129A   Â | Het figuur 'gevellijn' is toegevoegd aan de voorgevel van het bouwvlak.   Â | Dit figuur is niet ingetekend in de verbeelding van het bestemmingsplan Buitengebied aan de hand van een zienswijze. op dat bestemmingsplan.   Â |

| 4   Â | Gehele plan   Â | De algemene aanduidingsregel 'Vrijwaringszone \- Dijk' is verwijderd uit de regels. Op het moment dat dit veegplan in een consoliderend bestemmingsplan Buitengebied wordt verwerkt wordt deze regel ook uit de verbeelding verwijderd.   Â | Deze beschermingszones zijn niet meer verplicht om op te nemen in een bestemmingsplan.   Â |

| 5   Â | Nabij Koningin Wilhelminalaan 137   Â | De algemene aanduidingsregel 'Milieuzone \- geurzone' is toegevoegd aan de regels en de verbeelding.   Â | Deze geurzone is in de verbeelding verwerkt naar aanleiding van de eerder vastgestelde 'Geurverordening gemeente Hardinxveld\-Giessendam 2018'   Â |

| 6   Â | 3372LA   Â | In Artikel 3\.2\.1 onder d is een maximum bouwhoogte van 2,75 m voor een solitaire schuur toegevoegd.   Â | De maximum bouwhoogte is toegevoegd omdat er in het voorgaande plan geen bouwregels voor deze aanduiding waren opgenomen.   Â |

| 7   Â | Rivierdijk 20   Â | Het bouwvlak is over de bestaande bebouwing geplaatst. De bestemmingen 'Wonen' en 'Tuin' zijn hier op aangesloten.   Â | Het bouwvlak en de bestemmingen zijn in het bestemmingsplan Buitengebied niet ingetekend overeenkomstig met de bestaande situatie.   Â |

| 8   Â | Gehele plan   Â | Artikel 35\.4 is aangepast naar Artikel 55\.4 uit het bestemmingsplan 'Hardinxveld\-Giessendam, bebouwd gebied'.   Â | De regeling uit het bestemmingsplan Buitengebied is verouderd. Hierom is besloten de regeling aan te passen aan de nieuwe situatie.   Â |

| 9   Â | Gehele plan   Â | Diverse kleine aanpassingen in de regels aan de hand van het bestemmingsplan 'Hardinxveld\-Giessendam, bebouwd gebied'.   Â | De aanpassingen in de regels zijn gedaan om de aansluiting op het bestemmingsplan 'Hardinxveld\-Giessendam. bebouwd gebied' te verbeteren.   Â |

| 10   Â | Gehele plan   Â | De algemene aanduidingsregel 'Vrijwaringszone \-  laagvlieggebied' is toegevoegd aan de regels. Op de verbeelding is de locatie van het laagvlieggebied opgenomen.   Â | Om rekening te houden met militaire laagvlieggebieden is de vrijwaringszone toegevoegd. Hierdoor wordt er rekening gehouden met de belangen van Defensie.   Â |

| 11   Â | Rivierdijk 101   Â | De bestemming 'Wonen' is gedeeltelijk vervangen door de bestemming 'Tuin'.   Â | De bestemming is aangepast naar de bestaande situatie.   Â |

| 12   Â | Rivierdijk 1, 23, 27A, 31, 32, 33 en 34   Â | Op meerdere locaties aan de Rivierdijk zijn bouwvlakken toegevoegd aan bedrijfsbestemmingen.   Â | Op meerdere locaties in het bestemmingsplan Buitengebied ontbreken bouwvlakken op bedrijfsbestemmingen waardoor de bebouwing in strijd is met de regeling voor de bestemming 'Bedrijf'. Hierom zijn deze bouwvlakken alsnog toegevoegd.   Â |

| 13   Â | Gehele plan   Â | Artikel 3\.2\.1 lid b is aangepast naar een regel overeenkomstig met Artikel 4\.2.   Â | De regels zijn aangepast om de bouw van een veldschuur ook mogelijk te maken bij hobbymatige agrarische activiteiten.   Â |

| 14   Â | Gehele plan   Â | Aan Artikel 3\.1\.1 lid d en e is toegevoegd dat deze alleen van toepassing zijn buiten het bouwvlak.   Â | De regels zijn alleen relevant buiten het bouwvlak.   Â |

| 15   Â | Gehele plan   Â | Aan Artikel 19\.5 is een binnenplanse afwijkingsregel toegevoegd ten behoeve het hobbymatig agrarisch houden van dieren.   Â | Middels deze binnenplanse afwijkingsregel is het mogelijk om, onder voorwaarden, hobbymatig agrarisch dieren te houden binnen de bestemming 'Wonen'.   Â |

| 16   Â | Parallelweg 142/143   Â | Het bouwvlak is over de bestaande bebouwing geplaatst. De bestemmingen 'Wonen' en 'Tuin' zijn hier op aangesloten. De bouwaanduiding is aangepast van 'vrijstaand' naar 'twee\-aaneen'.   Â | Het bouwvlak en de bestemmingen zijn in het bestemmingsplan Buitengebied niet ingetekend overeenkomstig met de bestaande situatie.   Â |

| 17   Â | Gehele plan   Â | De algemene aanduidingsregel 'Overig \- bijzonder gebied van  welstand' is uit de regels verwijderd. Op het moment dat dit veegplan in een consoliderend bestemmingsplan Buitengebied wordt verwerkt wordt de aanduiding behorend bij dit artikel ook uit de verbeelding verwijderd.   Â | De gemeente Hardinxveld\-Giessendam kent geen welstandscriteria meer.   Â |

| 18   Â | Giessenzoom   Â | De aanduiding 'specifieke vorm van verkeer \- wandelpad' is toegevoegd op de verbeelding ter plaatse van de Giessenzoom langs de Achterdijk.   Â | De aanduiding is toegevoegd ten behoeve van een nieuw gerealiseerd wandel\- en recreatiegebied.   Â |

| 19   Â | Kadastraal perceel L378, ten oosten van Parallelweg 133   Â | De bestemmingen 'Wonen' en 'Tuin' zijn aangepast naar 'Agrarisch met waarden'.   Â | Het perceel is in het bestemmingsplan Buitengebied gedeeltelijk onjuist bestemd.   Â |

| 20   Â | Hardinxveld Blauwe Zoom   Â | De aanduiding 'langzaam verkeer' is in de regels toegevoegd aan de bestemmingen 'Groen', 'Verkeer \-  Railverkeer', 'Water'. Op de verbeelding is deze aanduiding toegevoegd ten noorden van het station Hardinxveld Blauwe Zoom   Â | Deze aanduiding is toegevoegd ten behoeve van een verbinding tussen de noord\- en zuidkant van het station Hardinxveld Blauwe Zoom en ten behoeve van de ontsluiting van dit station. Omdat de exacte vorm en locatie nog niet bekend is zowel een brug als tunnel toegestaan over de gehele lengte van het station.   Â |

### Hoofdstuk 5 Relatie toekomstige ontwikkelingen 't Oog

![afbeelding "i_NL.IMRO.0523.BP2020VEEGPLHGBUI-VG01_0002.png"](i_NL.IMRO.0523.BP2020VEEGPLHGBUI-VG01_0002.png)

*Figuur 5\.1 Ruimtelijke uitgangspunten structuurkaart 't Oog (SPACEVALUE, 2018\)*

In het westelijke deel van het plangebied ligt 't Oog. Dit gebied \- grofweg gelegen tussen de Betuweroute en de Merwede\-Lingelijn \- is in de Structuurvisie Hardinxveld\-Giessendam 2030 aangeduid als een zoekgebied voor een nieuw woon\-werklandschap. Het bestemmingsplan 'Bedrijventerrein 't Oog' heeft de eerste nieuwe ontwikkeling in het zoekgebied mogelijk gemaakt. Omdat er de komende jaren verschillende ontwikkelingen zullen gaan plaatsvinden waaronder de ontwikkeling van een nieuwe woonwijk ('t Oog wonen) is er een overkoepelende visie op de gehele ontwikkelingslocatie 't Oog te ontwikkeld.

Door stedenbouwkundig adviesbureau SpaceValue is een aantal structuurkaarten gemaakt waarop onder andere de ruimtelijke uitgangspunten, verbindingen met het bestaand gebied en bebouwingsdichtheden voor 't Oog zijn opgenomen. Deze structuurkaart is 28 november 2019 door de gemeenteraad vastgesteld.

Met de vaststelling van het voorliggende veegplan wordt er nog geen koers bepaald voor de verdere ontwikkeling van 't Oog. Er zal hier een nieuw separaat bestemmingsplan voor worden opgesteld. Het ontwikkelingsgebied valt daarmee buiten de plangrenzen van dit veegplan.

Onderstaande beelden en beschrijvingen geven laten zien dat de ontwikkeling van 't Oog past in het grotere geheel.

*Structuur*

Het plan is gebaseerd op de landschapsstructuren van de Albasserwaard. Het voorgenomen raamwerk bouwt voort op het noord\-zuid patroon van percelen en sloten, die door oost\-westlijnen met elkaar verbonden zijn. De Spoorweg vormt de zuidelijke structuurlijn en op 2/3 van het gebied wordt een nieuwe structuurlijn toegevoegd. Op deze manier wordt de Betuwelijn een ondergeschikte landschappelijke lijn in een landschapszone (Betuwepark). Het Betuwepark heeft diverse functies zoals het afschermen van geluid of zicht en biedt ruimte aan recreatie, werken, wonen en voorzieningen.

Om aanhechting met het bestaande dorp te creÃ«ren wordt de Spoorweg de centrale as en vormt deze de hoofdontsluiting van het gebied. Percelen aan de Spoorweg worden ingebed en vormen een afwisselende rand. Overgangspunten voor langzaam verkeer worden gevormd via de stations van de Merwede\-Lingelijn. Ook wordt het bestaande wijkje 'over het spoor' gehecht aan de ontwikkelingen.

![afbeelding "i_NL.IMRO.0523.BP2020VEEGPLHGBUI-VG01_0003.png"](i_NL.IMRO.0523.BP2020VEEGPLHGBUI-VG01_0003.png)

![afbeelding "i_NL.IMRO.0523.BP2020VEEGPLHGBUI-VG01_0004.png"](i_NL.IMRO.0523.BP2020VEEGPLHGBUI-VG01_0004.png)

*Figuur 5\.2 Aanhechting bestaand dorp Figuur 5\.3 Water\- en groenstructuur*

In de oost\-westlijnen zijn water en groen beeldbepalend, en de beleving van het water in de openbare ruimte draagt bij aan de ruimtelijke kwaliteit op ooghoogte. Het 'westpark' is een ruimtelijk rustpunt en kan zorgen voor een ecologische verbinding. De noord\-zuidlijnen worden ook groen\-blauw maar zijn in schaal en maat ondergeschikt aan de oost\-westlijnen.

De entrees van het gebied worden gemarkeerd als 'stadspoorten', waarbij de westelijke entree een beeldbepalende kop van bedrijvengebied heeft en de overgang van de Polderweg naar het buitengebied biedt ruimte voor een publieksgericht bestemmingspunt.

*Bebouwing*

Er is differentiatie in bebouwingsdichtheden en uitgeefbaarheid. Zo heeft het Betuwepark een zeer lage dichtheid van maximaal 5 won/Ha en het gebied tussen de Spoorweg en de Nieuwe Tiendweg een lage dichtheid van 10\-20 won/Ha. Nabij de aanhechting aan het dorp kan naar een middelhoge dichtheid van maximaal 35 won/Ha gegaan worden. Dit zorgt ervoor dat de gemiddelde uitgeefbaarheid minder dan 50% is.

![afbeelding "i_NL.IMRO.0523.BP2020VEEGPLHGBUI-VG01_0005.png"](i_NL.IMRO.0523.BP2020VEEGPLHGBUI-VG01_0005.png)

![afbeelding "i_NL.IMRO.0523.BP2020VEEGPLHGBUI-VG01_0006.png"](i_NL.IMRO.0523.BP2020VEEGPLHGBUI-VG01_0006.png)

*Figuur 5\.4 Bebouwingsdichtheden Figuur 5\.5 Voorzieningen*

*Voorzieningen*

Het programma verschilt in de zones van west naar oost. Het westen van het plangebied biedt ruimte voor werken, het midden biedt ruimte voor rustig, groen wonen en daartussen bevindt zich een overgangszone met ruimte voor woonwerken. Aan de oostzijde kan incidenteel gewoond worden, maar zijn natuur en agrarisch gebruik dominant.

Onderwijs/ (semi\-)maatschappelijke voorzieningen zijn gesitueerd nabij de Spoorweg en de recreatieve/ sportvoorzieningen ten noorden van de Nieuwe Tiendweg.

### Hoofdstuk 6 Planvorm en juridische plantoelichting

#### 6\.1 Planvorm

Het bestemmingsplan is conform SVBP2012 opgesteld, om zodoende digitaal raadpleegbaar en conform de uniforme systematiek raadpleegbaar te zijn. Ook is rekening gehouden met de Wet algemene bepalingen omgevingsrecht (Wabo).

#### 6\.2 Regels

Voor de regeling zijn de planregels van het oorspronkelijke bestemmingsplan Buitengebied van de gemeente Hardinxveld\-Giessendam als uitgangspunt genomen. Deze zijn integraal overgenomen en vervolgens zijn daarin de aangepaste onderdelen met een arcering doorgevoerd.

Deze aanpak heeft de voorkeur boven het uitsluitend formuleren van de aangepaste onderdelen, omdat op de nu gekozen manier sprake blijft van Ã©Ã©n integraal document met alle regels.

De aanpassingen zijn in de regels gearceerd. Daarbij kan sprake zijn van 2 typen aanpassingen:

* er zijn enerzijds nieuwe regels toegevoegd of nieuwe formuleringen van bestaande regels doorgevoerd. Deze aanpassingen zijn geel gearceerd en dus herkenbaar op de volgende manier:

\< aanpassing is op deze wijze vormgegeven\>

* anderzijds zijn er ook bestaande regels komen te vervallen. Dat kan zijn omdat regels geheel zijn komen te vervallen, of omdat er in een aangepaste formulering een nieuwe regeling voor in de plaats is gekomen. De vervallen onderdelen zijn naast hun groene arcering ook nog eens doorgehaald. Door de tekst te laten staan en vervolgens door te halen, wordt namelijk inzichtelijk dat hier een aanpassing heeft plaatsgevonden. Het alternatief, waarbij de tekst enkel zou worden verwijderd, maakt namelijk onvoldoende duidelijk waar de zich verschillen met de oorspronkelijke regeling bevinden. Vervallen regelingen zien er daarom als volgt uit:

~~\< vervallen regelingen zijn op deze wijze vormgegeven\>~~

Door deze werkwijze zijn zowel de aangepaste onderdelen van dit veegplan als de bestaande regeling uit het oorspronkelijke bestemmingsplan in Ã©Ã©n oogopslag terug te vinden. Hierdoor kan deze regeling eenvoudig in een geconsolideerd bestemmingsplan verwerkt worden. Na vaststelling kan de set regels bij dit veegplan gehanteerd worden als integrale en meest recente set regels voor het buitengebied.

#### 6\.3 Verbeelding

In de verbeelding staan alleen de locaties die gewijzigd zijn ten opzichte van het oorspronkelijke bestemmingsplan Buitengebied van de gemeente Hardinxveld\-Giessendam weergegeven. Hierdoor geeft de verbeelding een helder overzicht van de locaties weer. Voor de locaties die niet worden weergegeven wordt verwezen naar het vigerende bestemmingsplan Buitengebied.

### Hoofdstuk 7 Uitvoerbaarheid

#### 7\.1 Economische uitvoerbaarheid

Bij nieuwe ontwikkelingen moet onder de Wet ruimtelijke ordening (Wro) tegelijk met het bestemmingsplan een exploitatieplan worden vastgesteld, tenzij het kostenverhaal anderszins is verzekerd, bijvoorbeeld door middel van gemeentelijke gronduitgifte of een anterieure overeenkomst. De gemeente heeft hierbij de onderzoeksverplichting om de financieel\-economische uitvoerbaarheid van het plan te toetsen.

Dit bestemmingsplan voorziet niet in de uitvoering van werken door de gemeente Hardinxveld\-Giessendam en maakt ook geen aangewezen bouwplannen mogelijk. Er wordt derhalve geen exploitatieplan vastgesteld.

#### 7\.2 Maatschappelijke uitvoerbaarheid

**Voorontwerp**

In het kader van de voorbereiding van dit bestemmingsplan zijn betrokkenen en andere belanghebbenden geÃ¯nformeerd over de planvorming. Het voorontwerpbestemmingsplan is toegezonden aan de diverse overlegpartners in het kader van het overleg ex artikel 3\.1\.1\. Bro. Daarnaast heeft het voorontwerpbestemmingsplan van donderdag 5 december 2019 tot en met woensdag 15 januari 2020 voor een ieder ter inzage gelegen. Tevens was het voorontwerpbestemmingsplan digitaal raadpleegbaar op de website www.ruimtelijkeplannen.nl. Gedurende deze termijn van 6 weken zijn belanghebbenden en belangstellenden in de gelegenheid gesteld zijn of haar zienswijze in te dienen bij de gemeenteraad van de gemeente Hardinxveld\-Giessendam.

Gedurende deze periode zijn er 7 zienswijzen ontvangen op het voorontwerpbestemmingsplan. Alle zienswijzen zijn samengevat en voorzien van beantwoording in de Nota van beantwoording zienswijzen. In deze nota zijn ook enkele ambtshalve wijzigingen en wijzigingen naar aanleiding van zienswijzen opgenomen. Deze wijzigingen zijn doorgevoerd in dit bestemmingsplan.

De Nota van beantwoording zienswijzen is opgenomen in Bijlage 4.

**Ontwerp**

Het ontwerpbestemmingsplan heeft tussen 16 juli 2020 en 27 augustus 2020 ter inzage gelegen. Tijdens deze periode van 6 weken was het voor eenieder mogelijk om mondeling of schriftelijk een zienswijze op het ontwerpbestemmingsplan te geven. Gedurende deze periode zijn er 3 zienswijzen ontvangen. Deze zienswijzen zijn samengevat en voorzien van beantwoording in de Nota van beantwoording zienswijzen. In deze nota zijn ook de wijzigingen naar aanleiding van zienswijzen en enkele ambtshalve wijzigingen opgenomen. Deze zijn doorgevoerd in dit bestemmingsplan.

De Nota van beantwoording zienswijzen is opgenomen in Bijlage 5.