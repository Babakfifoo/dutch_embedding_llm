xml version\="1\.0" encoding\="UTF\-8"?

3b/4 oost 2016: Toelichting

direct naar inhoud van Toelichting

3b/4 oost 2016

==============

Toelichting

-----------

| Plan: | 3b/4 oost 2016 |

| --- | --- |

| Status: | vastgesteld |

| Plantype: | uitwerkingsplan |

| IMRO\-idn: | NL.IMRO.0274\.bp0169rh\-va02 |

* Toelichting

* Bijlagen bij toelichting

* Regels

* vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldende bestemmingsplannen

+ 1\.4 Leeswijzer

* Hoofdstuk 2 Planbeschrijving

+ 2\.1 Inleiding

+ 2\.2 Ruimtelijke structuur

+ 2\.3 Functionele structuur

* Hoofdstuk 3 Beleid

+ 3\.1 Inleiding

+ 3\.2 Rijksbeleid

+ 3\.3 Provinciaal beleid

+ 3\.4 Regionaal beleid

+ 3\.5 Gemeentelijk beleid

* Hoofdstuk 4 Uitvoerbaarheid

+ 4\.1 Inleiding

+ 4\.2 Bodem

+ 4\.3 Lucht

+ 4\.4 Geluid

+ 4\.5 Milieuzonering

+ 4\.6 Externe veiligheid

+ 4\.7 Water

+ 4\.8 Archeologie en cultuurhistorie

+ 4\.9 Natuurwaarden

+ 4\.10 Verkeer en parkeren

+ 4\.11 Kabels en leidingen

+ 4\.12 Economische uitvoerbaarheid

* Hoofdstuk 5 Juridische planopzet

+ 5\.1 Algemeen

+ 5\.2 Planregels

* Hoofdstuk 6 Procedure

+ 6\.1 Vooroverleg ex artikel 3\.1\.1 Bro

+ 6\.2 Zienswijzen

+ 6\.3 Ambtshalve wijzigingen

### Hoofdstuk 1 Inleiding

#### 1\.1 Aanleiding

De gemeente Renkum is voornemens een aantal gemeentelijke locaties te verkopen aan ontwikkelende partijen ten behoeve van woningbouw. Een van deze locaties betreft de locatie 3b/4 oost aan de Bram Streeflandweg in Renkum. In het vigerende bestemmingsplan 'Renkum \- Heelsum 2013' is voor deze locatie de bestemming 'Wonen \- Uit te werken 2' opgenomen. Deze bestemming is overgenomen uit het voorheen vigerende bestemmingsplan "3b/4 2003".

In artikel 31 van de planregels van het bestemmingsplan 'Renkum \- Heelsum 2013' zijn de zogeheten uitwerkingsregels voor de locatie opgenomen. Hierbij is aangegeven dat woningbouw uitsluitend mogelijk is nadat burgemeester en wethouders de bestemming hebben uitgewerkt. Aan de uitwerking is een aantal bepalingen met betrekking tot bouwen, milieu en parkeren verbonden.

Voor de locatie is een woningbouwplan ontwikkeld dat voorziet in de realisatie van zes twee\-onder\-een\-kap woningen. Woningbouw op locatie is pas mogelijk, nadat de bestemming is uitgewerkt in een zogeheten uitwerkingsplan.

Voorliggend uitwerkingsplan, overeenkomstig artikel 3\.6, eerste lid, sub b van de Wet ruimtelijke ordening, geeft een beeld van de voorgenomen woningbouwontwikkeling op de locatie en toetst dit aan de uitwerkingsbepalingen en aan geldende beleid, wet\- en regelgeving. Het voorliggend bestemmingsplan betreft daarmee het nieuwe bestemmingsplan passend in en volgend uit de uitwerkingsregels en de uit te werken woonbestemming.

#### 1\.2 Ligging plangebied

Het plangebied is gelegen ten het noordoosten van het centrum van Renkum en betreft een weiland gelegen direct achter de woonbebouwing aan de Bram Streeflandweg. Het weiland heeft een oppervlak van ongeveer 2\.000 m2 en wordt op dit moment agrarisch (hobbymatig) gebruikt. Het plangebied is op dit moment bereikbaar via een verhard pad (Goldsteinpad) dat langs Bram Streeflandweg 42 gelegen is.

De omgeving van het plangebied bestaat overwegend uit (semi)agrarische graslanden die voorheen werden gebruikt door de hovenier gelegen aan het Goldsteinpad / Bram Streeflandweg 42\. De hovenier is gelegen even ten noordoosten van het plangebied. Verder is er even ten westen van het plangebied het sportcomplex de Rijnkom gelegen.

Het plangebied wordt aan de noordzijde globaal begrenst door de graslanden evenwijdig aan het Goldsteinpad, aan de oost\- en zuidzijde door de woningen aan de Bram Streeflandweg (nummer 36 en deels nummer 34\) en aan de westzijde door graslanden gelegen direct naast het sportcomplex de Rijnkom.

De afbeelding toont globaal de ligging en begrenzing van het plangebied. Voor de exacte begrenzing wordt verwezen naar de verbeelding, behorende bij dit bestemmingsplan.

![afbeelding "i_NL.IMRO.0274.bp0169rh-va02_0001.png"](i_NL.IMRO.0274.bp0169rh-va02_0001.png)

*Figuur: Ligging en begrenzing plangebied (Bron: luchtfoto Google Maps)*

#### 1\.3 Geldende bestemmingsplannen

Voorliggend plan werkt een klein gedeelte van het bestemmingsplan 'Renkum \- Heelsum 2013 verder uit. Dit plan is vastgesteld op 26 juni 2013 en is voor dit plandeel op 22 augustus 2013 onherroepelijk geworden. In dat bestemmingsplan heeft het gebied de uit te werken bestemming 'Wonen \- Uit te werken 1'. Dit houdt in dat er geen rechtstreekse woonbestemming geldt, maar wel dat er kaders zijn aangegeven waarbinnen woningbouw mogelijk gemaakt kan worden op het perceel. Binnen de uit te werken woonbestemming kan het college van burgemeester en wethouders het bestemmingsplan uitwerken (dat wil zeggen een nieuw bestemmingsplan vaststellen). Hiervoor gelden onder andere de volgende uitwerkingskaders:

* bestemd voor: wonen, tuinen, wegen, paden, water, parkeer\- en groenvoorzieningen;

* maximaal 6 woningen (geen gestapelde woningen toegestaan);

* maximale goothoogte 3,5 meter;

* maximale bouwhoogte 8 meter;

* minimaal 1,8 parkeerplaatsen per woning.

Omdat er geen rechtstreekse bouwbestemming geldt is het voorliggende bestemmingsplan opgesteld en uitgewerkt binnen de bovengenoemde kaders. In de navolgende figuur staat een uitsnede van het bestemmingsplan 'Renkum \- Heelsum 2013'.

![afbeelding "i_NL.IMRO.0274.bp0169rh-va02_0002.png"](i_NL.IMRO.0274.bp0169rh-va02_0002.png)

*Figuur: Uitsnede verbeelding bestemmingsplan 'Renkum \- Heelsum 2013', locatie*

*Hogenkampseweg\-Reijmerweg*

#### 1\.4 Leeswijzer

Het bestemmingsplan bestaat uit een verbeelding, regels en deze toelichting. Op de verbeelding zijn de onderscheiden bestemmingen door middel van kleuren en tekens aangegeven. De regels bevatten de materiÃ«le inhoud van de bestemmingen. De verbeelding en de regels vormen samen de juridisch bindende elementen van het bestemmingsplan.

De toelichting van dit bestemmingsplan is opgebouwd uit zes hoofdstukken. Na dit inleidende hoofdstuk volgt in hoofdstukÂ 2 de beschrijving van het plangebied en de beoogde ontwikkelingen. Hierin wordt de ruimtelijke karakteristiek van het plangebied besproken. Tevens wordt ingegaan op de manier waarop het beheer van het plangebied is voorzien en de planologische afwegingen die hieraan ten grondslag liggen, waarbij in hoofdstuk 5 hier ook op wordt ingegaan. In hoofdstukÂ 3 wordt ingegaan op het beleidskader. In hoofdstuk 4 komt de haalbaarheid van het plan aan de orde. Vanuit de verschillende van invloed zijnde haalbaarheidsaspecten, waaronder milieu en archeologie, wordt in dit hoofdstuk beschreven waarom het voorliggend bestemmingplan kan worden uitgevoerd. In hoofdstukÂ 5 is de wijze van bestemmen aangegeven. Er wordt een antwoord gegeven op de vraag hoe hetgeen in voorliggend plan is vastgelegd juridisch wordt geregeld. Verder wordt er beschreven hoe de verbeelding en de regels zijn opgebouwd en welke bestemmingen er in het plan voorkomen. Ook wordt in dit hoofdstuk aangegeven hoe de regels moeten worden geÃ¯nterpreteerd en uitgelegd. In dit hoofdstuk worden ook alle bestemmingen uitgelegd en wat daar in hoofdlijnen is toegestaan. In het laatste hoofdstuk, hoofdstuk 6, van dit bestemmingsplan wordt ingegaan op de procedures, die voorliggend bestemmingsplan doorloopt.

### Hoofdstuk 2 Planbeschrijving

#### 2\.1 Inleiding

In dit hoofdstuk wordt allereerst een beschrijving van de huidige situatie in het plangebied gegeven, alvorens het beoogde woningbouwplan wordt omschreven. Ten behoeve van het woningbouwplan in het plangebied is door 'VBK Architecten' een schetsplan opgesteld. Voorliggende beschrijving van de nieuwe situatie is gebaseerd op dit document.

#### 2\.2 Ruimtelijke structuur

##### 2\.2\.1 Bebouwingsstructuur

*Bestaande situatie*

Renkum is opgebouwd langs een aantal historische linten, waarvan de voor dit plan relevante linten de Hogenkampseweg, Reijmersweg en Doornenkampseweg betreffen. Ook de Bram Streeflandweg vormde hierbij een belangrijk lint, gelegen tussen de Hogenkampseweg en de Reijmersweg. De Bram Streeflandweg is al op kaarten van 1870 duidelijk zichtbaar. De bebouwing langs deze historische linten is organisch gegroeid en tussen deze linten zijn uiteindelijk de uitbreidingswijken van Renkum uit de verschillende periodes gerealiseerd.

Bijzonder hierbij is dat de gronden om en nabij het plangebied hierbij overwegend onbebouwd zijn gebleven. Wel is woonbebouwing direct langs de Bram Streeflandweg ontstaan, echter de gronden gelegen tussen de Hogenkampseweg en de Bram Streeflandweg zijn lange tijd onbebouwd gebleven. Pas vanaf de jaren 60\-70 ontstaat in de hoek Hogenkampseweg en Meester van Damweg grootschalige bebouwing in de vorm van het zwembad. De overige gronden blijven echter onbebouwd op enkele verspreid liggende woningen/boerderijen na. Hiermee maakt het plangebied tot op vandaag de dag deel uit van een overwegend groen en (semi)agrarisch gebied gelegen te midden van de overwegend 'stedelijke' woonbebouwing in de kern Renkum.

De omliggende gronden bestaan dan ook overwegend uit agrarisch grasland dat wordt gebruik voor het hobbymatig houden van dieren. Het plangebied kent zelf ook een dergelijk gebruik.

![afbeelding "i_NL.IMRO.0274.bp0169rh-va02_0003.png"](i_NL.IMRO.0274.bp0169rh-va02_0003.png)Â ![afbeelding "i_NL.IMRO.0274.bp0169rh-va02_0004.png"](i_NL.IMRO.0274.bp0169rh-va02_0004.png)

![afbeelding "i_NL.IMRO.0274.bp0169rh-va02_0005.png"](i_NL.IMRO.0274.bp0169rh-va02_0005.png)Â ![afbeelding "i_NL.IMRO.0274.bp0169rh-va02_0006.png"](i_NL.IMRO.0274.bp0169rh-va02_0006.png)Â

*Foto's: (van linksboven naar rechtsonder) plangebied bezien vanaf het Goldsteinpad, verhard pad*

*langs woning Bram Streeflandweg 42, plangebied vanaf Goldsteinpad richting de Bram*

*Streeflandweg, plangebied bezien vanaf de Bram Streeflandweg.*

![afbeelding "i_NL.IMRO.0274.bp0169rh-va02_0007.jpg"](i_NL.IMRO.0274.bp0169rh-va02_0007.jpg)

*Foto locatie gezien vanuit het oosten, Bram Streeflandweg (links woning Bram Streeflandweg 36,*

*rechts Goldsteinpad).*

*Nieuwe situatie*

De nieuwe bebouwing, bestaande uit een zestal (al dan niet geschakelde) twee\-onder\-een\-kap woningen, wordt gesitueerd achter de lintbebouwing van de Bram Streeflandweg (nummer 36 en deels nummer 34\). In de tweede lijn als het ware. De nieuwe bebouwing ligt in het van origine onbebouwde gebied met aan de randen bebouwing met een agrarisch karakter. De nieuw op te richten bebouwing sluit qua uitstraling hierbij aan.

Kenmerken zoals een lage goot, bebouwing bestaande uit Ã©Ã©n bouwlaag met een kap en terughoudende kleuren zijn passend bij deze agrarische uitstraling. De nieuwe bebouwing sluit hier goed bij aan. De afzonderlijke woningen worden opgericht onder grote dakvlakken. Ter plaatse van de bergingen is een uitsparing in de gevel gecreÃ«erd. Dit geeft het geheel een divers beeld. Het dak blijft doorlopen, door het zichtbaar maken van de constructie van het dakvlak.

Bijzonder is de ligging van de nieuwe bebouwing tegen de helling van de Keijenberg. Het terrein loopt vanaf de Bram Steeflandweg (gelegen op circa 16\.30\+ NAP) op in westelijke richting naar circa 19\.60\+ NAP. Het hoogteverschil in oost\-west richting wordt per twee woningen in het blok opgevangen. Het hoogteverschil komt eveneens tot uiting in de keringen in de tuinen. De ontsluitingsweg zal geleidelijk oplopen in westelijke richting. Bij het opstellen van de planologische regeling wordt met het hoogteverschil rekening gehouden. In de volgende figuren is een impressie van de beoogde nieuwbouw op de locatie weergegeven (de eerste drie plaatjes zijn van het eerste plan, wat niet zo zal worden uitgevoerd maar wet wel een beeld geeft van de hoogte van het terrein). Eveneens is het hoogteverschil in een dwarsdoorsnede weergegeven.

![afbeelding "i_NL.IMRO.0274.bp0169rh-va02_0008.png"](i_NL.IMRO.0274.bp0169rh-va02_0008.png)

![afbeelding "i_NL.IMRO.0274.bp0169rh-va02_0009.png"](i_NL.IMRO.0274.bp0169rh-va02_0009.png)

![afbeelding "i_NL.IMRO.0274.bp0169rh-va02_0010.png"](i_NL.IMRO.0274.bp0169rh-va02_0010.png)

*Figuur : Perspectieven van de voorgestelde ontwikkeling op de locatie*

![afbeelding "i_NL.IMRO.0274.bp0169rh-va02_0011.png"](i_NL.IMRO.0274.bp0169rh-va02_0011.png)

*Figuur: Dwarsdoorsnede planlocatie (bekeken naar het zuiden)*

![afbeelding "i_NL.IMRO.0274.bp0169rh-va02_0012.png"](i_NL.IMRO.0274.bp0169rh-va02_0012.png)

*Figuur: Stedenbouwkundig voorstel, zicht vanuit oosten (Bram Streeflandweg)*

![afbeelding "i_NL.IMRO.0274.bp0169rh-va02_0013.png"](i_NL.IMRO.0274.bp0169rh-va02_0013.png)

*Figuur: Stedenbouwkundig voorstel, zicht vanuit zuiden*

##### 2\.2\.2 Groenstructuur

De Bram Streeflandweg is een van de belangrijke groene en veilige verbindingen tussen verschillende voorzieningen in Renkum. Langs de Bram Streeflandweg komt verspreid laanbeplanting voor die de weg begeleid. Ter plaatse van het plangebied wordt de laanbeplating langs de Bram Streeflandweg echter onderbroken. Hierdoor ontstaan fraaie zichten op de flanken van de Keijenberg.

Het plangebied krijgt een eigen groen karakter. Het gebied wordt volledig omzoomd met gebiedseigen hagen. Deze geven de nieuwe ontwikkeling een groen kader. Beide toegangswegen naar de woningen worden voorzien van bomen ter hoogte van de openbare parkeerplaatsen. De bomen moeten derhalve passend zijn in het landschap rondom de Keijenberg.

Voor wat betreft het privÃ© groen beschikken alle woningen over een voor\- en achtertuin. De voortuinen aan de nieuwe ontsluitingsweg zijn beperkt qua diepte. De voortuinen hebben hier een diepte van ongeveer 2,5 meter. De achtertuinen hebben een minimale diepte van ongeveer 5 meter. De woningen haaks op de nieuwe ontsluitingsweg hebben juist een diepere voortuin (6 meter) en een ondiepere achtertuin (5,5 meter). Op de erfgrenzen van de achtertuinen worden groene erfafscheidingen gerealiseerd, waarmee het groene karakter van het binnengebied wordt versterkt.

##### 2\.2\.3 Verkeersstructuur

De Bram Streeflandweg is een belangrijke verkeersverbinding binnen Renkum. Ondanks deze status, kent de weg een 30 km/uur regiem. In de nieuwe situatie blijft dit gehandhaafd. De nieuw te realiseren ontsluitingsweg zal een echte woonstraat betreffen. Doordat de ontsluitingsweg ook uitsluitend voor de bewoners van de nieuwe woningen gerealiseerd wordt (maar ook voor de twee nog te bouwen woningen ten westen van het plangebied), kent deze een informeel karakter. Het parkeren ten behoeve van de nieuw te realiseren woningen vindt grotendeels op eigen terrein plaats. Slechts nabij de entree van het nieuwe woongebied wordt een drietal parkeerplaatsen in de openbare ruimte gerealiseerd. De parkeerplaatsen worden van elkaar gescheiden door passende bomen. Dit zorgt voor een groene uitstraling.

![afbeelding "i_NL.IMRO.0274.bp0169rh-va02_0014.jpg"](i_NL.IMRO.0274.bp0169rh-va02_0014.jpg)

*Bram Streeflandweg, bekeken naar het noorden (links woning nummer 36\)*

#### 2\.3 Functionele structuur

##### 2\.3\.1 Wonen

De woonfunctie is de belangrijkste functie in de kern Renkum. In de omgeving van het de Bram Streeflandweg wisselen de verschillende woningtypen elkaar af. In de directe omgeving komen vrijstaande woningen, dubbele, rijwoningen en hoogbouw (gestapelde woningen)voor. Nabij het plangebied komen met name woningen aan oostzijde voor, in de vorm twee\-onder\-een\-kap woningen en vrijstaande woningen. De beoogde nieuwe woningen in het plangebied sluiten hierop aan.

Het bestemmingsplan is er enerzijds op gericht het woningbouwplan planologisch te faciliteren en anderzijds een planologische eindregeling te creÃ«ren op basis waarvan in de toekomst omgevingsvergunningen kunnen worden afgegeven. De nieuwe woningen mogen in de toekomst worden uitgebreid of veranderd binnen stedenbouwkundig aanvaardbare grenzen. Verder is binnen het plangebied onderscheid gemaakt in de bestemmingen Wonen en Tuin, waarbij de bestemming Wonen meer toestaat op het gebied van bebouwing en de bestemming Tuin is toegekend aan de voor\- en zijtuinen van de woningen.

*Aan\-huis\-verbonden\-beroepen*

Bij de woonfunctie is er bewust voor gekozen om zogenaamde âaan\-huis\-verbonden beroepenâ mogelijk te maken. Dit komt tegemoet aan de wens van vele mensen om op kleine schaal een beroep\-aan\-huis voor zichzelf te beginnen. Dergelijke aan\-huis\-verbonden beroepen zijn niet milieuhinderlijk voor de omgeving. Het enige effect is een bezoeker die naar de bouwkundig adviseur gaat (of de notaris, de pedicure, de huisarts). Dit extra verkeer valt weg tegen het overige verkeer dat een woonwijk of âbuurt kent. Belangrijk is wel dat het ondergeschikt is aan de woonfunctie. Een woning is in de eerste plaats een woning. Het is daarom van belang dat het kleinschalig is en blijft. Dit houdt in dat de bewoner van de woning de beroepsuitoefenaar is. De mogelijkheid voor aan huis verbonden beroepen zorgt ook voor wat levendigheid in de wijk en het straatbeeld, en dat is gewenst. Grootse reclameborden of neonreclame en andere opvallende uitingen ten behoeve van het beroep dat wordt uitgeoefend zijn uiteraard niet toegestaan

*Zorg en wonen*

Er is een duidelijke trend aanwezig om zorgbehoevenden in een gewone woonomgeving te laten wonen. De hulpvraag kan voortkomen vanuit fysieke, psychische en/of sociale achtergrond. Hoe de zorgbehoefte hierbij binnen de woning ingevuld wordt kan divers zijn. Soms is de hulp tijdelijk noodzakelijk en soms permanent, soms intensief en soms extensief. Dit valt allemaal onder mantelzorg en onder de bestemming âwonenâ. Mantelzorg kan ook verleend worden in een bijgebouw bij de woning. Omdat niet in een bijgebouw gewoond mag worden is een afwijking opgenomen om tijdelijk mantelzorgwonen in een bijgebouw toe te staan. De zorgbehoevende of de zorgverlener kan dan, op het perceel waar behoefte is aan mantelzorg, tijdelijk in het bijgebouw bij de woning wonen zolang de behoefte aan mantelzorg bestaat. Omdat soms discussie kan ontstaan of vormen van begeleid / groepswonen en dergelijke nou wel of niet onder de reguliere woonfunctie valt is een definitie van 'zorgwonen' opgenomen en is een afwijking opgenomen om zorgwonen toe te kunnen staan in een woning.

##### 2\.3\.2 Verkeer

De nieuw te realiseren ontsluiting ten behoeve van het plangebied, is in het bestemmingsplan vastgelegd. Ten aanzien van de inrichting van wegen, pleinen, parkeervoorzieningen, voet\- en fietspaden met bijbehorende bermen, snippergroen en uitritten, biedt het bestemmingsplan een grote mate aan flexibiliteit. Wegen zijn inclusief genoemde bijbehorende voorzieningen als Verkeer bestemd. Dit is gedaan om aan de praktijk van alle dag tegemoet te komen. De inrichting van de openbare ruimte wil namelijk nog wel eens veranderen, zeker bij nieuwbouwplannen zoals voorliggend. De loop van een wandelpad, de aanpassing van een bocht in een weg en het verleggen van een groenstrook zal binnen de plantermijn op meerdere locaties kunnen voorkomen. Dit plan voorziet in de mogelijkheid voor die aanpassingen.

##### 2\.3\.3 Groen

Binnen de bebouwde kom en soms aan de rand van de bebouwde kom bevinden zich groengebieden, voornamelijk in de vorm van parken, en bermen en grasland met soms enkele bomen en enkele bossen rondom woningen. Het plangebied zelf grenst aan een groot (semi agrarisch) groengebied in de kern Renkum. Dit groengebied maakt echter geen onderdeel uit van het plangebied. De grens van de bestemming is gelijk gelegd aan de kadastrale grens en daarmee aan de grens van de uit te werken woonbestemming. In het plangebied zullen hagen en bomen worden gerealiseerd. Deze zijn mogelijk binnen de Verkeer\- en de Woonbestemming en zijn niet afzonderlijk op de verbeelding weergegeven, dan wel bestemd.

### Hoofdstuk 3 Beleid

#### 3\.1 Inleiding

In dit hoofdstuk wordt een weergave van het relevante beleid op rijks\-, provinciaal \- , regionaal en gemeentelijk niveau gegeven. Aangegeven wordt hoe het plan zich verhoudt tot de diverse beleidskaders.

#### 3\.2 Rijksbeleid

##### 3\.2\.1 Structuurvisie Infrastructuur en Ruimte

Een actualisatie van het ruimtelijk\- en mobiliteitsbeleid is nodig gebleken omdat de verschillende beleidsnota's op het gebied van ruimte en mobiliteit gedateerd zijn door nieuwe politieke accenten en veranderende omstandigheden zoals de economische crisis, klimaatverandering en toenemende regionale verschillen onder andere omdat groei, stagnatie en krimp gelijktijdig plaatsvinden. Op 13 maart 2012 is de 'Structuurvisie Infrastructuur en Ruimte' (SVIR) vastgesteld. Deze structuurvisie geeft een nieuw, integraal kader voor het ruimtelijk\- en mobiliteitsbeleid op rijksniveau.

De visie is vernieuwend in die zin dat ruimtelijke ontwikkelingen en infrastructuur sterker dan voorheen met elkaar verbonden worden. De structuurvisie vervangt daarvoor de 'Nota Ruimte', de 'Structuurvisie Randstad 2040', de 'Nota Mobiliteit', de 'MobiliteitsAanpak', de 'Structuurvisie voor de Snelwegomgeving' en de ruimtelijke doelen en uitspraken in de PKB 'Tweede structuurschema Militaire terreinen' , de 'Agenda Landschap', de 'Agenda Vitaal Platteland' en 'Pieken in de Delta'. De 'Structuurvisie Nationaal Waterplan' blijft in zijn huidige vorm als uitwerking van de SVIR bestaan.

In de structuurvisie schetst het rijk de ambities voor concurrentiekracht, bereikbaarheid, leefbaarheid en veiligheid tot 2040 (lange termijn) en doelen, belangen en opgaven tot 2028 (middellange termijn).

De centrale visie wordt uiteengezet in drie hoofddoelstellingen voor de middellange termijn (2028\), namelijk âconcurrerend, bereikbaar en leefbaar \& veiligâ. Voor de drie rijksdoelen zijn de onderwerpen van nationaal belang benoemd waarmee het Rijk aangeeft waarvoor het verantwoordelijk is en waarop het resultaten wil boeken. De drie hoofddoelstellingen en 13 nationale belangen zijn:

*Concurrerend* \= Het vergroten van de concurrentiekracht van Nederland door het versterken van de ruimtelijk\-economisch structuur van Nederland. Hiervoor zijn de volgende nationale belangen benoemd:

* *Nationaal belang 1*: een excellent en internationaal bereikbaar vestigingsklimaat in de stedelijke regio's met een concentratie van topsectoren;

* *Nationaal belang 2*: Ruimte voor het hoofdnetwerk voor (duurzame) energievoorziening en de energietransitie;

* *Nationaal belang 3*: Ruimte voor het hoofdnetwerk voor vervoer van (gevaarlijke) stoffen via buisleidingen;

* *Nationaal belang 4*: EfficiÃ«nt gebruik van de ondergrond;

*Bereikbaar* \= Het verbeteren, instandhouden en ruimtelijk zekerstellen van de bereikbaarheid waarbij de gebruiker voorop staat. Hiervoor zijn de volgende nationale belangen benoemd:

* *Nationaal belang 5*: Een robuust hoofdnetwerk van weg, spoor\- en vaarwegen rondom en tussen de belangrijkste stedelijke regio's inclusief de achterlandverbindingen;

* *Nationaal belang 6*: Betere benutting van de capaciteit van het bestaande mobiliteitssysteem van weg, spoor\- en vaarweg;

* *Nationaal belang 7*: Het instandhouden van de hoofdnetwerken van weg, spoor\- en vaarwegen om het functioneren van de netwerken te waarborgen;

*Leefbaar \& veilig* \= Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn:

* *Nationaal belang 8*: Verbeteren van de milieukwaliteit (lucht, bodem, water) en bescherming tegen geluidsoverlast en externe veiligheidsrisico's;

* *Nationaal belang 9*: Ruimte voor waterveiligheid, een duurzame zoetwatervoorziening en klimaatbestendige stedelijke (her) ontwikkeling;

* *Nationaal belang 10*: Ruimte voor behoud en versterking van (inter)nationale unieke cultuurhistorische en natuurlijke kwaliteiten;

* *Nationaal belang 11*: Ruimte voor een nationaal netwerk van natuur voor het overleven en ontwikkelen van flora\- en faunasoorten;

* *Nationaal belang 12*: Ruimte voor militaire terreinen en activiteiten;

De rijksverantwoordelijkheid voor het systeem van goede ruimtelijke ordening is zonder hoofddoelstelling, als afzonderlijk belang opgenomen:

* *Nationaal belang 13*: Zorgvuldige afwegingen en transparante besluitvorming bij alle ruimtelijke plannen.

Naast de drie hoofddoelen wordt een zorgvuldig gebruik van de schaarse ruimte bevorderd. Hiervoor wordt een ladder voor duurzame verstedelijking geÃ¯ntroduceerd. Dat betekent: eerst kijken of er vraag is naar een bepaalde nieuwe ontwikkeling, vervolgens kijken of het bestaande stedelijk gebied of bestaande bebouwing kan worden hergebruikt en mocht nieuwbouw echt nodig zijn, dan altijd zorgen voor een optimale inpassing en multimodale bereikbaarheid.

*Conclusie*

In de 'Structuurvisie Infrastructuur en Ruimte' zijn nationale belangen opgenomen die zorgen voor een gegarandeerde basiskwaliteit voor alle bewoners van Nederland. De Structuurvisie Infrastructuur en Ruimte is van beperkte betekenis voor onderhavig bestemmingsplan. Dit bestemmingsplan voorziet in de toevoeging van een aantal woningen binnen bestaand stedelijk gebied. Voor dit initiatief is in de SVIR geen specifiek ruimtelijk beleid van toepassing. Het bestemmingsplan heeft geen nationaal belang.

##### 3\.2\.2 Besluit algemene regels ruimtelijke ordening (Barro)

Het kabinet heeft in de hiervoor genoemde SVIR vastgesteld dat voor een beperkt aantal onderwerpen de bevoegdheid om algemene regels te stellen zou moeten worden ingezet. Het gaat om de volgende nationale belangen: Rijksvaarwegen, Project Mainportontwikkeling Rotterdam, Kustfundament, Grote rivieren, Waddenzee en waddengebied, Defensie, Ecologische hoofdstructuur, Erfgoederen van uitzonderlijke universele waarde, Hoofdwegen en hoofdspoorwegen, Elektriciteitsvoorziening, Buisleidingen van nationaal belang voor vervoer van gevaarlijke stoffen, Primaire waterkeringen buiten het kustfundament en IJsselmeergebied (uitbreidingsruimte).

De SVIR bepaalt welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Ten aanzien daarvan is een borging door middel van normstelling, gebaseerd op de Wro, gewenst. Die uitspraken onderscheiden zich in die zin dat van de provincies en de gemeenten wordt gevraagd om de inhoud daarvan te laten doorwerken in de ruimtelijke besluitvorming. Zij zijn dus concreet normstellend bedoeld en worden geacht direct of indirect, d.w.z. door tussenkomst van de provincie, door te werken tot op het niveau van de lokale besluitvorming, zoals de vaststelling van bestemmingsplannen.

Het 'Besluit algemene regels ruimtelijke ordening' (Barro) bevestigt in juridische zin die kaderstellende uitspraken. Op 30 december 2011 is het Besluit Algemene Regels Ruimtelijke Ordening in werking getreden. Slechts daar waar een directe doorwerking niet mogelijk is, bij de Ecologische Hoofdstructuur (de artikelen worden later aan het Barro toegevoegd) en bij de Erfgoederen van uitzonderlijke universele waarde, is gekozen voor indirecte doorwerking via provinciaal medebewind. Voor Ã©Ã©n onderwerp geregeld in dit besluit, voorziet het besluit niet in de (definitieve) begrenzing. Dit betreft de EHS. Ten aanzien van deze begrenzing is bepaald dat de provincies die grenzen (nader) bepalen.

Een deel van het Barro is gebaseerd is op eerdere pkb's en beleidsnota's die in de SVIR worden herbevestigd. Deze onderdelen kunnen na vaststelling van de structuurvisie de procedure volgen en vervolgens in werking treden.

Het betreft de volgende onderdelen:

* Project Mainportontwikkeling Rotterdam;

* Kustfundament;

* Grote rivieren;

* Waddenzee en waddengebied;

* Defensie, en

* Erfgoederen van uitzonderlijke universele waarde.

Door de nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte.

*Conclusie*

In het Barro worden geen regels genoemd die direct op deze ontwikkeling van toepassing zijn.

##### 3\.2\.3 Ladder voor duurzame verstedelijking

*Besluit ruimtelijke ordening*

Op 1 oktober is het *'Besluit van 28 augustus 2012, houdende wijziging van het Besluit algemene*

*regels ruimtelijke ordening en van het Besluit ruimtelijke ordening (Bro) in verband met de*

*toevoeging van enkele onderwerpen van nationaal ruimtelijk belang'* (Stb. 2012, nr. 388\) in werking getreden. Door dit wijzigingsbesluit is ook het Bro aangepast. In artikel 3\.1\.6 is het tweede lid toegevoegd. Dit lid heeft betrekking op de 'ladder voor duurzame verstedelijking'. Deze ladder stelt eisen aan de motivering van onder meer bestemmingsplannen en ruimtelijke onderbouwing die nieuwe stedelijke ontwikkelingen mogelijk maken. De wettelijke regeling gaat vergezeld van een handreiking die andere overheden ondersteunt bij de praktische toepassing van de juridische verplichting.

Artikel 1\.1\.1, lid 1 onder i Bro definieert een '*stedelijke ontwikkeling' als: ruimtelijke ontwikkeling*

*van een bedrijventerrein of zeehaventerrein, of van kantoren, detailhandel, woningbouwlocaties of*

*andere stedelijke voorzieningen'*.

Artikel 3\.1\.6 tweede lid Bro:

De ruimtelijke onderbouwing bij een omgevingsvergunning of de toelichting bij een bestemmingsplan die/dat een 'nieuwe stedelijke ontwikkeling' mogelijk maakt, voldoet aan de volgende voorwaarden:

* a.  er wordt beschreven dat de voorgenomen stedelijke ontwikkeling voorziet in een actuele regionale behoefte;

* b. indien uit de beschrijving, bedoeld in onderdeel a, blijkt dat sprake is van een actuele regionale behoefte, wordt beschreven in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins, en;

* c. indien uit de beschrijving, bedoeld in onderdeel b, blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.

*Regionale Woonagenda*

Op 17 februari 2014 heeft het college van burgemeester en wethouders van Renkum ingestemd met de regionale Woonagenda. Ook andere gemeenten in de stadsregio hebben hiermee ingestemd.

In de Woonagenda staat onder andere dat:

* afstemming over woningbouwprogramma's binnen de stadregio in drie subregios plaats vindt;

* bij de programma's gebruik wordt gemaakt van een 'stoplichtmodel'.

In de Woonagenda hebben de gemeenten van de stadsregio dus afgesproken dat zij de gemeentelijke woningbouwprogramma's onderling en met de provincie afstemmen op subregio\-niveau met behulp van het 'stoplichtmodel'. Doel is om tot een meer flexibele vorm van planning te komen die ruimte biedt om in te spelen op bijvoorbeeld veranderingen in de markt, bijstellingen van prognoses en vrijkomen van potentiÃ«le woningbouwlocaties (transformatie). Voor de gemeente Renkum betekent dat afspraken maken in de subregio Arnhem en omgeving (bestaande uit de gemeenten Rheden, Rozendaal, Lingewaard, Overbetuwe, Arnhem en Renkum). Het 'stoplichtmodel' maakt onderscheid in plannen waar gemeenten en provincie het over eens zijn dat het goede plannen zijn (groen), plannen waar nog aan gesleuteld wordt of die op langere termijn spelen (oranje) en plannen die uit de markt genomen moeten worden (rood).

Ten behoeve van de Woonagenda heeft het bureau ABF\-research een woningmarktverkenning uitgevoerd met behulp van het Socratesmodel. Het Socratesmodel modelleert de afstemming tussen de vraag en aanbod op de woningmarkt nauwkeurig, rekening houdend met de belangrijkste elementen van vraag en aanbod, zoals demografie, woonvoorkeuren, verhuisstromen, kwaliteit van de bestaande voorraad en nieuwbouw. De uitkomsten van deze woningmarktverkenning zijn ook gebruikt als basis voor de gemeentelijke Nota Wonen 2014\. Doordat gemeenten, stadsregio (Arnhem\-Nijmegen) en provincie uitgaan van dezelfde woningmarktverkenning is er een goede gezamenlijke basis voor afstemming van de gemeentelijke woningbouwprogramma's.

Alle gemeenten hebben hun woningbouwprogramma getoetst aan de uitkomsten van Socrates. Plannen die in lijn zijn met de behoefteraming van Socrates zijn op groen gezet. Daarnaast is er voor de gemeenten de mogelijkheid om vanwege andere argumenten plannen op de groene lijst te zetten (bijvoorbeeld financiÃ«le of ruimtelijke argumenten).

De stadsregio heeft de woningbehoefte en de woningbouwprogramma's (de groene plannen) van de gemeenten in de subregio Arnhem en omgeving met elkaar vergeleken. Het model Socrates voorspelt voor de subregio Arnhem en omgeving een toename van circa 8500 huishoudens in de periode 1\.1\.2014 tot 1\.1\.2020\. De gemeenten hebben in totaal 6403 woningen in de planning. Het is vooral Arnhem waar de voorraad aan goede woningbouwplannen laag is. Bij de omliggende gemeenten, waaronder Renkum zijn prognoses en woningbouwprogramma goed in balans. Tot 2020 zijn voor Renkum 393 woningen opgenomen in de subregionale planning. De stadsregio trekt ook de conclusie (voor zover mogelijk in de huidige onzekere woningmarkt) dat het voorgestelde programma voor wat betreft woningbouwsegmenten, prijsklassen en woonmilieus past bij de Socrates prognose.

Na 2020 blijft het aantal huishoudens in de subregio naar verwachting groeien, maar het groeitempo neemt wel af. Ook in de periode 2020 tot 2030 blijft er dus ruimte om op beperkte schaal woningen toe te voegen.

*Stoplichtmodel*

Doel van het stoplichtmodel is dat de lijst van groene projecten de basis is voor toetsing van plannen door de provincie. De door gemeenten gezamenlijk voorgestelde lijst wordt door de provincie in Ã©Ã©n samenhangend proces getoetst aan de provinciale kwantitatieve en kwalitatieve richtlijnen en aan de ladder voor duurzame verstedelijking. De onderliggende eigen gemeentelijke lijsten worden vervolgens bestuurlijk vastgesteld door elke gemeente.

Basis voor het stoplichtmodel zijn de planningslijsten die jaarlijks bij de provincie worden ingediend. Deze lijsten worden nu ook al door elke gemeente bestuurlijk geaccordeerd. Het stoplichtmodel wordt gekoppeld aan deze lijst. Door jaarlijks subregionaal af te stemmen over de planningslijsten met behulp van het stoplichtmodel wordt de lijst jaarlijks geactualiseerd op basis van actuele analyses of prognoses. Het ligt voor de hand om af te spreken welke prognoses gezamenlijk gebruikt worden om discussie over de uitgangspunten te voorkomen.

Op 16 oktober 2014 hebben de wethouders 'wonen' van de subregiogemeenten afspraken gemaakt over de lijst met woningbouwplannen in het 'stoplichtmodel'. Op 2 december 2014 heeft college van burgemeester en wethouders van Renkum ingestemd met die afspraken (en dus met de lijst met woningbouwplannen in het stoplichtmodel).

Hieronder worden de drie gemaakte afspraken weergegeven met per afspraak een korte toelichting.

Afspraak 1:  *Gemeenten stemmen in met het subregionale woningbouwprogramma. Instemming*

*van gemeenten is onder voorbehoud van vaststelling van elke gemeentelijk deel van de lijst in het*

*eigen college van B en W en toetsing van de provincie aan de ladder voor duurzame verstedelijking.*

In het subregionale programma is het woningbouwprogramma van de gemeente Renkum onverkort opgenomen. In de lijsten van andere gemeenten staan geen projecten die nadelige invloed hebben voor Renkum. Met deze afspraak wijken we (de stadsregio en de betrokken gemeenten) van 50/50 beleid af en programmeren we conform de eigen behoefte van de subregio.

De lijst met projecten voldoet met deze afspraak aan de eerste trede van de ladder voor duurzame verstedelijking: elk plan moet voldoen aan de regionale woningbehoefte. In het stoplichtmodel is dit de lijst met 'groene' plannen.

Afspraak 2: *Gemeenten actualiseren jaarlijks hun woningbouwprogrammering in subregionaal*

*verband op basis van het stoplichtmodel, gekoppeld aan het proces van de provinciale planningslijst.*

*Basis voor de afstemming is de meest actuele PRIMOS prognose (is een landelijke prognose voor*

*ontwikkeling van bevolking en huishoudens, die jaarlijks geactualiseerd wordt). Daarnaast kunnen*

*gemeenten in onderling overleg andere analyses benutten. De gemeente Arnhem roept gemeenten in*

*het eerste kwartaal van het jaar bijeen om elkaar te informeren over aanpassing van de*

*woningbouwplannen en de afstemming daarover*.

Strekking van deze afspraak is dat Arnhem en de omliggende gemeenten samen blijven afstemmen over hun woningbouwprogramma's, los van het wel of niet voortbestaan van de stadsregio. Het is een vrijwillige afspraak, niet verplicht op basis van wet\- of regelgeving. Afstemmen in (sub)regionale verband is van belang voor onderbouwing van woningbouwplannen richting de provincie omdat de ladder voor duurzame verstedelijking aangeeft dat plannen moeten passen binnen de regionale woningbouwbehoefte.

Afspraak 3: *Gemeenten kunnen tussentijds plannen in procedure brengen die nog niet in het*

*bijgevoegd woningbouwprogramma op groen staan. Indien het totaal van deze plannen de omvang*

*van de groene plannen voor de betreffende gemeente met meer dan 10% overschrijdt stelt de*

*gemeente de andere subregiogemeenten daarvan op de hoogte. Deze plannen worden separaat*

*voorgelegd aan de provincie in het kader van de toetsing aan de ladder voor duurzame verstedelijking*

Deze afspraak maakt het makkelijker om tussentijds (niet tijdens de jaarlijkse actualisatie van de woningbouwlijsten) nieuwe plannen in ontwikkeling te nemen, zonder dat daarvoor subregionaal overleg noodzakelijk is.

*Groene projecten in het stoplichtenmodel*

Een groen project is een project dat een gemeente op korte termijn wil realiseren en dat draagvlak heeft bij de gemeenten in de subregio en de provincie. Dat kan gaan om een (planologisch) harde en zachte plannen. Het project moet aan de volgende voorwaarden voldoen:

* Een project dat een programma heeft dat de gemeente graag wil realiseren, of waarvoor de gemeente de ruimte wil geven (zonder dat ze er grip op hebben).

* Het programma is besproken met de gemeenten in de subregio en sluit aan op de subregionale behoefte, zowel kwantitatief als kwalitatief (segment en woonmilieu)

* De locatie past binnen de ladder voor duurzame verstedelijking:

+ 1\. omdat het bestemmingsplan is vastgesteld;

+ 2\. of omdat de locatie besproken is met de provincie (en akkoord bevonden is).

* Start bouw binnen een termijn van 5 jaar (op dit moment voor 01\-01\-2020\) is realistisch.

*Conclusie*

Het voorliggende bestemmingsplan voorziet in de bouw van zes nieuwe woningen op binnen de bebouwde kom. Tot 2020 zijn voor Renkum 393 woningen opgenomen in de subregionale planning.

Het plan voor nieuwbouw van zes woningen aan de Bram Streeflandweg is opgenomen in de 'groene' plannen van het vastgestelde 'stoplichtmodel'. Daarmee voldoet het bouwplan, voor zover er al sprake is van een 'nieuwe stedelijke ontwikkeling' zoals bedoeld in artikel 3\.1\.6 van het Besluit ruimtelijke ordening, aan de 'ladder voor duurzame verstedelijking'. Daarmee voldoet het plan ook tevens aan het provinciale beleid (Gelderse ladder voor duurzame verstedelijking) en de gemeentelijke Nota Wonen.

#### 3\.3 Provinciaal beleid

##### 3\.3\.1 Omgevingsvisie en Omgevingsverordening

Provinciale Staten hebben in hun vergaderingen van 9 juli 2014 en 24 september 2014 respectievelijk de Omgevingsvisie en Omgevingsverordening vastgesteld. Beiden zijn op 17 oktober 2014 in werking getreden. De Omgevingsvisie Gelderland vervangt enkele structuurvisies. De verordening wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch gewaarborgd is.

De visie richt zich formeel op de komende tien jaar, maar wil ook een doorkijk bieden aan Gelderland op een langere termijn. Veel maatschappelijke vraagstukken zijn zo complex dat alleen een gezamenlijke inzet succesvol kan zijn. In de omgevingsvisie zijn de opgaven voor Gelderland daarom in nauwe samenwerking met partners uitgedacht. Daarbij kijken de provincie en partners vanuit een integraal en internationaal perspectief naar Gelderland. Met deze bestuurlijke strategie kunnen voor Gelderland toekomstbestendige keuzes gemaakt worden. De provincie heeft in de Omgevingsvisie twee doelen gedefinieerd. Het zijn doelen die de rol en kerntaken van de provincie als middenbestuur benadrukken.

* 1\.  Een duurzame economische structuurversterking. Een gezonde economie met een aantrekkelijk vestigingsklimaat vraagt om sterke steden en een vitaal landelijk gebied met voldoende werkgelegenheid. Het streven is om de concurrentiekracht van Gelderland te vergroten door het duurzaam versterken van de ruimtelijk\-economische structuur. De komende jaren zullen minder in het teken staan van denken in termen van 'groei' en meer in termen van 'beheer en ontwikkeling van het bestaande'.

* 2\. Het borgen van de kwaliteit en veiligheid van onze leefomgeving. Dit doel betekent vooral:

+ a. ontwikkelen met kwaliteit, recht doen aan de ruimtelijke, landschappelijke en cultuurhistorische kwaliteiten van de plek; uitgaan van doelen, niet van regels,

+ b. zorg dragen voor een compact en hoogwaardig stelsel van onderling verbonden natuurgebieden en behoud en versterking van de kwaliteit van het landschap,

+ c. een robuust en toekomstbestendig water\- en bodemsysteem voor alle gebruiksfuncties; bij droogte, hitte en waterovervloed,

+ d. een gezonde en veilige leefomgeving.

Om deze doelen in beleid te vertalen, hanteert de provincie drie aandachtsgebieden: Dynamisch, Mooi en Divers Gelderland. Ontwikkelingen in Gelderland wil de provincie benaderen vanuit elk van deze drie perspectieven, die elkaar aanvullen:

* 1\.  Dynamisch: de (ruimtelijk\-economische) ontwikkelingen en de geleiding daarvan op provinciaal niveau.

* 2\. Mooi: de Gelderse kwaliteiten die bescherming nodig hebben en ruimte voor behoud door ontwikkeling.

* 3\. Divers: het herkennen van de regionale verschillen in maatschappelijke vraagstukken en opgaven en het koesteren van de regionale identiteiten.

De provincie beschikt over verschillende instrumenten waarmee zij haar ambities realiseert. De verordening wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch gewaarborgd is.

De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen.

De Omgevingsverordening richt zich net zo breed als de Omgevingsvisie op de fysieke leefomgeving in de Provincie Gelderland. Dit betekent dat vrijwel alle regels die betrekking hebben op de fysieke leefomgeving opgenomen zijn in de Omgevingsverordening. Het gaat hierbij om regels op het gebied van ruimtelijke ordening, milieu, water, mobiliteit en bodem. De verwachting is dat de Omgevingsverordening op termijn alle regels zal gaan bevatten die betrekking hebben op de fysieke leefomgeving.

*Gelderse Ladder voor duurzame verstedelijking*

Het accent van stedelijke ontwikkelingen verschuift van nieuwbouw naar het vitaliseren van bestaande gebieden en gebouwen. Voor een goede afweging van keuzes voor locaties van nieuwe gebouwen staat de Gelderse ladder voor duurzaam ruimtegebruik centraal. Met deze ladder wordt een transparante besluitvorming en een zorgvuldige ruimtelijke afweging nagestreefd. Het gaat om het tijdig afwegen van kansen en mogelijkheden om bestaande gebouwen te benutten bij overwegingen van nieuwe bebouwing. Een goede afweging volgens de ladder vraagt om kennis van de bestaande voorraad. Gekoppeld daaraan zijn er vragen over de opgaven en kwaliteiten in een gebied:

* Past de ontwikkeling bij de doelen in Gelderland? Zo ja:

* Hoe voegt de ontwikkeling extra kwaliteit toe aan een gebied?

Als juridische basis gebruikt de provincie de Ladder voor duurzame verstedelijking die het Rijk heeft vastgelegd in het Besluit ruimtelijke ordening (Bro). In elk bestemmingsplan dat voorziet in een nieuwe stedelijke ontwikkeling dienen gemeenten volgens de Rijksladder aan de hand van drie stappen de locatiekeuze te motiveren. Deze Rijksladder is van provinciaal belang. Aangezien de juridische borging van de ladder al geregeld is in het Bro, heeft de provincie de ladder niet nogmaals opgenomen in de provinciale omgevingsverordening.

*Conclusie*

Een van de doelstellingen uit de Omgevingsvisie betreft het borgen van de kwaliteit en veiligheid van onze leefomgeving. Daarbij wordt gericht op het ontwikkelen met kwaliteit, waarbij recht wordt gedaan aan de ruimtelijke en landschappelijke kwaliteiten van een plek. In het plangebied (binnen bestaand stedelijk gebied) vindt nieuwbouw plaats van zes woningen. Het plan sluit daarmee goed aan bij de doelstellingen van de Omgevingsvisie.

Het plan is in paragraaf 3\.2\.3 reeds getoetst aan de ladder van duurzame verstedelijking. Daaruit blijkt dat hieraan wordt voldaan.

##### 3\.3\.2 Kwalitatief Woonprogramma 2010\-2019 (KWP3\)

Gedeputeerde Staten van Gelderland heeft op 12 januari 2010 het nieuwe 'Kwalitatief Woonprogramma 2010\-2019' (KWP3\) vastgesteld. De provincie, de woningcorporaties, de gemeenten en de regio's in Gelderland hebben met elkaar afspraken gemaakt over de woningvoorraad voor de komende tien jaar. De partijen willen er voorÂ zorgen dat het woningaanbod in iedere regio van Gelderland ook in de toekomst goed aansluit bij de behoefte van de inwoners.Â In het programma zijnÂ de afspraken vastgelegd. Deze afsprakenÂ zijn tot stand gekomen door een goede en intensieve samenwerking met de regio's, de gemeenten en de woningcorporaties.

OmÂ het woningaanbod zo goed mogelijk af te stemmen opÂ de vraag is in het KWP3 rekening gehoudenÂ met de ontwikkelingen in de bevolkingsopbouw en in de woningmarkt. In de praktijk betekent dit dat voornamelijk goedkopere woningen moeten worden gebouwd,Â bij voorkeur op binnenstedelijke locaties.Â Bouwen op grote nieuwbouwlocaties buiten de stadÂ of het dorp (zoals Vinexlocaties) is steeds minder nodig. In het Kwalitatief Woonprogramma gaat het nadrukkelijk niet alleen om de aantallen te bouwen woningen. Er isÂ bij de inwonersÂ een grote behoefteÂ aanÂ goedkopere woningen.Â Daarom zijn ook afspraken gemaakt over de aantallen betaalbare woningen.Â ErÂ wordt bovendien rekening gehoudenÂ met een steeds groter wordende groep ouderen die het liefst zelfstandig wil blijven wonen.Â Verder zijnÂ afspraken overÂ de verhouding koop\-huur. Voor het eerst zijn in het KWP3 afspraken gemaakt over de aantallen te bouwen woningen voor de komende drie jaar.

Dit heeft te maken met de grote problemen waar de bouw op dit moment mee kampt. De provincieÂ biedt de gemeenten ondersteuning in het maken van die keuzes,Â om met het oog op morgen te kunnen blijven bouwen. In deze tijd van recessie moeten gemeentenÂ immers keuzesÂ maken en prioriteiten stellen.Â Het is een onmogelijke opgave om alle bouwplannen uit te kunnen voeren.

De gemeente Renkum valt onder de regio Arnhem\-Nijmegen. Woningbouwplannen dienen zich te conformeren aan het opgestelde afsprakenkader. De provincie, de gemeenten en de woningcorporaties hebben de afspraak gemaakt dat in de periode 2010 \- 2019 in de regio 36\.600 woningen netto worden toegevoegd.

In de op 17 oktober 2014 in werking getreden Omgevingsverordening is in artikel 2\.1\.1 sub 17 en artikel 2\.2\.1\.1 verwezen naar het Kwalitatief Woonprogramma. Daarmee heeft het Kwalitatief Woonprogramma zijn werking behouden.

##### 3\.3\.3 Kwantitatieve opgave wonen

Inmiddels hebben Gedeputeerde Staten op 9 juni 2015 de kwantitatieve opgave wonen voor de Stadsregio vastgesteld. Hiermee is het KWP 3 komen te vervallen. In de kwantitatieve opgave voor de Stadsregio zijn de woningen opgenomen als een zogeheten 'groen' plan. Dit betekent dat het plan subregionaal is afgestemd en voorziet in een woningbehoefte. Het plan is hiermee in overeenstemming met de omgevingsverordening en de daaraan gekoppelde kwantitatieve opgave.

*Conclusie*

De voorgestelde ontwikkeling voorziet in de bouw van zes energieneutrale woningen in het middensegment. Per saldo neemt de woningvoorraad met zes woningen toe. Tot 2020 zijn voor Renkum 393 woningen opgenomen in de subregionale planning. Dit aantal is ook gebruikt als basis voor de gemeentelijke Nota Wonen 2014\. Het plan voor nieuwbouw van woningen aan de Bram Streeflandweg is opgenomen in de 'groene' plannen van het vastgestelde 'stoplichtmodel'. Het plan is daarmee in overeenstemming met het KWP3 en daarmee met de kwantitatieve opgave wonen.

#### 3\.4 Regionaal beleid

##### 3\.4\.1 Regionaal Plan 2005\-2020 Stadsregio Arnhem Nijmegen

De Stadsregio Arnhem Nijmegen legt in dit plan de gemeenschappelijke beleidsambities vast voor de ontwikkeling van de regio. De Stadsregio zet met dit plan in op het verbeteren van de bestaande kwaliteiten in stad en land boven nieuw ruimtebeslag. Er worden vier doelstellingen onderscheiden:

* versterken van het economisch vestigingsklimaat;

* verbetering van de bereikbaarheid;

* vergroten van de toegankelijkheid en aantrekkelijkheid van het landelijk gebied voor de natuur en voor de recreatie;

* verbeteren van de kwaliteit van het wonen in stad, dorp en landelijk gebied, waarbij de relatie met landschap, bereikbaarheid en voorzieningen kwaliteitsfactoren zijn.

De Stadsregio zet met dit plan in op het verbeteren van de bestaande kwaliteiten in stad en land boven nieuw ruimtebeslag.

Doelstelling van de regiovisie voor wonen is het voor iedere (toekomstige) inwoner van de stadsregio een juiste woning beschikbaar hebben met betrekking tot prijs, eigendomssituatie, aard \& type en locatie. Voor de periode 2010 \- 2015 is vooralsnog een opgave van circa 15\.500 woningen opgenomen. Binnen de 'Contour woningbouw' bepalen de gemeenten zelf de te ontwikkelen locaties en de aantallen nieuw te bouwen woningen. De programmering van de woningbouw dient plaats te vinden met in achtneming van de in de per gemeenten vastgestelde kwalitatieve afspraken en inspanningsverplichtingen in de Concessies Wonen.

*Groene Akkoord*

Vanuit de Stadsregio is een akkoord gesloten tussen gemeenten, woningbouwcorporaties en diverse bouwende partijen ten behoeve van het duurzaam bouwen. Het Groene Akkoord is de vervanger van het oude KAN\-DuboConvenant uit 2000\. In het akkoord is afgesproken dat de partijen (gemeenten, corporaties, bouwende partijen) op hoofdlijnen gaan sturen en de komende twee jaar Ã©Ã©n gezamenlijke taal gaan hanteren voor duurzaam bouwen en renoveren, te weten GPR Gebouw en GPR Stedenbouw. Duurzaam bouwen houdt in dat op zodanige wijze wordt gebouwd en het beheren van gebouwen en gebouwde omgeving dat de schade aan het milieu in alle fasen, schaalniveaus en sectoren van het bouwproces zoveel mogelijk beperkt wordt. De fasen van het bouwproces omvatten de levensloop: van ontwerp tot en met sloop van het gebouwde. Het voorliggende bestemmingsplan sluit aan bij de randvoorwaarden zoals gesteld in het Groene Akkoord.

*Conclusie*

Het bestemmingsplan past binnen het regionaal beleid van het Regionaal Plan 2005\-2020\. De gemeente Renkum zorgt gemeentebreed voor het behalen van bovengenoemde normen. Het plan voorziet in de bouw van zes energieneutrale woningen. Daarnaast wordt aangesloten op de eisen die volgen uit het Groene Akkoord.

#### 3\.5 Gemeentelijk beleid

##### 3\.5\.1 Nota Wonen 2014

In de 'Nota Wonen 2014' verwoordt de gemeente Renkum haar doelen en ambities op gebied van wonen. De 'Nota Wonen 2014' is een actualisatie van de 'Woonvisie 2010\-2014'. Voordat het beleid is opgesteld is er een analyse van de woningmarkt in de gemeente Renkum uitgevoerd. Daarvoor zijn verschillende onderzoeken gebruikt, zoals 'WoOn 2012', 'evaluatie Woonvisie 2010\-2014' en de 'Ruimtelijke Visie Renkum (ver)bindt 2025 '.

Voor de hoofdlijnen van de 'Nota Wonen 2014' zijn de vijf politieke pijlers uit de vorige Woonvisie aangehouden. De volgende themaâs zijn uitgewerkt:

* kwaliteitsscenario en herstructurering bestaande woonvoorraad;

* evenwichtige bevolkingsopbouw;

* duurzaam en levensloopgeschikt;

* wonen met zorg;

* regie van de gemeente.

*Thema 1: Kwaliteitsscenario en herstructurering bestaande voorraad*

Tot 2019 neemt het aantal huishoudens nog licht toe en daarna daalt het aantal licht. De gemeente wil op deze ontwikkeling zo goed mogelijk inspelen. In de Nota Wonen 2014 wordt voornamelijk de aandacht gericht op de woonkwaliteit in de dorpen, wat ook ten goede moet komen aan de vitaliteit in de dorpen. Vanuit deze visie wil de gemeente inzetten op:

* herstructurering bestaande woningvoorraad;

* behoud van voldoende sociale huurwoningen;

* woningaanpassingen ten behoeve van senioren, chronisch zieken en mensen met een beperking;

* aandacht voor de kwaliteit van de woon\- en leefomgeving.

*Thema 2: Evenwichtige bevolkingsopbouw*

Voor vitaliteit in de dorpen vindt de gemeente de aanwezigheid van verschillende leeftijdsgroepen en generaties in de dorpen van belang. Sturing op een evenwichtige bevolkingssamenstelling is slechts beperkt mogelijk. De gemeente wil echter de mogelijkheden die zij heeft volop benutten. Hierbij werkt ze de volgende beleidsambities uit:

* prioriteit voor het verbreden van het aanbod voor (jonge) huishoudens en huishoudens met middeninkomen;

* zorgvuldig benutten nieuwbouwmogelijkheden;

* erken de samenhang tussen steden en ommeland (kans).

*Thema 3: Duurzaam en levensloopgeschikt*

De gemeente hecht veel waarde aan een duurzame ontwikkeling van de gebouwde omgeving en een goede toekomstkwaliteit van het woningaanbod. Woningen moeten enerzijds passend zijn voor hun eigen levensloop (duurzaam), anderzijds geschikt zijn voor veranderingen in de levensloop van mensen (aanpasbaar). Bij deze toekomstkwaliteit besteedt de gemeente aan drie aspecten in het bijzonder aandacht:

* duurzaam bouwen en duurzame gebiedsontwikkeling;

* aanpasbaar en levensloopgeschikt woningaanbod;

* stimuleren duurzaamheid en toekomstkwaliteit in bestaande bouw en bij nieuwbouw.

*Thema 4: Wonen met zorg*

De gemeente wil mensen met een zorgvraag mogelijkheden bieden om zo lang mogelijk in de eigen sociale omgeving te blijven wonen. Ook de kabinetsplannen dragen hieraan bij en zorgen ervoor dat mensen langer thuis moeten blijven wonen. Deze mensen zullen steeds vaker een beroep op de gemeente doen. De gemeente wil voor wonen en zorg de volgende stappen zetten:

* uitwerken flexibel woningaanbod binnen de zorgsector;

* herijking van de rol en positie van woonzorgcentra binnen het gebiedsgericht werken;

* wonen en zorg: versterken van burgerkracht bij wonen.

*Thema 5: Regie van de gemeente*

De sturingsmogelijkheden van de gemeente zijn beperkt. Samenwerking vormt daarom de spil van de uitvoering van de Nota Wonen 2014\. De gemeente gaat actief de samenwerking aan met woonpartners en inwoners. Op een aantal gebieden neemt de gemeente heel bewust de regierol. Zoals bij de opgave voor het zorgvastgoed. De gemeente heeft ook een stimulerende rol op het gebied van wonen. Deze rol zal in de toekomst toenemen en heeft bijvoorbeeld te maken met het uitlokken van kansrijke initiatieven en het aftasten van mogelijkheden om meer beweging in de woningmarkt te krijgen.

Het uitgangspunt van de gemeente Renkum is dat woningbouwprojecten passen binnen de 'Nota Wonen 2014'. Er zijn geen grote nieuwbouwlocaties. Datgene dat nieuw wordt gebouwd moet binnen de bestaande contouren van de bebouwing passen.

*Conclusie*

In paragraaf 3\.2\.3 is reeds getoetst aan de 'ladder voor duurzame verstedelijking'. Daarin is aangegeven dat het plan past binnen de ladder, zie de afspraken in de regionale Woonagenda, en de 'Nota Wonen'. In het subregionale programma van de regionale Woonagenda is namelijk het woningbouwprogramma van de gemeente Renkum (zoals grotendeels genoemd in de Nota Wonen') onverkort opgenomen. Het plan voor de bouw van zes woningen in het middensegment voldoet daarmee aan de Nota Wonen.

##### 3\.5\.2 Ruimtelijke Visie 2025

Op 22 september 2011 heeft het College van Burgemeester en wethouders de 'Ruimtelijke Visie Renkum (ver)bindt 2025' vastgesteld. De visie geeft inzicht in de ontwikkelingen op het gehele grondgebied van de gemeente (fysiek\-ruimtelijk) in de komende 15 jaar. Een aantal algemene aspecten uit de visie betreffen het verhogen van de kwaliteit van dorpsentrees en toegangswegen, het vergroten van de toegankelijkheid van het bosgebied en het streven naar een sterkere visuele relatie met het buitengebied.

Voor de Bram Streeflandweg en directe omgeving is opgenomen dat de herkenbaarheid van de droogdalen moet worden vergroot en dat gestreefd moet worden naar een groene en veilige verbinding tussen voorzieningen. Verder maakt het plangebied onderdeel uit van een zoekzone voor maatschappelijke functies en onderwijs in een groene setting.

Onderstaand is voor de kern Renkum de visiekaart opgenomen. De beschreven doelen zijn over het algemeen gericht op de openbare ruimte, dan wel functioneel op wenselijke functies langs de Bram Streeflandweg. Voorliggende ontwikkeling is voorzien op de gronden in eigendom van de gemeente Renkum. De gronden worden uiteindelijk bouwrijp overgedragen aan de ontwikkelende partij. De beschreven doelen in de Ruimtelijke Visie zijn niet direct van toepassing op de ontwikkeling in het plangebied.

![afbeelding "i_NL.IMRO.0274.bp0169rh-va02_0015.png"](i_NL.IMRO.0274.bp0169rh-va02_0015.png)

*Figuur: Visiekaart Renkum \- Heelsum (Bron: Ruimtelijke Visie 2025, gemeente Renkum)*

*Conclusie*

De Ruimtelijke Visie 2025 geeft geen concrete aandachtspunten voor voorliggende ontwikkeling. De doelen die zijn opgenomen projecteren zich met name op de openbare ruimte, die geen onderdeel uitmaakt van de ontwikkeling. De ontwikkeling is daarmee in lijn met de Ruimtelijke Visie 2025\.

### Hoofdstuk 4 Uitvoerbaarheid

#### 4\.1 Inleiding

Ten behoeve van de bestemmingsplanherziening moet de uitvoerbaarheid van het plan worden aangetoond. Het al dan niet voldoen aan verschillende randvoorwaarden en uitgangspunten is bepalend voor de vraag of een nieuwe ontwikkeling ook daadwerkelijk uitvoerbaar is. Hierbij moet worden gedacht aan aspecten zoals bodem, lucht, geluid, hinder van bedrijven, water, externe veiligheid, archeologie en economische haalbaarheid. De beoogde ontwikkeling is op deze aspecten getoetst. In dit hoofdstuk is aangegeven wat hiervan de resultaten zijn.

#### 4\.2 Bodem

Op grond van artikel 3\.1\.6 van het Besluit ruimtelijke ordening (2008\) dient bij elke ruimtelijke ontwikkeling aangetoond te worden dat de bodem en het grondwater geschikt zijn voor het beoogde gebruik. Hiertoe is het uitvoeren van een verkennend milieukundig bodem\- en grondwateronderzoek noodzakelijk. Dit onderzoek moet uitwijzen of de locatie mag worden aangewend voor de gewenste ontwikkeling.

*Toetsing*

Ten behoeve van de ontwikkeling is door Buro Omgeving een verkennend en aanvullend bodemonderzoek uitgevoerd. Het rapport is als bijlage 1 bij dit uitwerkingsplan gevoegd.

Het verkennend bodemonderzoek is gebaseerd op de in de NEN 5740 genoemde strategie voor een onverdachte locatie (paragraaf 5\.1, NEN 5740\). Gezien de diepte waarop de grondwaterspiegel zich bevindt (\> 5 m âmv) is het grondwater conform het gestelde in de NEN5740 niet onderzocht.

Ten aanzien van de onderzoekslocatie wordt de hypothese âonverdachte locatieâ op basis van de resultaten van het verkennend bodemonderzoek genuanceerd aanvaard. In de bovengrond wordt voor diverse parameters een overschrijding van de achtergrondwaarde gemeten. In de ondergrond wordt alleen voor PAK (10\) een overschrijding van de achtergrondwaarde gemeten.

De vastgestelde milieuhygiÃ«nische bodemkwaliteit vormt echter ons inziens geen belemmering voor de beoogde nieuwbouw op de onderzoekslocatie.

*Conclusie*

Het milieuaspect bodem vormt geen belemmering voor onderhavige ontwikkeling.

#### 4\.3 Lucht

De Wet luchtkwaliteit (verankerd in de Wet Milieubeheer hoofdstuk 5, titel 5\.2\) is een implementatie van diverse Europese richtlijnen omtrent luchtkwaliteit waarin onder andere grenswaarden voor vervuilende stoffen in de buitenlucht zijn vastgesteld ter bescherming van mens en milieu. In Nederland zijn stikstofdioxide (NO2) en zwevende deeltjes als PM10 (fijn stof) de maatgevende stoffen waar de concentratieniveaus het dichtst bij de grenswaarden liggen. Overschrijdingen van de grenswaarden komen, uitzonderlijke situaties daargelaten, bij andere stoffen niet voor.

Hoewel de luchtkwaliteit de afgelopen jaren flink is verbeterd kan Nederland niet voldoen aan de luchtkwaliteitseisen die in 2010 van kracht zijn geworden. De EU heeft Nederland derogatie (uitstel) verleend op grond van het Nationaal Samenwerkingsprogramma Luchtkwaliteit (NSL). Dit betreft een gemeenschappelijke aanpak van het Rijk en diverse regio's om samen te werken aan een schonere lucht waarbij ruimte wordt geboden aan noodzakelijke ruimtelijke ontwikkelingen.

Projecten die in betekenende mate bijdragen aan luchtverontreiniging worden opgenomen in het NSL in de provincies c.q. regio's waar overschrijdingen plaatsvinden. Het maatregelenpakket in het NSL is hiermee in evenwicht en zodanig dat op termijn de luchtkwaliteit in heel Nederland onder de grenswaarden ligt. Projecten die 'niet in betekenende mate' (NIBM) bijdragen aan luchtverontreiniging hoeven niet langer individueel getoetst te worden aan de Europese grenswaarden aangezien deze niet leiden tot een significante verslechtering van de luchtkwaliteit. Deze grens is in de AMvB NIBM gelegd bij 3% van de grenswaarde van een stof: Voor NO2 en PM10 betekent dit dat aannemelijk moeten worden gemaakt dat het project tot maximaal 1,2 ug/mÂ³ verslechtering leidt. Voor een aantal functies (onder andere woningen, kantoren, tuin\- en akkerbouw) is dit gekwantificeerd in de ministeriÃ«le regeling NIBM.

Uit het oogpunt van een goede ruimtelijke ordening wordt afgewogen of het aanvaardbaar is het plan op deze plaats te realiseren. Hierbij kan de blootstelling aan luchtverontreiniging een rol spelen, ook als het project 'niet in betekende mate' bijdraagt aan de luchtverontreiniging. Er is sprake van een significante blootstellingsduur als de verblijfsduur die gemiddeld bij de functie te verwachten is significant is ten opzichte van een etmaal. Volgens de toelichting op de Regeling Beoordeling luchtkwaliteit is dit onder andere het geval bij een woning, school of sportterrein.

Gevoelige bestemmingen als scholen, kinderdagverblijven, bejaarden\- en zorgtehuizen genieten op grond van de gelijknamige AMvB extra bescherming: substantiÃ«le uitbreiding of nieuwvestiging binnen 50 meter van een provinciale weg of 300 meter van een Rijksweg is alleen toegestaan als de concentraties luchtvervuilende stoffen zich onder de grenswaarden bevinden waardoor geen onacceptabele gezondheidsrisico's optreden.

*Toetsing*

Door Buro Ontwerp \& Omgeving is een toets NIBM uitgevoerd. Om te bepalen of een project in betekenende mate bijdraagt aan de luchtverontreiniging wordt een vergelijking gemaakt van de nieuwe situatie met de bestaande situatie. Op de betreffende locatie is in de huidige situatie geen sprake van woningen die invloed hebben op de luchtkwaliteit. Het aantal woningen wordt met een zestal woningen uitgebreid.

![afbeelding "i_NL.IMRO.0274.bp0169rh-va02_0016.png"](i_NL.IMRO.0274.bp0169rh-va02_0016.png)

Voor het bepalen van de verkeersgeneratie in de nieuwe situatie, toename van zes woningen, is aangesloten bij de CROW publicatie 317\. Uitgegaan is van de typering: koop, twee\-onder\-een\-kap, rest bebouwd gebied en weinig stedelijk. De verkeergeneratie betreft volgens de publicatie tussen de 7,4 en 8,2 voertuigbewegingen per woning per etmaal. Voor de nieuwe situatie is een maximaal aantal verkeersbewegingen van zes maal 8,2 verkeersbewegingen per etmaal mogelijk. In totaal betreft het hier 49,2 voertuigbewegingen per etmaal. Voor de berekening is er vanuit gegaan dat er geen sprake zal zijn van vrachtverkeer.

*Conclusie*

In het kader van een goede ruimtelijke ordening is de luchtkwaliteit ter plaatse van het projectgebied aanvaardbaar. Het aspect luchtkwaliteit vormt dan ook geen belemmering voor de uitvoerbaarheid van het project.

#### 4\.4 Geluid

##### 4\.4\.1 Wegverkeerslawaai

In het projectgebied worden nieuwe geluidgevoelige functies mogelijk gemaakt in de vorm van een nieuwe woningen. Om een goed woon\- en leefklimaat te waarborgen schrijft de Wet geluidhinder voor dat bij ruimtelijke ontwikkelingen rekening dient te worden gehouden met het aspect wegverkeerslawaai.

De maximumsnelheid op de naastgelegen weg, de Bram Streeflandweg is 30\-km/uur. Deze weg heeft dan ook geen zone in de zin van de Wet geluidhinder (Wgh). Wel volgt uit vaste jurisprudentie dat ook het geluidsniveau bij 30 km wegen onderzocht moet worden.

Verwacht mag worden dat het geluidsniveau op de nieuwe woningen niet meer dan 48 dB(A) bedraagt. In de huidige situatie staan al veel woningen langs de Bram Streeflandweg. Bij de bouw zal naar verwachting voldaan worden aan de geluidswaarden voor het binnenniveau. Een akoestisch onderzoek kan om die reden achterwege blijven.

Echter gezien de bepalingen in de wonen uit te werken bestemming, dient te worden voldaan aan de hoogste toelaatbare geluidsbelasting voor geluidgevoelige objecten van 48 dB. Om die reden is een akoestisch onderzoek uitgevoerd.

*Onderzoek*

Door 'De Milieuadviseur' is akoestisch onderzoek uitgevoerd. Het onderzoek, conform Standaardrekenmethode I is als bijlage 2 bij dit bestemmingsplan gevoegd. In het akoestisch onderzoek wordt getoetst op basis van een tweetal verschillende toetsingskaders, te weten:

* Wet geluidhinder (Wgh);

* Gemeentelijk geluidsbeleid.

Bij de woningbouwlocatie 3b/4 Oost aan de Bram Streeflandweg in Renkum worden de voorkeursgrenswaarde van 48 dB niet overschreden. De nieuwe woningen liggen hierdoor akoestisch gunstig geprojecteerd. Er zijn in het kader van de Wgh geen nadere acties nodig om de woningen te realiseren.

##### 4\.4\.2 Railverkeerslawaai

Het projectgebied valt niet binnen de geluidszone van een spoorweg. Om die reden kan onderzoek achterwege blijven.

##### 4\.4\.3 Industrielawaai

Het projectgebied valt niet binnen de geluidszone van bedrijvigheid. Zie hiervoor ook paragraaf 4\.5

Milieuzonering. Om die reden kan onderzoek achterwege blijven.

##### 4\.4\.4 Conclusie

Het milieuaspect geluid vormt geen belemmering voor onderhavige ontwikkeling.

#### 4\.5 Milieuzonering

##### 4\.5\.1 Algemeen

Indien door middel van een plan nieuwe, milieuhindergevoelige functies mogelijk worden gemaakt, dient te worden aangetoond dat deze niet worden gerealiseerd binnen de hinderzone van omliggende bedrijven. Anderzijds mogen milieuhinder\-gevoelige functies in de directe omgeving van het projectgebied niet negatief worden beÃ¯nvloed door de ontwikkelingen die met een plan mogelijk worden gemaakt. Wat betreft de aanbevolen afstanden tussen bedrijvigheid en gevoelige functies, zoals wonen, is de brochure 'Bedrijven en milieuzonering' (2009\) van de Vereniging van Nederlandse Gemeenten geraadpleegd. Hierin worden richtafstanden voor het omgevingstype 'gemengd gebied' als 'rustige woonwijk' en 'rustig buitengebied' aanbevolen.*Â*

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen of terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Bij een ruimtelijk ontwikkeling kan sprake zijn van al aanwezige bedrijvigheid en van nieuwe bedrijvigheid. Milieuzonering zorgt er voor dat nieuwe bedrijven een juiste plek in de nabijheid van de gevoelige functie krijgen en dat de nieuwe gevoelige functie op een verantwoorde afstand van bedrijven komt te staan. Doel hiervan is het waarborgen van de veiligheid en het garanderen van de continuÃ¯teit van de bedrijven als ook een goed klimaat voor de gevoelige functie.

Milieuzonering beperkt zich tot milieuaspecten met een ruimtelijke dimensie zoals: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten (VNG)'geeft sinds 1986 de publicatie 'Bedrijven en Milieuzonering' uit. In deze publicatie is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen:

* Het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen.

* Het bieden van voldoende zekerheid aan de milieubelastende activiteiten (bijvoorbeeld bedrijven) zodat zij de activiteiten duurzaam, en binnen aanvaardbare voorwaarden, kunnen uitoefenen.

##### 4\.5\.2 Toetsing

Door Buro Ontwerp \& Omgeving is een quickscan bedrijven en milieuzonering uitgevoerd. Rondom het plangebied is een tweetal bedrijven gevestigd met een milieucontour. Dit betreft het hoveniersbedrijf aan het Goldsteinpad en het zwembad aan de Hogekampseweg. Hierdoor is sprake van een menging van bedrijven en wonen in de omgeving van het plangebied. Door deze functiemenging kan het plangebied getypeerd worden als een gemengd gebied.

Bij het type gemengd gebied kunnen de voorgeschreven richtafstanden, zonder dat dit ten koste gaat van het woon en leefklimaat met Ã©Ã©n afstandsstap worden verlaagd (dus van bijvoorbeeld 50 naar 30 meter voor milieucategorie 3\.1\).

De hindercontouren van het zwembad en de hovenier zijn onderstaand weergegeven, evenals de daadwerkelijke afstand tot het plangebied.

![afbeelding "i_NL.IMRO.0274.bp0169rh-va02_0017.png"](i_NL.IMRO.0274.bp0169rh-va02_0017.png)

Bovenstaand zijn de aanbevolen hindercontouren voor de aspecten geur, stof, geluid en gevaar weergegeven voor wat betreft hun afstand tot een rustige woonwijk. Aan de aanbevolen afstanden wordt voldaan.

![afbeelding "i_NL.IMRO.0274.bp0169rh-va02_0018.png"](i_NL.IMRO.0274.bp0169rh-va02_0018.png)

Bovenstaand zijn de aanbevolen hindercontouren voor de aspecten geur, stof, geluid en gevaar weergegeven voor wat betreft hun afstand tot een rustige woonwijk. Voor wat betreft het aspect geluid wordt niet voldaan aan de aanbevolen afstand. Zoals gesteld kan bij het type omgeving 'gemengd gebied' de afstand met Ã©Ã©n stap worden verkleind. De hindercontour betreft dan 10 meter voor het aspect geluid, waarmee wordt voldaan aan de aanbevolen afstand.

##### 4\.5\.3 Conclusie

Geconcludeerd wordt dat het aspect bedrijven en milieuzonering geen belemmering vormt voor de voorgenomen planontwikkeling.

#### 4\.6 Externe veiligheid

Het aspect externe veiligheid betreft het risico op een ongeval waarbij een gevaarlijke stof aanwezig is. Deze gevaarlijke stoffen kennen twee verschillende bronnen. Dit zijn de stationaire bronnen (chemische fabriek, lpg\-vulpunt) en de mobiele bronnen (route gevaarlijke stoffen). Er wordt onderscheid gemaakt tussen de kans op een ramp en het aantal mogelijk slachtoffers. Er wordt bij externe veiligheid onderscheid gemaakt in plaatsgebonden risico en groepsrisico. Het plaatsgebonden risico biedt burgers in hun woonomgeving een minimum beschermingsniveau tegen gevaarlijke stoffen. Het groepsrisico heeft een oriÃ«nterende waarde en voor het plaatsgebonden risico geldt een grenswaarde voor kwetsbare objecten en een richtwaarde voor beperkt kwetsbare objecten.

*Plaatsgebonden risico*

Het plaatsgebonden risico mag in principe nergens groter zijn dan 1 op 1 miljoen (ofwel 10\-6\). Dit is de kans dat een denkbeeldig persoon, die zich een jaar lang permanent op de betreffende plek bevindt (de plek waarvoor het risico is uitgerekend), dodelijk verongelukt door een ongeval. Deze kans mag niet groter zijn dan eens in de miljoen jaar. Elke ruimtelijke ontwikkeling wordt getoetst aan het plaatsgebonden risico van 10\-6 als grenswaarde.

*Groepsrisico*

Het groepsrisico geeft de kans aan dat in Ã©Ã©n keer een groep mensen die zich in de omgeving van een risicosituatie bevindt, dodelijk door een ongeval wordt getroffen. Groepsrisico legt een relatie tussen de kans op een ramp en het aantal mogelijke slachtoffers. Bij groepsrisico is het dan ook niet een contour die bepalend is, maar het aantal mensen dat zich gedurende een bepaalde periode binnen de effectafstand van een risicovolle activiteit ophoudt. Welke kans nog acceptabel geacht wordt, is afhankelijk van de omvang van de ramp. Een ongeval met 100 doden leidt tot meer ontwrichting, leed en emoties, dan een ongeval met 10 dodelijke slachtoffers. Aan de kans op een ramp met 100 doden wordt dan ook een grens gesteld, die een factor honderd lager ligt dan voor een ramp met 10 doden. In het Bevi, Bevb en Bevt wordt verder een verantwoordingsplicht (door de overheid) voor het groepsrisico rond inrichtingen en mobiele bronnen wettelijk geregeld. De verantwoording houdt in dat wordt aangegeven of risico's acceptabel zijn en welke maatregelen worden genomen om de risico's te verkleinen.

*Plangebied*

Volgens de Risicokaart Nederland is in de huidige situatie nabij het plangebied Ã©Ã©n inrichting gevestigd waar gevaarlijke stoffen worden opgeslagen, namelijk de opslagtank voor chloorbleekloog bij het zwembad aan de Hogenkampseweg, met een inhoud van 1000 liter. De grens van het plaatsgebonden risico van 10\-6 ligt op 0 meter. Deze opslag is momenteel niet meer aanwezig, omdat in het zwembad zoutelektrolyse wordt toegepast. In dit kader vormt het aspect externe veiligheid geen belemmering voor de uitvoerbaarheid van het plan. Daarbij is het plangebied gelegen op een afstand van circa 210 meter tot aan de inrichting.

![afbeelding "i_NL.IMRO.0274.bp0169rh-va02_0019.png"](i_NL.IMRO.0274.bp0169rh-va02_0019.png)

*Figuur: Fragment risicokaart Gelderland (Bron: www.risicokaart.nl)*

*Conclusie*

Geconcludeerd wordt dat het aspect externe veiligheid geen belemmering vormt voor de voorgenomen planontwikkeling.

#### 4\.7 Water

In het kader van het 'Nationaal Bestuursakkoord Water' moet bij ruimtelijke ontwikkelingen worden aangetoond, middels een hydrologisch onderzoek, dat de waterhuishouding niet negatief wordt beÃ¯nvloed door de beoogde ruimtelijke ontwikkeling. Dit is vastgelegd in het procesinstrument 'de Watertoets'.

##### 4\.7\.1 Provinciaal beleid

Op 9 juli 2014 is Omgevingsvisie Gelderland vastgesteld. De omgevingsvisie vervangt de huidige omgevingsplannen zoals de Structuurvisie, het Gelders Milieuplan en het Waterplan Gelderland 2010\-2015\.

In de omgevingsvisie wordt onder meer de ambitie en de rol van de provincie voor het aspect water aangegeven. De provincie stuurt op een veerkrachtig en duurzaam water\- en bodemsysteem. Dit bestaat uit bodem en ondergrond, grondwater en oppervlaktewater. Een veerkrachtig en duurzaam water\- en bodemsysteem helpt mee aan een optimale en duurzame driedimensionale inrichting van Gelderland.

Een systeem is veerkrachtig als het onder normale omstandigheden alle functies goed kan uitvoeren, (tijdelijke) over\- en onderbelasting goed op kan vangen zonder dat maatschappelijke overlast of ecologische schade optreedt en hiervan snel kan herstellen zonder blijvende negatieve effecten. Een systeem is duurzaam als het ook in de toekomst kan blijven functioneren en in stand kan worden gehouden tegen maatschappelijk aanvaardbare kosten. Om de veerkracht van het water\- en bodemsysteem te vergroten is het belangrijk om meer ruimte te maken voor beken, te zorgen voor stedelijk waterbeheer en voor goed bodembeheer. Dat betekent bijvoorbeeld dat de bodem zodanig wordt beheerd en gebruikt dat de bodem meer water kan opnemen in perioden van regen en dus ook weer water kan afgeven in perioden van droogte. Zowel bewoonde gebieden, natuurgebieden als landbouwgronden zullen hieraan een bijdrage moeten leveren.

Daarnaast is het van belang om ervoor te zorgen dat het water\- en bodemsysteem duurzaam is en ook in de toekomst kan blijven functioneren tegen maatschappelijk aanvaardbare kosten. De provincie streeft naar een duurzaam gebruik van de ondergrond. Zij zoekt naar een balans tussen het benutten van de kansen die de ondergrond biedt en het behouden van de waarde van de ondergrond voor toekomstige generaties. Doel is te komen tot een integrale, efficiÃ«nte en duurzame benutting zonder onomkeerbare gevolgen voor de ondergrond. Dit betekent dat de provincie moet afwegen wat op een bepaalde plek in de ondergrond of bovengronds wel of niet mag.

In de bij de Visie horende Omgevingsverordening zijn regels opgenomen met betrekking tot het aspect water. Het gaat onder meer om de onderwerpen Grond\- en drinkwater (artikel 2\.6 en artikel 3\.3\) en vaarwegen (hoofdstuk 4\). Het plangebied en de wijde omgeving zijn aangewezen als 'intrekgebied' (reserveringsgebied voor potentiÃ«le, toekomstige waterwinning). In artikel 2\.6\.3 van de verordening is opgenomen dat in een intrekgebied geen bestemming mag worden opgenomen die het mogelijk maakt fossiele energie,Â zoalsÂ aardgas, aardolie, schaliegas en steenkoolgas, te winnen.

![afbeelding "i_NL.IMRO.0274.bp0169rh-va02_0020.png"](i_NL.IMRO.0274.bp0169rh-va02_0020.png)

*Figuur: Uitsnede kaart Omgevingsverordening, Water en milieu (arcering \= intrekgebied)*

*Conclusie*

De bouw van zes woningen beÃ¯nvloedt de de wateraspecten niet. Er kunnen zonder nadelige effecten zes woningen worden ontwikkeld op de planlocatie.

##### 4\.7\.2 Beleid waterschap

Per 1 januari 2013 zijn Waterschap Veluwe en Waterschap Vallei en Eem samen gegaan als waterschap Vallei en Veluwe. Omdat dit Waterschap nog geen eigen beleid heeft geformuleerd wordt, bij de toetsing van dit plan, getoetst aan het beleid van het voormalige waterschap Vallei en Eem. Het plangebied lag binnen het werkveld van dit waterschap.

In het "Waterbeheersplan 2010 \- 2015'' heeft Waterschap Vallei \& Eem zijn ambities en uitvoeringsprogramma vastgelegd voor de periode 2010 tot en met 2015\. Het plan bepaalt in grote lijnen de agenda van Waterschap Vallei \& Eem voor deze periode. De plannen zijn gebundeld in de drie programma's Veilige dijken, Voldoende en schoon water en Zuivering afvalwater. Het programma Veilige dijken richt zich op de bescherming van het beheersgebied tegen overstroming en daardoor op veiligheid voor de bewoners en gebruikers van het gebied. Het programma Voldoende en schoon water gaat over de waterhuishouding. De inzameling, het transport en de behandeling van afvalwater noemen we de afvalwaterketen. Deze keten bestaat uit: rioolstelsels met huisaansluitingen, leidingen, putten, pompen, riooloverstorten, meet\- en regeltechnieken; transportsystemen met gemalen en persleidingen; een rioolwaterzuiveringsinstallatie met een effluentlozing op oppervlaktewater.

Een belangrijk onderwerp in alle programma's is de klimaatverandering. Het Waterschap zal de ontwikkelingen op dit gebied de komende jaren intensief blijven volgen en maatregelen nemen om ook op de lange termijn het gebied te beschermen tegen hoog water, wateroverlast en droogte, en om de capaciteit van de zuiveringen op peil te houden. Het vaststellen van ruimtelijke plannen, vooral voor stedelijke ontwikkelingen, vraagt een pro\-actieve rol van het waterschap. Door in de planontwikkelingsfase al om tafel te zitten met gemeenten, projectontwikkelaars en bouwpartijen is er voor het watersysteem veel te bereiken, zowel in nieuw stedelijk gebied als in bestaand stedelijk gebied. Daarnaast adviseert het waterschap gemeenten via de watertoets.

##### 4\.7\.3 Gemeentelijk beleid

De gemeente Renkum is voortvarend aan de slag gegaan met het afkoppelen van verhard oppervlak, Ã©Ã©n van de doelstellingen van het beleid van de hogere overheid. Sinds 2000 is in totaal ruim 50 hectare verhard oppervlak (wegen, parkeerplaatsen, daken) afgekoppeld van de riolering. Dit is ruim 20% van het totale aantal wegen in de gemeente. De gemeente voldoet hiermee ruimschoots aan de wettelijke verplichting om voor 2010 49 hectare verhard wegoppervlak af te koppelen van het riool.

##### 4\.7\.4 Conclusie

Het aspect water vormt geen belemmering voor de uitvoerbaarheid van voorliggend bestemmingsplan. Gesteld kan worden dat het plan voor wat betreft het aspect 'water' uitvoerbaar is. Het vuilwater zal worden afgevoerd via een aansluiting op het riool. Schoon (hemel\-)water zal op het terrein worden geborgen en geÃ¯nfiltreerd. Bij de bouw zal met de materialisering rekening worden gehouden met de waterkwaliteit. Er zullen geen uitlogende materialen worden gebruikt. De toename van het verhard oppervlak is zeer beperkt. Het grondwater bevindt op een diepte van meer dan vijf meter onder het maaiveld. De ontwikkeling heeft geen (of slechts een zeer beperkte) invloed op de waterhuishouding.

#### 4\.8 Archeologie en cultuurhistorie

##### 4\.8\.1 Archeologie

Verdrag van Valletta

Het Verdrag van Valletta is het Europees Verdrag inzake de bescherming van archeologisch erfgoed. Het verdrag is in 1992 door twintig Europese staten, waaronder Nederland, getekend en werd in 1998 met een goedkeuringswet bekrachtigd. Het Verdrag van Valletta gaat uit van het in de bodem bewaren van archeologische waarden op de locatie zelf, ook wel behoud 'in situ' genoemd. Opgravingen moeten zo veel mogelijk worden vermeden, omdat daarbij het risico bestaat dat historische informatie voor altijd verloren gaat. Malta wil verder bevorderen, dat in een zo vroeg mogelijk stadium van ruimtelijke ordening al rekening wordt gehouden met archeologische waarden.

Het verdrag gaat ervan uit dat degene die de bodem wil verstoren het archeologisch (voor)onderzoek en eventuele opgravingen zelf moet betalen. Door het verdrag is tevens geld vrijgemaakt voor wetenschappelijk onderzoek.

Wet op de Archeologische Monumentenzorg

Nationaal beleid op het gebied van archeologie is vastgelegd in de Wet op de Archeologische Monumentenzorg (WAMZ, 2007\), die een Nederlandse uitwerking is van het Europese Verdrag van Valletta. De wet regelt hoe het rijk, de provincies en de gemeenten bij hun ruimtelijke plannen rekening moeten houden met het erfgoed in de bodem. De nieuwe wet beoogt het culturele erfgoed (en vooral het archeologische erfgoed) te beschermen. Onder archeologisch erfgoed worden alle fysieke overblijfselen, zowel in als boven de grond, die bijdragen aan het verkrijgen van inzicht in menselijke samenlevingen uit het verleden, verstaan.

*Toetsing*

Op basis van de gemeentelijke Archeologische beleidsadvieskaart heeft het plangebied een middelhoge archeologische verwachting (licht paars). Deze archeologische verwachting is in het bestemmingsplan "Renkum \- Heelsum" vertaald naar de dubbelbestemming 'Archeologie middelhoge verwachting'. Volgens artikel 38 van de planregels zijn de aangewezen gronden, behalve voor de andere daar voorkomende bestemming(en), mede bestemd voor de bescherming, veiligstelling en herstel van de op en in deze gronden verwachtte en reeds bekende archeologische waarden. Om die reden is bij nieuwbouw groter dan 500 m2 eerst archeologisch onderzoek noodzakelijk.

![afbeelding "i_NL.IMRO.0274.bp0169rh-va02_0021.png"](i_NL.IMRO.0274.bp0169rh-va02_0021.png)

*Figuur: Uitsnede Archeologische Beleidsadvieskaart gemeente Renkum, met globale aanduiding*

*plangebied (Bron: Gemeente Renkum)*

Hamaland Advies heeft in opdracht van Buro Ontwerp \& Omgeving uit Arnhem, een archeologisch Bureauonderzoek en een Verkennend en Karterend Booronderzoek uitgevoerd voor de ontwikkeling van de woningbouwlocatie. Het rapport is als bijlage 3 bij dit bestemmingsplan opgenomen.

De locatie ligt in zone 4, op de archeologische verwachtingenkaart van Renkum met een middelmatige archeologische verwachting. Het bureauonderzoek toonde aan dat een hoge kans op mogelijke archeologische waarden in de locatie zouden kunnen bevinden voor alle perioden. Op grond van het booronderzoek kan geconcludeerd worden dat in het plangebied sprake is van dikke eerdlaag die vanaf de Late Middeleeuwen of het begin van de Nieuwe Tijd is gevormd.

Bij de voorgestelde bodemingrepen, dieper dan 50 cm\-mv, zullen mogelijke archeologische resten worden verstoord. In hoeverre daadwerkelijk sprake is van een cultuurlaag met goed geconserveerde sporen en vondsten of dat sprake is van strooivondsten zonder duidelijke context is niet door middel van het uitgevoerde booronderzoek te bepalen.

Dit zal door middel van een proefsleuvenonderzoek in kaart dienen te worden gebracht. Geadviseerd wordt om het proefsleuvenonderzoek voor het gehele plangebied uit te voeren. Voor het plangebied zal een proefsleuvenonderzoek voorafgaand aan de bouwwerkzaamheden worden uitgevoerd. Overigens is het de vraag of (overal) dieper dan 50 cm\-mv gegraven zal worden voor het project. Desondanks zal een proefsleuvenonderzoek worden uitgevoerd.

*Conclusie*

Het aspect archeologie vormt geen belemmering voor de uitvoerbaarheid van voorliggend bestemmingsplan. Voor de bouw van de woningen zal een proefsleuvenonderzoek worden uitgevoerd. Bij de bouw zal rekening gehouden worden met de resultaten daarvan.

##### 4\.8\.2 Cultuurhistorie

Door de wijziging van artikel 3\.1\.6, tweede lid, onderdeel a van het Besluit ruimtelijke ordening (Bro) moeten naast de in de grond aanwezige of te verwachten monumenten ook cultuurhistorische waarden te worden meegewogen bij het vaststellen van bestemmingsplannen. Om die reden is een korte analyse verricht van de cultuurhistorische waarden in het projectgebied.

*Analyse*

Zoals reeds in hoofdstuk 2 is aangegeven is Renkum opgebouwd langs een aantal historische linten, waaronder ook de Bram Streeflandweg. Al op de kaart uit 1870 is de Bram Streeflandweg te zien. Het betrof hier nog een pad gelegen tussen de Hogenkampseweg en de Reijmersweg. De percelen zijn hierbij georienteerd op de Bram Streeflandweg. Het plangebied betreft onbebouwd grasland. Op de kaart uit 1932 vormt de Bram Streeflandweg een volwaardige weg met verspreid liggende woonbebouwing. Ook is goed zichtbaar dat er paden/verbindingen ontstaan tussen de Hogenkampseweg en de Bram Streeflandweg. Evenals tussen de Bram Streeflandweg en de Reijmersweg. Op de kaart uit 1966 is goed te zien dat er woonbebouwing ontstaat tussen de eerder genoemde wegen. Deze woonbebouwing ontstaat aan de reeds eerder gecreerde verbindingen. Ook is de bouw van het zwembad zichtbaar. Het plangebied bestaat nog altijd uit onbebouwd grasland. Op de laatste kaart uit 1985 is heel duidelijk het groene karakter van het plangebied en de directe omgeving, ten opzicht van de 'stedelijke' woonbebouwing zichtbaar. Het plangebied is vandaag de dag nog altijd onbebouwd grasland, evenals de directe omgeving. Bebouwing van de gronden zorgt voor een logische opvulling van enkel gaten in de bebouwing langs de Bram Streeflandweg. Hierbij is wel van belang dat het zicht op het open agrarische landschap met zijn hoogteverschillen gehandhaafd blijft. Ook het groene karakter van het gebied en de directe omgeving is waardevol. Met de bouw van de woningen wordt rekening gehouden met het hoogteverschil, dit is oogenomen in de planontwikkeling. Ook blijft er voldoende zicht bestaan op de Keijenberg. Verder wordt de ontwikkeling groen ingekleed.

![afbeelding "i_NL.IMRO.0274.bp0169rh-va02_0022.png"](i_NL.IMRO.0274.bp0169rh-va02_0022.png)

![afbeelding "i_NL.IMRO.0274.bp0169rh-va02_0023.png"](i_NL.IMRO.0274.bp0169rh-va02_0023.png)

![afbeelding "i_NL.IMRO.0274.bp0169rh-va02_0024.png"](i_NL.IMRO.0274.bp0169rh-va02_0024.png)

![afbeelding "i_NL.IMRO.0274.bp0169rh-va02_0025.png"](i_NL.IMRO.0274.bp0169rh-va02_0025.png)

*Figuur: Kaarten Renkum 1870, 1932, 1966 en 1985 (Bron: www.watwaswaar.nl)*

##### 4\.8\.3 Conclusie

Het aspect archeologie vormt geen belemmering voor de uitvoerbaarheid van voorliggend bestemmingsplan. Ten aanzien van het aspect cultuurhistorie zijn er eveneens geen belemmering voor de voorgenomen ontwikkeling.

#### 4\.9 Natuurwaarden

##### 4\.9\.1 Algemeen

Ruimtelijke plannen dienen te worden beoordeeld op de haalbaarheid in relatie tot actuele natuurwetgeving, met name de Natuurbeschermingswet 1998 en de Flora\- en faunawet. Deze wetten vormen tevens de implementatie van de Europese Habitat\- en Vogelrichtlijn op nationaal niveau. Er mogen geen ontwikkelingen mogelijk worden gemaakt, waarvan op voorhand duidelijk is dat deze op bezwaren stuiten door effecten op beschermde natuurgebieden of op streng beschermde planten of dieren.

##### 4\.9\.2 Gebiedsbescherming

Op 1 oktober 2005 is de gewijzigde 'Natuurbeschermingswet 1998' in werking getreden. Hiermee wordt de gebiedsbescherming uit de Europese Vogel\- en Habitatrichtlijn in Nederlandse wetgeving geÃ¯mplementeerd. De wet biedt een beschermingskader voor natuurwaarden (leefgebieden en soorten) in Natura 2000\-gebieden en bepaalt dat projecten en andere handelingen in en nabij beschermde gebieden dienen te worden getoetst op (mogelijke) negatieve effecten op deze waarden.

De dichtstbijzijnde Natura 2000\-gebieden zijn De Veluwe en de Uiterwaarden van de Neder\-Rijn. De bebouwde kom van Renkum wordt grotendeels ingesloten door de begrensde delen van de Veluwe. Ten noorden van de bebouwde kom zijn enkele landbouwgebieden die buiten het Natura 2000\-gebied vallen. Ten zuiden van de bebouwde kom liggen de uiterwaarden van de Neder\-Rijn die eveneens zijn aangewezen als Natura 2000\-gebied. De dichtstbijzijnde begrenzingen van de Veluwe en uiterwaarden van de Neder\-Rijn liggen op ongeveer 300 meter en 1600 meter afstand.

De geplande werkzaamheden zullen geen toename van verstorende invloeden hebben op Natura 2000\-gebieden aangezien het plangebied niet ligt binnen de grenzen van voornoemde gebieden (Natura 2000\) of invloedssfeer (Natura 2000\). Zowel de werkzaamheden als de toekomstige inrichting zullen geen negatieve gevolgen hebben op de beschreven gebieden, aanwezige habitats of kwalificerende soorten. Verdere toetsing aan deze gebieden is hierdoor niet noodzakelijk.

##### 4\.9\.3 Beschermde soorten

Voor beheergerichte (onderdelen van) bestemmingsplannen, met geen of slechts geringe ontwikkelingsmogelijkheden, kan in het algemeen gesteld worden dat de uitvoerbaarheid niet ter discussie zal staan. Zelfs indien beschermde soorten aanwezig zijn, zoals vogels en vleermuizen, mag worden aangenomen dat deze bij een voortzetting van het bestaande grondgebruik niet in hun voortbestaan zullen worden bedreigd. Anders ligt het voor (onderdelen van) bestemmingsplannen die een wijziging van het grondgebruik inhouden of bijvoorbeeld het slopen dan wel oprichten van nieuwe bebouwing en/of infrastructuur.

Gezien het huidige gebruik van het plangebied als grasland ten behoeve van het hobbymatig houden van dieren en gezien het feit dat regelmatig wordt gemaaid, mag verondersteld worden dat er met de ontwikkeling geen beschermde planten\- of diersoorten worden aangetast. Een onderzoek naar het aspect flora en fauna wordt daarom niet nodig geacht.

Wel geldt de wettelijk bepaalde algemene zorgplicht bij bouwen en verbouwen. Het is mogelijk dat er wel beschermde dier\- of plantensoorten aanwezig zijn, die door de bouwwerkzaamheden verstoort worden. Hiervoor dient aandachtig te zijn bij een omgevingsvergunning voor de bouw en ook bij de concrete bouw zelf. Hiervoor geldt eveneens een meldplicht in het kader van de Flora\- en faunawet.

##### 4\.9\.4 Gelders NatuurNetwerk en Groene Ontwikkelingszone

Het hoofddoel van het ruimtelijk beleid voor het Gelders Natuurnetwerk (GNN) is een samenhangend netwerk van bestaande en te ontwikkelen natuur van internationaal, nationaal en provinciaal belang. Dit Gelders Natuurnetwerk bestaat uit alle terreinen met een natuurbestemming binnen de voormalige EHS en bevat tevens een zoekgebied van 7\.300 ha voor de te realiseren 5\.300 ha nieuwe natuur. De GNN is sterk ruimtelijk structurerend en bepalend voor de ruimtelijke kwaliteit op provinciaal niveau. Ze maakt daarom onderdeel uit van het groenblauwe raamwerk. Binnen de GNN geldt tevens de "nee, tenzij"\-benadering. Dit houdt in dat bestemmingswijziging niet mogelijk is als daarmee de wezenlijke kenmerken of waarden van het gebied significant worden aangetast, tenzij er geen reÃ«le alternatieven zijn en er sprake is van redenen van groot openbaar belang. In het plangebied zijn geen gebieden aanwezig die behoren tot de GNN. Verder toetsing is dan ook niet noodzakelijk.

##### 4\.9\.5 Conclusie

Het plangebied is niet gelegen binnen een beschermd Natura 2000\-gebied, dan wel het Gelders Natuurnetwerk en of Groene Ontwikkelingszone. Het aspect flora en fauna vormt geen belemmering voor de uitvoering van het project.

#### 4\.10 Verkeer en parkeren

*Verkeer*

Voorliggend uitwerkingsplan voorziet in de ontwikkeling van zes nieuwe woningen in de kern Renkum. Voor wat betreft het te verwachten aantal verkeersbewegingen per woning is uitgegaan van de kengetallen van het CROW, publicatie 317\. Uitgaande van koop, twee\-onder\-een\-kap woningen, met een verstedelijkingsgraad 'weinig stedelijk' en het gebiedstype 'rest bebouwde kom' is het aantal verkeersbewegingen per woning minimaal 7,4 en maximaal 8,2 verkeersbewegingen per woning per dag. Voor wat betreft de extra verkeersgeneratie moet uitgegaan worden van zes nieuwe woningen maal 7,4/8,2 verkeersbewegingen is 44,4 tot 49,2 verkeersbewegingen per dag.

De realisatie van zes woningen zal dan ook niet leiden tot een substantiÃ«le toename van het aantal verkeersbewegingen. De verkeersbewegingen worden via een nieuw aan te leggen verkeesverbinding (ontsluitingsweg) ontsloten op de Bram Streeflandweg. De beoogde ontsluitingsstructuur heeft voldoende capaciteit om een toename van ongeveer 49 verkeersbewegingen per dag te verwerken.

*Parkeren*

Het aantal benodigde parkeerplaatsen wordt bepaald door de aard en omvang van de activiteit waarin het project voorziet. Om de parkeerbehoefte te bepalen, is gebruik gemaakt van de kengetallen van het CROW, publicatie 317\. Uitgaande van koop, twee\-onder\-een\-kap woningen met de verstedelijkingsgraad 'weinig stedelijk' en het gebiedstype 'rest bebouwde kom' is het aantal parkeerplaatsen per woning minimaal 1,2 en maximaal 2,0 per woning.

Voor voorliggende ontwikkeling is uitgegaan van een gemiddelde parkeernorm van minimaal 1,8 parkeerplaatsen per woning. Bij de realisatie van zes woningen zijn minimaal 10,8 parkeerplaatsen noodzakelijk. Deze parkeerplaatsen zijn voorzien op eigen terrein en in de openbare ruimte langs de weg.

*Conclusie*

Het aspect verkeer en parkeren vormt geen belemmering voor de uitvoering van het project.

#### 4\.11 Kabels en leidingen

In en nabij het plangebied zijn geen kabels en leidingen gelegen, die een juridisch\- planologische bescherming genieten. Geconcludeerd kan worden dat vanuit het aspect kabels en leidingen geen belemmeringen bestaan ten aanzien van de gewenste ontwikkeling in het plangebied. Ten behoeve van de uiteindelijke woningbouwontwikkeling is het wel noodzakelijk nog een klic\-melding uit te voeren. Deze zal voorafgaand aan de bouw moeten worden uitgevoerd.

#### 4\.12 Economische uitvoerbaarheid

*Exploitatieplan*

Bij de voorbereiding van een ontwerp voor een bestemmingsplan dient op grond van artikel 3\.1\.6, eerste lid van het Besluit ruimtelijke ordening onderzoek plaats te vinden naar de uitvoerbaarheid van het plan. In artikel 6\.12, lid 1 en 2 van de Wro is bepaald dat de gemeente bij een besluit tot vaststelling van een bestemmingsplan een exploitatieplan vaststelt voor gronden waarop een bouwplan is voorgenomen als bedoeld in artikel 6\.2\.1\. Bro. Onderhavig bouwplan valt onder de opsomming van artikel 6\.2\.1 Bro. Indien het verhaal van kosten van de grondexploitatie anderszins is verzekerd, dan kan de gemeenteraad besluiten om gÃ©Ã©n exploitatieplan vast te stellen.

De raad kan bij een besluit tot vaststelling van een bestemmingsplan, besluiten geen exploitatieplan vast te stellen, wanneer:

* het verhaal van kosten van de grondexploitatie over de in het plan begrepen gronden anderszins verzekerd is (artikel 6\.12 Wro);

* het totaal der exploitatiebijdragen dat met toepassing van kan worden verhaald, minder bedraagt dan â¬10\.000,\-;

* er geen verhaalbare kosten zijn;

* de verhaalbare kosten uitsluitend de aansluiting van een bouwperceel op de openbare ruimte of de aansluiting op nutsvoorzieningen betreffen.

De 'grex\-wet' is erop gericht dat de overheid kosten kan verhalen die gemaakt worden naar aanleiding van een bouwplan. Indien er geen kosten gemaakt worden, hoeven deze ook niet verhaald te worden. In onderhavig plan zijn de kosten anderszins verzekerd (artikel 6\.12 Wro) door middel van een privaatrechtelijke overeenkomst (ontwikkelingsovereenkomst), derhalve behoeft geen exploitatieplan te worden vastgesteld.

*Planschade*

Ingevolge artikel 6\.1 Wro kent de gemeente planschade toe aan degene die schade leidt in de vorm van inkomensderving of daling van een onroerende zaak als gevolg van een planologische maatregel.

Over eventuele planschade door voornoemde planologische maatregel zijn afspraken gemaakt in de ondertekende overeenkomst met de ontwikkelaar.

### Hoofdstuk 5 Juridische planopzet

#### 5\.1 Algemeen

##### 5\.1\.1 Wat is een bestemmingsplan?

Het gemeentelijke bestemmingsplan is een middel waarmee functies aan gronden worden toegekend. Het gaat dus om het toekennen van gebruiksmogelijkheden. Vanuit de Wet ruimtelijke ordening volgt een belangrijk principe: het gaat om toelatingsplanologie. Het wordt de grondgebruiker (eigenaar, huurder etc.) toegestaan om de functie die het bestemmingsplan geeft uit te oefenen. Dit houdt in dat:

* 1\. de grondgebruiker niet kan worden verplicht om een in het bestemmingsplan aangewezen bestemming ook daadwerkelijk te realiseren, en

* 2\. de grondgebruiker geen andere functie mag uitoefenen in strijd met de gegeven bestemming (het overgangsrecht is hierbij mede van belang).

Een afgeleide van de gebruiksregels in het bestemmingsplan zijn regels voor bebouwing (voorheen: bouwvergunning) en regels voor het verrichten van 'werken' (voorheen: aanlegvergunning).

Een bestemmingsplan regelt derhalve:

* 3\. het toegestane gebruik van gronden (en de bouwwerken en gebouwen);

* 4\. en een bestemmingsplan kan daarbij regels geven voor:

* 5\. het bebouwen van de gronden;

* 6\. het verrichten van werken (aanleggen).

Het bestemmingsplan is een belangrijk instrument voor het voeren van ruimtelijk beleid, maar het is zeker niet het enige instrument. Andere ruimtelijke wetten en regels zoals bijvoorbeeld de Woningwet, de Monumentenwet 1988, de Algemene Plaatselijke Verordening, de Wet Milieubeheer, de Wet algemene bepalingen omgevingsrecht en de bouwverordening zijn ook erg belangrijk voor het uitoefenen van het ruimtelijke beleid. Een bestemmingsplan kan echter niet alles regelen. Via het Besluit omgevingsrecht is het bijvoorbeeld mogelijk om in bepaalde situaties vergunningvrij te bouwen ondanks dat het bestemmingsplan die bebouwing niet toestaat. In die gevallen gaat hetgeen bij wet vergunningvrij gebouwd kan worden voor op de bepalingen van het bestemmingsplan.

##### 5\.1\.2 Verbeelding, regels en toelichting

Een bestemmingsplan moet worden opgezet volgens de eisen die de Wet ruimtelijke ordening (Wro) in samenhang met het Besluit ruimtelijke ordening (Bro) daaraan stelt en de wettelijk voorgeschreven opzet en vormgeving van de 'RO standaarden 2012'.

Een bestemmingsplan bestaat uit drie onderdelen, te weten een 'toelichting', de 'regels' en een 'verbeelding'. De verbeelding (voorheen bekend als 'plankaart') en de regels (voorheen bekend als 'voorschriften') vormen samen het juridische deel van het bestemmingsplan. Alleen deze twee zijn bindend voor de burger en de overheid. Beide onderdelen dienen in onderlinge samenhang te worden bezien en toegepast.

Op de verbeelding is aangegeven welke bestemming gronden hebben. Dit gebeurt via een bestemming met een bestemmingsvlak en soms via aanduidingen. De planregels van het bestemmingsplan bevatten de juridische verklaring, middels maximale bouw\- en gebruiksmogelijkheden, van de op de verbeelding weergegeven bestemmingen en aanduidingen.

Die toegekende gebruiks\- en bouwmogelijkheden aan gronden kunnen, naast de rechtstreekse bestemming, op de verbeelding op twee manieren nader worden ingevuld:

* 1\. Via een dubbelbestemming. Een dubbelbestemming is, zoals de naam al zegt, een bestemming die Ã³Ã³k aan de gronden wordt toegekend. Voor gronden kunnen dus meerdere bestemmingen gelden. Er geldt altijd Ã©Ã©n 'enkelbestemming' (dat is dÃ© bestemming) en soms geldt er een dubbelbestemming (soms zelfs meerdere). In de regel van de dubbelbestemming wordt omschreven wat er voor de onderliggende gronden geldt aan extra bepalingen in aanvulling, of ter beperking, van de mogelijkheden van de onderliggende bestemmingen.

* 2\. Via een aanduiding. Een aanduiding is een teken op de verbeelding dat betrekking heeft op een vlak op die kaart. Via een aanduiding wordt in de regels 'iets' geregeld. Dat 'iets' kan betrekking hebben op extra mogelijkheden of extra beperkingen voor het gebruik en/of de bebouwing en/of het aanleggen van werken. Aanduidingen kunnen voorkomen in een bestemmingsregel, in meerdere bestemmingsregels en kunnen ook een eigen regel hebben.

De toelichting heeft geen rechtskracht, maar vormt niettemin een belangrijk onderdeel van het plan. De toelichting van een bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan het bestemmingsplan ten grondslag liggen. Tot slot is de toelichting van wezenlijk belang voor een juiste interpretatie en toepassing van het bestemmingsplan, alleen indien de regels en de verbeelding nog onduidelijkheden bevatten.

##### 5\.1\.3 Hoofdstukopbouw van de regels

De regels zijn, zoals voorgeschreven in de 'RO standaarden 2012', verdeeld over 4 hoofdstukken:

Inleidende regels. In dit hoofdstuk worden begrippen verklaard die in de regels worden gebruikt (artikel 1\). Dit gebeurt om een eenduidige uitleg en toepassing van de regels te waarborgen. Ook is bepaald de wijze waarop gemeten moet worden bij het toepassen van de regels (artikel 2\). Zo moet onder 'bouwperceel' verstaan worden: *'een aaneengsloten stuk grond, waarop ingevolge de*

*regels een zelfstandige, bij elkaar behorende bebouwing is toegelaten*'. Het moet dus gaan om gronden met dezelfde bestemming die ook in eigendom zijn van dezelfde persoon, dan wel gronden die gehuurd worden door die persoon.

Bestemmingsregels. In dit tweede hoofdstuk zijn de bepalingen van de bestemmingen opgenomen. Dit gebeurt in alfabetische volgorde. Per bestemming is het toegestane gebruik geregeld en zijn bouw\- en gebruiksregels en, eventueel, ook een regels voor het 'uitvoeren van een werk, geen bouwwerk zijnde, of van werkzaamheden' opgenomen. Als er dubbelbestemmingen zijn worden die ook in dit hoofdstuk opgenomen. Die komen, ook in alfabetische volgorde, achter de bestemmingsbepalingen.

Ieder artikel van de hoofdbestemmingen kent, eveneens conform de 'RO standaarden 2012', een vaste opzet. Per hoofdbestemming is een bestemmingsregeling, opgenomen, voor zover van toepassing bestaande uit:

a. bestemmingsomschrijving: waarvoor mogen de gebouwen en gronden gebruikt worden in die bestemming;

b. bouwregels: een beschrijving van de toelaatbare bouwwerken;

c. nadere eisen;

d. afwijken van de bouwregels;

e. specifieke gebruiksregels;

f. afwijken van de gebruiksregels;

g. omgevingsvergunning voor het uitvoeren van een werk, geen bouwwerk zijnde, of van werkzaamheden;

h. wijzigingsbevoegdheid.

De situering van de toegelaten gebouwen is bepaald door bouwvlakken op de verbeelding en door de bepalingen (soms in combinatie met aanduidingen) in de planregels.

Belangrijk om te vermelden is dat naast de bestemmingsbepalingen ook in andere artikelen relevante informatie staat die mede gelezen en geÃ¯nterpreteerd moet worden. Alleen zo is een volledig beeld te verkrijgen van hetgeen is geregeld.

Algemene regels. In dit hoofdstuk zijn bepalingen opgenomen met een algemeen karakter. Ze gelden dus voor het hele plan. Het zijn achtereenvolgens:

+ a. antidubbeltelregel: Deze bepaling regelt dat grond die reeds eerder bij een verleende bouw\- of omgevingsvergunning is meegenomen, niet nog eens bij de verlening van een nieuwe omgevingsvergunning mag worden meegenomen. Deze regel is wettelijk verplicht om op te nemen in een bestemmingsplan en is rechtstreeks overgenomen uit het Bro;

+ b. algemene bouwregels: Hierin worden algemene bouwregels opgenomen die gelden voor alle bestemmingen in het bestemmingsplan. Zo wordt hierin het ondergronds bouwen geregeld en worden bouwwerken die afwijken van de regeling in het bestemmingsplan, maar wel met een vergunning zijn gebouwd, 'positief' bestemd;

+ c. algemene gebruiksregels: In dit artikel wordt een algemeen gebruiksverbod gegeven, wat geldt voor alle bestemmingen in het bestemmingsplan, voor gebruik in strijd met de bestemming;

+ d. algemene afwijkingsregels: In dit artikel wordt aangegeven in hoeverre met een omgevingsvergunning kan worden afgeweken van het plan voor algemene en geringe afwijkingen van de bouwregels (maatvoering) voor zover al elders in de planregels in afwijkingen is voorzien. Hiermee kan in specifieke situaties maatwerk worden geboden en biedt het bestemmingsplan voldoende flexibiliteit.

Overgangs\- en slotregels. In het laatste hoofdstuk zijn respectievelijk het overgangsrecht en een slotregel opgenomen.

+ a. overgangsregels: Deze regel is wettelijk verplicht om op te nemen in een bestemmingsplan en is rechtstreeks overgenomen uit het Bro. Dit artikel bevat regels die als doel hebben bestaande situaties (gebruik of bouwwerken), welke niet in overeenstemming zijn met het bestemmingsplan, te regelen. Hierbij wordt onderscheid gemaakt tussen gebruik en bouwen. Het overgangsrecht met betrekking tot bouwen en bouwwerken regelt dat bouwwerken die aanwezig waren ten tijde van de terinzagelegging van het ontwerpbestemmingsplan, maar in strijd zijn met het bestemmingsplan, onder overgangsrechtelijke bescherming vallen. Dat wil zeggen dat deze bouwwerken mogen blijven bestaan. Deze bescherming geldt ook voor bouwwerken die op deze peildatum legaal kunnen worden gebouwd, maar nog niet zijn gebouwd.

De regeling bevat voorts een bevoegdheid voor burgemeester en wethouders om bij een omgevingsvergunning af te wijken ten behoeve van een beperkte uitbreiding (maximaal 10%) van het niet in het nieuwe bestemmingsplan passende bouwwerk.

Bouwwerken die wel bestonden op de genoemde peildatum, maar zijn gebouwd zonder (omgevings)vergunning, zijn expliciet uitgesloten van de beschermende werking van het overgangsrecht.

Het overgangsrecht voor met het nieuwe bestemmingsplan strijdig gebruik regelt dat het gebruik van gronden dat bestaat op het moment dat het nieuwe bestemmingsplan van kracht wordt, mag worden voortgezet. Het bestaande gebruik dat (ook) in strijd was met het voorgaande bestemmingsplan, is echter van deze beschermende werking van het overgangsrecht uitgesloten, indien het op grond van het recht nog mogelijk is om hiertegen op te treden.

+ b. slotregel: Dit artikel bevat de titel (naam) van het vast te stellen bestemmingsplan.

#### 5\.2 Planregels

##### 5\.2\.1 Bestemmingen in dit bestemmingsplan

Voorliggend bestemmingsplan kent de volgende eindbestemmingen: Tuin, Verkeer en Wonen.

##### 5\.2\.2 Bestemmingen

*Tuin*

De bestemming 'Tuin' is toegekend aan percelen gelegen bij de bestemming Wonen. De bestemming 'Tuin' is opgenomen ter plaatse van met name de voortuinen van de woningen. In de bestemming 'Tuin' zijn qua gebouwen alleen erkers toegestaan, die aan de voorgeschreven maatvoeringseisen moeten voldoen. Op percelen met de bestemming 'Tuin' zijn verder alleen bouwwerken, geen gebouwen zijnde, en uitbouwen, die aan de voorgeschreven maatvoeringseisen voldoen, toegestaan

*Verkeer*

De bestemming 'Verkeer' is voornamelijk toegekend aan wegen, (wandel)paden en de daarnaast gelegen (kleine) groenstroken binnen het plangebied. Het betreft met name de nieuwe ontsluitingsweg. Daarnaast zijn in deze bestemming ook andere functies toegestaan zoals waterhuishoudkundige voorzieningen en groenvoorzieningen. Op de percelen met deze bestemming zijn alleen kleine gebouwen ten behoeve van het openbaar vervoer, wegverkeer of nutsvoorzieningen toegestaan.

*Wonen*

De bestemming 'Wonen' is toegekend aan de woningen in het plangebied. Het maximaal aantal woningen in een bouwvlak is aangeduid op de verbeelding.

Hoofdgebouwen zijn alleen toegestaan binnen het bouwvlak. Aan\- en uitbouwen en bijgebouwen bij hoofdgebouwen mogen zowel binnen als buiten het bouwvlak worden gebouwd. Een bouwvlak mag geheel worden volgebouwd. Binnen het bouwvlak gelden de op de verbeelding opgenomen maximale goot\- en bouwhoogten. Buiten het bouwvlak geldt een in de regels opgenomen maximale oppervlakte en maximale goot\- en bouwhoogte voor aan\- en uitbouwen en bijgebouwen.

In deze bestemming zijn onder bepaalde voorwaarden, conform het gemeentelijke beleid en het voorheen geldende bestemmingsplan, aan\-huis\-verbonden beroepen (alleen door de bewoners van de woning) toegestaan.

### Hoofdstuk 6 Procedure

#### 6\.1 Vooroverleg ex artikel 3\.1\.1 Bro

In het kader van het wettelijk verplichte overleg op grond van artikel 3\.1\.1 van het Besluit ruimtelijke ordening (Bro) worden voorontwerpbestemmingsplannen verzonden aan de gebruikelijke partners, waaronder de provincie. Echter omdat het hier gaat om een uitwerkingsplan voor slechts 8 woningen in de bebouwde kom is dat nu niet gedaan. De betreffende instanties hebben al eerder aangegeven dat vooroverleg bij niet ontwikkelende plannen, die de belangen van de andere instanties niet raken, niet nodig is.

#### 6\.2 Zienswijzen

Het ontwerpbestemmingsplan '3b/4 oost 2016' heeft vanaf 13 april 2016 gedurende zes weken, dus tot en met 24 mei 2016 ter inzage gelegen. In de genoemde periode zijn geen zienswijzen ingediend. Wel is twee dagen later (op 26 mei 2016\) een zienswijze ontvangen (per post). Deze zienswijze is te laat ingediend en wordt daarom niet meegenomen in de besluitvorming. Wel zullen wij, voor de volledigheid de zienswijze hierna weergeven en daarop reageren met wat onze reactie zou zijn als de zienswijze op tijd zou zijn ingediend.

In de Staatscourant van woensdag 13 april 2016 en in het huis\-aan\-huis\-blad Hoog en Laag van woensdag 13 april 2016 is de ter inzage legging bekend gemaakt. Ook op de gemeentelijke website is deze bekendmaking gepubliceerd. Het bestemmingsplan heeft in deze periode analoog ter inzage gelegen in de bibliotheek te Renkum en in het gemeentehuis. Het bestemmingsplan was digitaal ook in te zien op de landelijke website www.ruimtelijkeplannen.nl en op de gemeentelijke website www.renkum.nl.

Voorafgaand aan de terinzagelegging van het ontwerpbestemmingsplan is op 23 september 2015 de kennisgeving op grond van artikel 1\.3\.1 van het Besluit ruimtelijke ordening gepubliceerd in de Staatscourant en in de Hoog en Laag en op de gemeentelijke website. In de publicatie stond dat de verwachting was dat het bestemmingsplan binnen twee maanden, en op z'n vroegst eind oktober 2015 in ontwerp ter inzage zou worden gelegd.

Doordat er geen zienswijzen zijn ingediend is er ook niets aangepast op basis van de zienswijzen.

Hierna wordt de te laat ingediende zienswijze weergegeven. Deze zienswijze is door het college van burgemeester en wethouders in haar vergadering van 14 juni 2016 bij de vaststelling van het bestemmingsplan '3b/4 oost 2016' niet ontvankelijk verklaard.

zienswijze (te laat ingediend)

| Naam:   Â | M.Smaling   Â |

| --- | --- |

| Adres:   Â | Bram Streeflandweg 36, 6871 HW Renkum   Â |

| Ontvangst zienswijze:    Â | 26 mei 2016   Â |

| Inboeknummer:   Â | 31543   Â |

**samenvatting zienswijze:**

Reclamant geeft het volgende aan.

In voorliggende plannen is altijd gesproken over een maximale goothoogte van 3,5 meter. Deze goothoogte wordt ook nog genoemd in de toelichting. Echter op de verbeelding is abusievelijk 4 meter genoteerd. Bij de regels staat deze goothoogte voor het hoofdgebouw volgens reclamant niet benoemd.

In de toelichting staat geschreven: "Het hoogteverschil in oost\-west richting wordt per woning in het blok opgevangen" op een aantal figuren is dit ook terug te zien. Op een aantal andere figuren en in de ijkpunten voor peil\-bepaling wordt echter uitgegaan van hoogteverschil per twee woningen. In dit glooiende landschap, waar zichtlijnen de basis zijn zijn om de structuur van het gebied zichtbaar te houden moeten de hoogteverschillen zoveel mogelijk gerespecteerd worden en geen grotere afvlakkingen worden geÃ¯ntroduceerd dan nodig is. Alleen het opvangen van het hoogteverschil per woning sluit daarbij, door het grote verschil in peil tussen de eerste en de vierde woning, aan.

In de toelichting is op figuur 'Figuur: 'Stedenbouwkundig voorstel, zicht vanuit zuiden' een weg getekend voorbij de twee huizen die in noord\-zuidelijke richting worden gebouwd. Er staat niet bij opgenomen dat dit een doodlopende weg wordt. Dit moet toegevoegd worden omdat met de verkeerssituatie alleen rekening wordt gehouden met deze 6 woningen en niet met verkeer van (bijvoorbeeld) het te bouwen multi\-functionele\-centrum.

Bij de afwijkingen (paragraaf 3\.4\.1 van de regels) wordt aangegeven dat de goothoogte maximaal 6 meter mag zijn. Waarom wordt hier niet als goothoogte 3,5 meter aangegeven? Als reclamant de regels zo leest zijn er altijd uitzonderingen mogelijk maar met een voorgeschreven maximale goothoogte van 3,5 meter sluiten de regels aan bij de woningtype die hier gerealiseerd werden.

**reactie:**

Met reclamant is op 28 april 2016 telefonisch gesproken. In dat gesprek heeft reclamant bijna al de in de zienswijze genoemde onderwerpen genoemd. In dat gesprek is aangegeven dat enkele van die opmerkingen al als ambtshalve wijzigingen doorgevoerd zouden worden. Deze zijn daarom al bij het onderdeel 'Ambtshalve wijzigingen' van paragraaf 6\.3 aangegeven. De zienswijze zou, indien op tijd ingediend, op die ambtshalve gewijzigde punten tot een aanpassing van het bestemmingsplan hebben geleid. Voor de onderbouwing van die onderdelen wordt verwezen naar tekst bij de ambtshalve wijziging bij paragraaf 6\.3\.

Er is geen reden om in de toelichting op te nemen dat de wegen in het plangebied doodlopende wegen zijn. De bestemming 'Verkeer' loopt niet verder dan het (de) bestemmingsplan(nen) toelaten. In het zuiden van het plangebied komen er buiten het plangebied nog twee woningen. Dat bestemmingsplan heeft eerder al in ontwerp ter inzage gelegen. Die twee woningen worden via het plangebied ontsloten. Het pad loopt niet verder door naar het Multifunctioneel Centrum buien het plangebied. De weg eindigt bij die twee woningen. Daarbuiten is geen verkeersbestemming opgenomen, waardoor daar geen weg aangelegd kan worden.

**conclusie:**

De zienswijze is te laat ingediend en leidt daarom niet tot aanpassing van het bestemmingsplan. Wel zijn enkele onderdelen uit de zienswijze al via een ambtshalve aanpassing gewijzigd (zie paragraaf 6\.3\).

#### 6\.3 Ambtshalve wijzigingen

* Geconstateerd is dat abusievelijk op de verbeelding van het ontwerpbestemmingsplan een maximale goothoogte van 4 meter was opgenomen voor alle woningen (in de alle bouwvlakken in de bestemming 'Wonen'). Echter In de voorwaarden van de 'uit\-te\-werken\-woonbestemming' van de locatie van het bestemmingsplan 'Renkum\- Heelsum 2013' is aangegeven dat de maximale goothoogte van de woningen 3,5 meter mag bedragen. Daarom is dit nu gecorrigeerd. Op de verbeelding van het vast te stellen bestemmingsplan is nu een maximale goothoogte van 3,5 meter opgenomen.

* Geconstateerd is dat in de gebruikte gemeentelijke standaardbestemming 'Tuin' een afwijkingsregeling is opgenomen voor het kunnen verhogen van een aanbouw (erker) in die bestemming. Dit is zoals gezegd een standaardafwijking, maar die is niet nodig of zal niet worden toegepast voor het voorliggende nieuwbouwplan. Het gaat om de afwijking zoals deze was opgenomen in het ontwerpbestemmingsplan bij artikel 3\.4\.1 onder b. van de regels: *het*

*bepaalde in lid 3\.2\.1 onder b en c en toestaan dat de goot\- en bouwhoogte van een aan\- of*

*uitbouw en/of aangebouwde overkapping*Â *maximaal 6 meter mag bedragen, met dien verstande*

*dat de aan\- of uitbouw en/of aangebouwde overkapping niet hoger mag zijn dan het*

*hoofdgebouw.* Om bij omwonenden de mogelijke onduidelijkheid over het ooit toepassen van deze afwijkingsbepaling weg te halen, kan deze afwijking in dit bestemmingsplan vervallen. De genoemde afwijking is daarom weggehaald.

* In de toelichting staan bij hoofdstuk 2\.2\.1 plaatjes (schetsimpressies) van de mogelijke nieuwbouw. De eerste drie plaatjes zijn van het eerste bouwplan en de laatste twee plaatjes zijn van het laatste plan.Het verschil zit in de hoogteverschillen van de 4 rijenwoningen. In de toelichting stond: '*Het hoogteverschil in oost\-west richting wordt per woning in het blok*

*opgevangen*'. Dit is echter niet juist. Het wordt per blok van twee woningen opgevangen. Dit is ook zo in de regels aangegeven (via de peilhoogte). De tekst is nu aangepast in '*Het*

*hoogteverschil in oost\-west richting wordt per twee woningen in het blok opgevangen'*. Daarnaast is hier ter verduidelijking het volgende toegevoegd over de plaatjes (schetsimpressies): '*(de eerste drie plaatjes zijn van het eerste plan, wat niet zo zal worden*

*uitgevoerd maar wet wel een beeld geeft van de hoogte van het terrein)*'.