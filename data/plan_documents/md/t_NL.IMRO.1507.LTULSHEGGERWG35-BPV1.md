# **Vastgesteld bestemmingsplan 'Ulsheggerweg 35, Lottum'**

*NL. IMRO.1507.LTULSHEGGERWG35-BPV1*

| Document:  | Bestemmingsplan "Ulsheggerweg 35 Lottum" |  |  |
|------------|------------------------------------------|--|--|
| IDN:       | NL.IMRO.1507.LTULSHEGGERWG35-BPV1        |  |  |
| Status:    | Vastgesteld                              |  |  |
| Datum:     | 10 mei 2022                              |  |  |
| Aanvrager: | Jan Wagemans B.V.                        |  |  |
| Auteur:    | Ing. P.W.M. van de Ligt                  |  |  |

Ing. R.M.M.R.G. Keiren

Schoolstraat 7 5961 EE HORST +31 77 – 208 6099 contact@bureauleefomgeving.nl www.bureauleefomgeving.nl

| 1.   | INLEIDING3                                       |  |
|------|--------------------------------------------------|--|
| 1.1  | Aanleiding en doel van het bestemmingsplan3      |  |
| 1.2  | Ligging en begrenzing van het plangebied 4       |  |
| 1.3  | Vigerend bestemmingsplan4                        |  |
| 1.4  | Leeswijzer5                                      |  |
| 2    | BESCHRIJVING VAN HET PLANGEBIED 6                |  |
| 2.1  | Algemeen6                                        |  |
| 2.2  | Ruimtelijke structuur6                           |  |
| 2.3  | Functionele structuur 7                          |  |
| 2.4  | Historische ontwikkeling en cultuurhistorie7     |  |
| 3    | BELEID9                                          |  |
| 3.1. | Inleiding 9                                      |  |
| 3.2. | Rijksbeleid9                                     |  |
| 3.3  | Provinciaal beleid  11                           |  |
| 3.4  | Gemeentelijk beleid  17                          |  |
| 3.5  | Conclusie 20                                     |  |
| 4.   | PLANBESCHRIJVING 21                              |  |
| 4.1  | Uitgangspunten en doelstellingen van het plan 21 |  |
| 4.2  | Stedenbouwkundige / ruimtelijke aspecten 21      |  |
| 5.   | SECTORALE ASPECTEN  23                           |  |
| 5.1  | Inleiding  23                                    |  |
| 5.2  | Milieuaspecten 23                                |  |
| 5.3  | Waterparagraaf  31                               |  |
| 5.4  | Kabels en leidingen 33                           |  |
| 5.5  | Natuur 33                                        |  |
| 5.6  | Archeologie en cultuurhistorie 37                |  |
| 5.7  | Verkeer en parkeren 39                           |  |
| 5.8  | Volksgezondheid 40                               |  |
| 6    | UITVOERBAARHEID 41                               |  |
| 6.1  | Economische uitvoerbaarheid 41                   |  |
| 6.2  | Handhaving 41                                    |  |
| 6.3  | Maatschappelijke uitvoerbaarheid 43              |  |
| 6.4  | Procedure 43                                     |  |

| 7.  | JURIDISCHE TOELICHTING 44        |  |
|-----|----------------------------------|--|
| 7.1 | Planstukken  44                  |  |
| 7.2 | Toelichting op de verbeelding 44 |  |
| 7.3 | Toelichting op de planregels 45  |  |

### **BIJLAGEN**

Bijlage 1: V-Stacks geurberekening Bijlage 2: AERIUS-berekening gebruiksfase

Bijlage 3: AERIUS-berekening bouwfase

### **Separate bijlagen**

- Akoestisch onderzoek wegverkeerslawaai, HMB Groep (d.d. 25 juni 2021, kenmerk: 21267401N)
- Flora en faunainspectie, Faunaconsult (d.d. 23 juni 2021)
- Archeologisch onderzoek, RAAP (d.d. 12-7-2021, kenmerk: LOTUL)

## <span id="page-4-0"></span>**1. INLEIDING**

## <span id="page-4-1"></span>**1.1 Aanleiding en doel van het bestemmingsplan**

Bij de gemeente Horst aan de Maas is door initiatiefnemer een verzoek ingediend voor het oprichten van twee levensloopbestendige woningen tussen de reeds bestaande woningen aan de Ulsheggerweg 33 en 37. Het perceel waarop de nieuwe woningen zijn beoogd staat kadastraal bekend als gemeente Grubbenvorst, sectie A, nummer 5555 en 5556.

Afbeelding 1 Ligging en omgeving plangebied (rood plangebied)

De locatie waar de nieuwe woningen zijn beoogd maakt onderdeel uit van het juridisch-planologisch regime van het bestemmingsplan "Maaskernen" en is daarin bestemd als 'Wonen' en 'Tuin'. De voor 'Wonen' aangewezen gronden zijn bestemd voor woningen en de daarbij behorende bebouwing. Binnen de woonbestemming is het oprichten van een woning enkel toegestaan ter plaatse van een bouwvlak. Hiervan is ter plaatse van de beoogde bouwlocatie geen sprake. Het is dan ook niet mogelijk om op basis van het vigerende bestemmingsplan op deze locatie nieuwe woningen op te richten.

In de gemeente Horst aan de Maas blijkt echter een grote behoefte aan levensloopbestendige woningen die met name geschikt zijn voor senioren. Ondanks dat het op basis van het vigerende bestemmingsplan niet mogelijk is om op deze locatie twee nieuwe woningen op te richten biedt het gemeentelijke beleid wel mogelijkheden tot het realiseren van dergelijke woningen. Onder voorwaarden heeft de gemeente dan ook in principe medewerking kunnen verlenen aan de oprichting van de twee nieuwe levensloopbestendige woningen op de betreffende locatie.

Om de nieuwe woningen in een passend juridisch-planologisch kader vast te leggen is voorliggend bestemmingsplan, in het kader van de Wet ruimtelijke ordening (Wro), opgesteld. Door middel van dit bestemmingsplan wordt er een passend bouwvlak toegekend aan de locatie, waardoor de bouw van twee nieuwe levensloopbestendige woningen ter plaatse mogelijk wordt.

## <span id="page-5-0"></span>**1.2 Ligging en begrenzing van het plangebied**

In het noorden van de kern Lottum, op de locatie Ulsheggerweg 37, staat een karakteristieke woning. In de tuin naast deze woning (gelegen tussen de woning Ulsheggerweg 33 en 37) wil initiatiefnemer twee nieuwe levensloopbestendige woningen oprichten. De kavel waarop de nieuwe woningen zijn beoogd staat kadastraal bekend als gemeente Grubbenvorst, sectie A, nummers 5555 en 5556. Deze kavel wordt in het vervolg aangeduid als "het plangebied".

Afbeelding 2 Luchtfoto en kadastrale begrenzing van het plangebied (groen plangebied; rood perceel met woning Ulsheggerweg 37)

De locatie is gelegen aan de Ulsheggerweg, een woonstraat aan de rand van de kern Lottum. De karakteristieke woning Ulsheggerweg 37 is in 1890 gebouwd en vormt tevens de eerste bebouwing aan de Ulsheggerweg. Pas rond 1950 zijn de omliggende woningen gebouwd in het kader van de Woningwet. Derhalve is er thans sprake van een bebouwingslint dat voornamelijk uit woningen bestaat. De woonbebouwing kenmerkt zich door de veelal twee-onder-een-kap woningen.

Het plangebied wordt aan de oost- en westzijde begrensd door de woningen Ulsheggerweg 33 en 37. Aan de achterzijde (zuidzijde) grenst het plangebied aan de achtertuinen van de woningen die zijn gelegen aan de Hombergerweg. Aan de noordzijde wordt het plangebied begrensd door de Ulsheggerweg met aan de overzijde daarvan de woningen Ulsheggerweg 20 – 22.

## <span id="page-5-1"></span>**1.3 Vigerend bestemmingsplan**

De locatie maakt onderdeel uit van het bestemmingsplan "Maaskernen" (vastgesteld d.d. 3 februari 2009) en is hierin bestemd als 'Wonen' en 'Tuin'. Tevens is het plangebied voorzien van de dubbelbestemming 'Waarde – Archeologie 3'.

De voor 'Wonen' aangewezen gronden zijn onder andere bestemd voor woningen in de categorieën: vrijstaande, geschakelde, twee-aaneengebouwde en aaneengebouwde woningen. Voor hoofdgebouwen geldt dat deze binnen het op de verbeelding aangegeven bouwvlak dienen te worden gebouwd. Per bouwvlak is maximaal het bestaande aantal woningen toegestaan.

De voor 'Tuin' aangewezen gronden zijn bestemd voor tuinen met bijbehorende bebouwing, parkeervoorzieningen, water en voorzieningen voor de waterhuishouding en erven.

De voor 'Waarde – Archeologie 3' aangewezen gronden zijn, behalve voor de andere daar voorkomende bestemming(en), mede bestemd voor het behoud en bescherming van de archeologische waarden.

Afbeelding 3. Uitsnede vigerend bestemmingsplan – beoogde locatie voor nieuwe woningen rood omlijnd

Binnen de woonbestemming is het oprichten van woningen enkel toegestaan ter plaatse van een bouwvlak waarbij enkel het bestaande aantal woningen is toegestaan. Van een bouwvlak is ter plaatse van de beoogde locatie geen sprake. Het is dan ook niet mogelijk om op basis van het vigerende bestemmingsplan op deze locatie twee nieuwe woningen op te richten.

### <span id="page-6-0"></span>**1.4 Leeswijzer**

Deze toelichting is als volgt opgebouwd: in hoofdstuk 2 wordt een beschrijving gegeven van de ruimtelijke en functionele structuur van het plangebied. In hoofdstuk 3 wordt het beleidskader beschreven. Het initiatief voor de bouw van de woningen wordt beschreven in hoofdstuk 4. In hoofdstuk 5 wordt het initiatief getoetst aan de diverse sectorale aspecten. Tenslotte komen in de hoofdstukken 6 en 7 de uitvoerbaarheid, de planstukken en het vooroverleg aan de orde.

## <span id="page-7-0"></span>**2 BESCHRIJVING VAN HET PLANGEBIED**

## <span id="page-7-1"></span>**2.1 Algemeen**

Het plangebied ligt in het noorden van de kern Lottum. Lottum maakt onderdeel uit van de gemeente Horst aan de Maas. Het dorp ligt in een groene omgeving met ten oosten de westoever van de Maas en ten noordwesten het natuurreservaat '"Schuitwater" en de landhuizen de Borggraaf en Kaldenbroek in de directe omgeving. Lottum heeft ongeveer 2.000 inwoners.

Momenteel wordt het plangebied gebruikt als tuin behorende bij de woning Ulsheggerweg 37, dit betreft een karakteristieke woning uit 1890.

## <span id="page-7-2"></span>**2.2 Ruimtelijke structuur**

Het oudste gedeelte van Lottum wordt gevormd door de Markt met omliggende bebouwing die voor een deel dateert uit de 18de eeuw. In 1820 is in Lottum gestart met de aspergeteelt waarna het dorp pas in ontwikkeling is gekomen. In de 20ste eeuw heeft ook de rozenteelt op grote schaal haar intrede gemaakt. Heden ten dage staat Lottum bekend om zijn grootschalige rozenteelt.

Veel van de woonwijken in Lottum zijn, na de oorlog, op projectmatige basis gerealiseerd aan de bestaande linten. Deze woonwijken zijn vooral gelegen in het noordwesten en zuidwesten van de kern, mede vanwege de ligging van de maas ten oosten van de kern. De verschillende bouwperioden van deze projectmatige uitbreidingen zijn nog goed te herkennen. De hoofdstructuur van Lottum wordt heden ten dage gevormd door de oude linten Hoofdstraat, Broekhuizerweg en Horsterdijk. Deze komen samen ter hoogte van de kerk. Kenmerkend aan de structuur van Lottum is de geleidelijke overgang richting het buitengebied.

Afbeelding 4 Luchtfoto plangebied

Het plangebied is gelegen aan de Ulsheggerweg, in de bebouwde kom van Lottum. De Ulsheggerweg kenmerkt zich door de vele projectmatige woningen. Veel van de woningen zijn rond 1950 gebouwd in het kader van de Woningwet. De woning aan de Ulsheggerweg 37 is hier een uitzondering op, deze dateert uit 1890 en vormt de eerste bebouwing aan de Ulsheggerweg. Derhalve is er thans sprake van een bebouwingslint dat uitsluitend uit woningen bestaat. De woonbebouwing kenmerkt zich door de veelal twee-onder-een-kap woningen.

## <span id="page-8-0"></span>**2.3 Functionele structuur**

In de bebouwde kom van Lottum en dus ook in de omgeving van het plangebied overheerst de woonfunctie. De woningvoorraad in de omgeving bestaat grotendeels uit eengezinswoningen van het type geschakeld, tweeonder-één-kap of vrijstaand.

Afbeelding 6 Impressie woning Ulsheggerweg 37 Afbeelding 5 Impressie plangebied

Ten noordwesten van het plangebied, op een afstand van circa 100 meter, is het buitengebied van Lottum gelegen. Het buitengebied van Lottum kenmerkt zich door verspreid liggende agrarische bebouwing in een relatief hoge dichtheid. In zuidoostelijke richting, op een afstand van 300 meter (aan de Markt) bevinden zich de dorpse voorzieningen van Lottum. De voorzieningen bestaan uit een kerk, basisschool met gymzaal, café en een gemeenschapshuis. Voor wat betreft winkelvoorzieningen is de kern voornamelijk aangewezen op Horst of Grubbenvorst.

## <span id="page-8-1"></span>**2.4 Historische ontwikkeling en cultuurhistorie**

Lottum kent een lange bewoningsgeschiedenis, rondom en onder de oude kerk zijn funderingsstenen teruggevonden uit de Romeinse tijd. De Maasdorpen in hun huidige vorm, waaronder Lottum, zijn ontstaan rond landerijen met bijbehorende landgoederen, meestal gemarkeerd door een groot landhuis of kasteel. De kastelen lagen langs de gehele Maas. Lottum telde drie van dergelijke kastelen en landhuizen waarvan er twee zijn overgebleven: kasteel "de Borggraaf" en huis "Kaldenbroek". De Borggraaf is gelegen tussen het oude dorpslint en de Maas en is een beeldbepalend element in het Maasdallandschap. Het huis Kaldenbroek ligt ten zuiden van de kern.

De woning aan de Ulsheggerweg 37 dateert uit 1890 en vormt de eerste bebouwing van de Ulsheggerweg. In 1920 is aan de overzijde van de weg eveneens een woning met agrarische bedrijf opgericht. De woning aan de Ulsheggerweg 37 was voorheen gelegen op de hoek waar de Ulsheggerweg en de Stokterweg (welke voorheen doorliep tot de Horsterdijk) elkaar ontmoeten.

In 1950 moesten er woningen gebouwd worden in het kader van de woningwet omdat er woningnood heersten. Om deze woningen op een juiste manier te verkavelen is ter plaatse van de voormalige splitsing Ulsheggerweg en Stokterweg een aftakking van de Ulsheggerweg naar de Hombergerweg gerealiseerd. De Stokterweg werd hierdoor ingekort en eindigt thans op de splitsing met de Ulsheggerweg.

Na de realisatie van de vele woningen in 1950 is er een bebouwingslint ontstaan dat overwegend uit woningen bestaat, waar veelal twee-onder-een-kap woningen zijn gerealiseerd. Derhalve is er thans sprake van een woonstraat.

Ulsheggerweg 12 en 37)

Afbeelding 8 Omstreeks 1925 (Enkel bebouwing Afbeelding 7 Omstreeks 1990 (woonstraat gerealiseerd)

## <span id="page-10-0"></span>**3 BELEID**

## <span id="page-10-1"></span>**3.1. Inleiding**

In dit hoofdstuk worden de op het plangebied van toepassing zijnde beleidskaders behandeld. Gemeenten zijn immers niet geheel vrij in het voeren van hun eigen beleid. Rijk en provincie geven met het door hen gevoerde beleid de kaders aan waarbinnen gemeenten kunnen opereren. In de volgende paragraaf wordt ingegaan op het van toepassing zijnde Rijksbeleid. In de daarop volgende paragraaf komt het provinciaal beleid aan bod. In paragraaf 3.4 volgt ten slotte het van toepassing zijnde beleid van de gemeente Horst aan de Maas.

## <span id="page-10-2"></span>**3.2. Rijksbeleid**

#### **3.2.1 Nationale Omgevingsvisie**

In het kader van de invoering van de Omgevingswet, die nu gepland staat voor 1 juli 2022, heeft het Rijk de Nationale Omgevingsvisie (NOVI) opgesteld. Op die manier wordt invulling gegeven aan de verplichting tot het opstellen van zo'n visie die is vastgelegd in artikel 3.1, lid 3 Ow. Tot de invoering van de Omgevingswet heeft dit document de status van structuurvisie in de zin van artikel 2.3 Wro.

Inhoudelijk gezien bevat de NOVI een langetermijnvisie op de toekomstige ontwikkeling van de leefomgeving in Nederland. De intentie van het Rijk is om met de NOVI een perspectief te bieden om grote maatschappelijke opgaven aan te pakken. Bij die opgaven kan worden gedacht aan grote en complexe opgaven met betrekking tot klimaatverandering, energietransitie, circulaire economie, bereikbaarheid en woningbouw.

Een centraal aspect van de NOVI is de focus op een nieuwe aanpak van vraagstukken in de fysieke leefomgeving. Werken op basis van integraliteit met betrekking tot verschillende vraagstukken in plaats van sectorale aanpakken voor individuele vraagstukken vormt de kern van deze nieuwe aanpak.

Het streven naar integraliteit dat onderdeel is van de NOVI valt samen in vier verschillende prioriteiten waartussen een onderscheid wordt gemaakt in de NOVI, te weten:

- Ruimte voor klimaatadaptatie en energietransitie;
- Duurzaam economisch groeipotentieel;
- Sterke en gezonde steden en regio's;
- Toekomstbestendige ontwikkeling van het landelijk gebied.

Binnen de NOVI worden drie afwegingsprincipes gehanteerd om te komen tot weloverwogen beleidskeuzen. Die zouden moeten helpen bij het afwegen en prioriteiten van verschillende belangen en opgaven:

- 1. Combinaties van functies gaan voor enkelvoudige functies;
- 2. Kenmerken en identiteit van een gebied staan centraal;
- 3. Afwentelen wordt voorkomen.

Op basis van de vier verschillende prioriteiten en de drie afwegingsprincipes zijn 21 nationale belangen geformuleerd, waarmee het Rijk aangeeft waarvoor het verantwoordelijk is en waarop het resultaten wil boeken.

Relevante nationale belangen voor onderhavig initiatief zijn als volgt:

- Bevorderen van een duurzame ontwikkeling van Nederland als geheel en van alle onderdelen van de fysieke leefomgeving;
- Realiseren van een goede leefomgevingskwaliteit;
- Waarborgen en bevorderen van een gezonde en veilige fysieke leefomgeving;
- Zorgdragen voor een woningvoorraad die aansluit op de woonbehoeften.

Met het initiatief wordt ingespeeld op de geformuleerde nationale belangen. Bovendien geldt voor het plangebied dat er geen nationale belangen uit de NOVI in het geding zijn, mede gezien de kleinschaligheid en de aard van het initiatief.

#### **3.2.2 Besluit algemene regels ruimtelijke ordening (Barro)**

Op 30 december 2011 is het Besluit algemene regels ruimtelijke ordening (Barro) in werking getreden. Op 1 oktober 2012 zijn enkele wijzigingen daarvan in werking getreden.

Voor de nationale belangen die kaderstellend zijn voor besluiten van gemeenten zijn in het Barro regels opgenomen die direct het bestemmingsplan en daarmee gelijk te stellen besluiten betreffen. Zij strekken ertoe dat de nationale ruimtelijke afweging, die door het kabinet in samenspraak met de Tweede en Eerste Kamer der Staten-Generaal is gemaakt, bij besluitvorming over bestemmingsplannen wordt gerespecteerd.

Onderwerpen waarvoor het Rijk ruimte vraagt zijn de mainportontwikkeling van Rotterdam, bescherming van de waterveiligheid in het kustfundament en in en rond de grote rivieren, bescherming en behoud van de Waddenzee en enkele werelderfgoederen, zoals de Beemster, de Nieuwe Hollandse Waterlinie en de Stelling van Amsterdam en de uitoefening van defensietaken.

In oktober 2012 is het besluit aangevuld met de ruimtevraag voor de onderwerpen veiligheid op Rijksvaarwegen, toekomstige uitbreiding van infrastructuur, de elektriciteitsvoorziening, het Nationaal Natuurnetwerk, de veiligheid van primaire waterkeringen, reserveringsgebieden voor hoogwater langs de Maas en maximering van de verstedelijkingsruimte in het IJsselmeer.

Met de realisatie van de woningen op deze locatie worden geen van de genoemde belangen geschaad. Op en om de locatie is geen sprake van een gebiedsreservering. Het initiatief is daarom niet in strijd met de beleidsregels zoals deze zijn opgenomen in het Barro.

#### **3.2.3 Ladder voor duurzame verstedelijking**

In de SVIR is de "Ladder voor duurzame verstedelijking" geïntroduceerd. De ladder ondersteunt gemeenten en provincies in vraaggerichte programmering van hun grondgebied, het voorkomen van overprogrammering en de keuzes die daaruit volgen. De ladder is juridisch vastgelegd in het Besluit ruimtelijke ontwikkeling (Bro).

Sinds invoering van de ladder is er veel jurisprudentie ontstaan en is er veel over geschreven. De ladder werd als te ingewikkeld ervaren en zorgde voor veel onderzoekskosten. Per 1 juli 2017 is de regeling daarom gewijzigd. De drie treden uit de oorspronkelijke tekst worden losgelaten en vervangen door de volgende tekst: *"De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien".* 

De Afdeling is in een eerdere zaak van oordeel geweest dat een aantal van 11 toe te voegen woningen in de bebouwde kom, een ontwikkeling is die niet voorziet in een woningbouwlocatie of een andere stedelijke ontwikkeling als bedoeld in artikel 1.1.1, eerste lid, aanhef en onder i, van het Bro. Artikel 3.1.6, tweede lid, van het Bro is dan ook niet van toepassing (ABRvS 16 september 2015, ECLI: NL: RVS:2015:2921, r.o. 4.3).

Gelet hierop kan zeker geconcludeerd worden dat het realiseren van twee woningen in de bebouwde kom van Lottum evenmin een stedelijke ontwikkeling betreft als bedoeld in artikel 1.1.1, eerste lid Bro. Er hoeft dan ook niet aan de ladder getoetst te worden.

## <span id="page-12-0"></span>**3.3 Provinciaal beleid**

### **3.3.1 Provinciale Omgevingsvisie Limburg**

Met de komst en invoering van de Omgevingswet dient elke provincie haar eigen provinciale omgevingsvisie op te stellen. In de periode 7 september 2020 tot en met 18 oktober 2020 heeft de provincie Limburg een ontwerp provinciale omgevingsvisie ter inzage gelegd: de 'Provinciale omgevingsvisie Limburg'. Dit document is een lange termijnvisie, met als doelstelling invulling geven over hoe de provincie Limburg in de periode 2030- 2050 op een integrale en toekomstbestendige manier kan door ontwikkelen. De Provinciale Omgevingsvisie Limburg vervangt na vaststelling van deze Omgevingsvisie, het huidige 'Provinciaal Omgevingsplan Limburg' (POL2014).

De omgevingsvisie is dynamisch en flexibel, aangezien dit mogelijkheden biedt om het document te actualiseren met het oog op toekomstige veranderingen. In de Omgevingsvisie Limburg wordt de richting voor de periode 2021 tot 2030-2050 geschetst. De vaststelling van deze omgevingsvisie is beoogd medio 2021.

In de provinciale omgevingsvisie Limburg zijn een aantal hoofdopgaven te onderscheiden, namelijk:

#### **1. Een aantrekkelijke, sociale, gezonde en veilige leefomgeving;**

- *a. In stedelijk c.q. bebouwd gebied;* Zowel in de stedelijke centra als in de landelijke kernen liggen er diverse uitdagingen. In stedelijke centra heeft dit met name te maken met de versterking van de stedelijkheid, in de landelijke kernen met het behoud van de leefbaarheid. Limburg is rijk aan volkscultuur en tradities en heeft een rijk verenigingsleven. Hoewel sociale verbanden zoals verenigingen vroeger vanzelfsprekend waren, staan deze nu steeds meer onder druk. Er zijn daarnaast uitdagingen op het gebied van de verbetering en verduurzaming van de woningvoorraad, de toegankelijkheid, beschikbaarheid en bereikbaarheid van voorzieningen en het klimaatbestendig maken van de bebouwde omgeving. Ook kent het bebouwd gebied opgaven met betrekking tot de arbeidsmarkt en ruimte voor bedrijvigheid.
- *b. In landelijk gebied;* Limburg kent een uniek landschap en prachtige natuurgebieden. Dit is niet vanzelfsprekend. In het landelijk gebied ligt de nadruk op uitdagingen die te maken hebben met onder meer klimaatadaptatie, de transitie van de landbouw, de inpassing van energie en het zoeken van de balans tussen natuur(behoud), ruimtelijke kwaliteit en het mogelijk maken van ontwikkelingen. Daarnaast zijn schaalvergroting en leegstand van agrarische bebouwing, toeristisch-recreatief (mede)gebruik, biodiversiteit, stikstof en (grond)waterkwaliteit belangrijke thema's.
- **2. Een toekomstbestendige, innovatieve en duurzame economie; inclusief landbouwtransitie;** Tot 2020 groeit het aantal banen in Limburg. De welvaart en het gemiddelde opleidingsniveau nemen toe, maar niet voor iedereen. Hoewel de werkloosheid gelijk is aan het landelijk gemiddelde (peildatum 2019, 3e kwartaal), is de bruto participatiegraad in Limburg relatief laag. In sectoren als de bouw, horeca en toerisme, zorg en ICT wordt een krapte op de arbeidsmarkt ervaren. Demografische ontwikkelingen maken dat de beroepsbevolking slinkt en het aantal ouderen toeneemt. Een bijzonder punt van zorg is de groeiende maatschappelijke tweedeling die zich ook fysiek uit in de vorm van de ruimtelijke concentratie van kwetsbare groepen. Samen met het verhogen van de arbeidsparticipatiegraad en het aantrekken van internationale werknemers kunnen ontwikkelingen als digitalisering, robotisering en automatisering het tekort aan arbeidskrachten – onder meer als gevolg van demografische ontwikkelingen – tegengaan.
- **3. Klimaatadaptieve en energietransitie;** Klimaatverandering vergroot de kans op overstromingen en wateroverlast, hittegolven en hittestress en langdurige perioden van droogte. Dit brengt uitdagingen en veiligheidsoverwegingen, maar ook kansen met zich mee. Bijvoorbeeld het koppelen van thema's. Deze

klimaatontwikkelingen hebben invloed op onze voedselvoorziening, de leefbaarheid, gezondheid en de natuur. Ook verandert de komende jaren de energievoorziening in Nederland fors. Deze energietransitie zal ook een grote impact hebben op de woon- en leefomgeving in Limburg. Energiebesparing in industrie, landbouw, woningen en mobiliteit én het accommoderen van de ruimtevraag voor de opwekking van duurzame energie, zoals zonne- en windenergie, zijn hierbij uitdagingen met impact op de omgeving.

De Omgevingsvisie Limburg bestaat uit twee delen:

- Een thematisch deel waarin gedetailleerd wordt ingegaan op de provinciale ambities en opgaven voor de diverse thema's;
- Een gebiedsgericht deel waarin de thema's op hoofdlijnen verbonden worden op regionale schaal voor de drie regio's Noord-, Midden en Zuid-Limburg.

De POVI houdt vast aan een dynamisch en flexibel woonbeleid, de woonbehoeften van de Limburger zijn daarbij leidend. Verder liggen hierin ook mogelijkheden bij te dragen aan klimaat-, energie-, en duurzaamheidsdoelstellingen. Vanuit de wetgeving is de rol van de provincie op dit terrein beperkt. Daarom opereert de provincie, met betrekking tot dit thema, vanuit een agenderende, stimulerende, meesturende en verbindende rol. De POVI is hierbij een op hoofdlijnen richtinggevend kader. Aangezien de toekomst onderhevig zal zijn aan veranderingen, en elke specifieke regio voor een andere aanpak vraagt zijn meer gerichte uitwerkingen in provinciale, regionale en/of gemeentelijke programma's, agenda's en instrumenten noodzakelijk.

Op het gebied van wonen wordt er specifiek gekeken naar welke behoeften er zijn. De grootste opgave op korte- en middellange termijn zit in het toekomstgeschikt maken van de verouderde en niet-courante bestaande woningvoorraad. Uitgangspunten zijn dat deze woningen in eerste instantie levensloopbestendig dienen te worden gemaakt, en daarna ook verduurzaamd. Getalsmatig zijn er voldoende woningen, kwalitatief gezien zijn dit echter niet overal de juiste woningen en de juiste plannen. Met name in de middenhuur en sociale huur is er een steeds diverser wordende groep mensen aangewezen op nieuwe woon(zorg)concepten. Verder is er ook speciale aandacht voor de betaalbaarheid van woningen, aangezien kansen voor sommige doelgroepen afnemen door de stijgende prijzen. Een belangrijk instrument om de kwaliteit van het bebouwde gebied op orde te maken is de ladder voor duurzame verstedelijking. Hierdoor wordt de ruimte in bebouwd gebied optimaal benut. Uitgangspunt hierbij is dat leegstaand vastgoed wordt hergebruikt en herbestemd wordt. Wonen is in principe alleen toegestaan in daarvoor bestemde woongebieden, hierop kunnen – tijdelijke – uitzonderingen worden gemaakt in de vorm van een flexibele schil.

Woonkwaliteit is niet alleen afhankelijk van de woning zelf. Omstandigheden die hier ook op van toepassing zijn, zijn bijvoorbeeld sociaaleconomische omstandigheden, gezondheid, leefbaarheid, het voorzieningenniveau, de bereikbaarheid en een veilige omgeving. De aandacht ligt bij het ontwikkelen van gemengde wijken, die bij kunnen dragen aan een sterk sociaal weefsel en verkleinen op die manier kloven in de samenleving. Ook belangrijk zijn natuur- en klimatologische eigenschappen van een woongebied. Groen, schone lucht, het tegengaan van hittestress en voorzieningen om wateroverlast (zowel overstromingen als droogte) tegen te gaan dragen daarmee bij aan de omgevingskwaliteit.

Onderhavige ontwikkeling voorziet in het oprichten van twee levensloopbestendige woningen in de bebouwde kom van Lottum. De woningen zijn derhalve uitermate geschikt voor senioren. In de POVI is opgenomen dat speciale aandacht nodig is voor het toenemend aantal ouderen. Mede gelet op de regionale en gemeentelijke beleidskaders past het onderhavige initiatief binnen de ontwerp Provinciale Omgevingsvisie Limburg.

### **3.3.2 Provinciaal Omgevingsplan Limburg 2014**

Op 12 december 2014 hebben Gedeputeerde Staten het POL2014, met bijbehorend m.e.r., de omgevingsverordening Limburg 2014 en het Provinciaal verkeers- en vervoersprogramma vastgesteld. Allemaal als onderdeel van een integrale omgevingsvisie. Deze documenten zijn op 16 januari 2015 in werking getreden.

In het POL2014 komen alleen die zaken aan bod, die er op provinciaal niveau echt toe doen en die vragen om regionale oplossingen. Dat sluit aan bij de basisfilosofie en ook bij aanpak de van de rijksoverheid die zich beperkt tot een 13-tal nationale ruimtelijke belangen. Zo veel mogelijk ligt de verantwoordelijkheid bij gemeenten en andere partners die met hun lokale kennis prima maatwerk kunnen leveren.

In het POL2014 staan de fysieke kanten van het leef- en vestigingsklimaat centraal. Belangrijke uitdagingen zijn het faciliteren van innovatie, het aantrekkelijk houden van de regio voor jongeren en arbeidskrachten, het versnellen van de energietransitie, de fundamenteel veranderde opgaven op het gebied van wonen en voorzieningen, de leefbaarheid van kernen en buurten en het inspelen op de klimaatverandering.

De belangrijke principes in het Limburgs omgevingsbeleid zijn:

- 1. Kwaliteit staat centraal. Dat komt tot uiting in het koesteren van de gevarieerdheid van Limburg onder het motto 'meer stad, meer land', het bieden van ruimte voor verweving van functies, in kwaliteitsbewustzijn, en in dynamisch voorraadbeheer dat moet resulteren in een nieuwe vorm van groeien. Algemene principes voor duurzame verstedelijking sluiten hierop aan, zoals de ladder van duurzame verstedelijking en de prioriteit voor herbenutting van cultuurhistorische en beeldbepalende gebouwen.
- 2. Uitnodigen staat centraal. Dat gaat meer over de manier waarop we samen met onze partners dat voortreffelijke leef- en vestigingsklimaat willen realiseren. Met instrumenten op maat en ruimte om te experimenteren. De provincie wil hierbij selectief zijn: het POL richt zich alleen op die zaken die er op provinciaal niveau echt toe doen en vragen om regionale oplossingen.

De grote variatie in omgevingskwaliteiten is een kenmerk en sterk punt van Limburg. Om daaraan recht te doen, is in het POL2014 het provinciale grondgebied onderverdeeld in zeven soorten gebieden (tabel 1), elk met eigen herkenbare kernkwaliteiten. Voor elk gebied liggen er heel verschillende opgaven en ontwikkelingsmogelijkheden.

|                  | Zone                          | Essentie                                                                                                                                                                                                       |  |
|------------------|-------------------------------|----------------------------------------------------------------------------------------------------------------------------------------------------------------------------------------------------------------|--|
| Bebouwd gebied   | Stedelijk centrum             | De grotere binnensteden, gekenmerkt door een mix aan functies die<br>deze gebieden een vitaal, stedelijk karakter geeft. Deze gebieden zijn<br>cruciaal voor de aantrekkingskracht en uitstraling van Limburg. |  |
|                  | Overig<br>bebouwd<br>gebied   | Gemengde woon/werkgebieden met een duidelijke binding met het<br>omliggende landelijk gebied, met lokale of regionale voorzieningen.                                                                           |  |
|                  | Bedrijventerreinen            | Specifiek ingerichte gebieden voor grotere bedrijvigheid.                                                                                                                                                      |  |
| Landelijk gebied | Goudgroene<br>natuurzone      | Gebieden waar natuur en natuurontwikkeling het primaat hebben<br>vanwege de voorkomende waardevolle flora en fauna, vaak van (inter)<br>nationale betekenis.                                                   |  |
|                  | Zilvergroene<br>natuurzone    | Landbouwgebieden waar grote kansen liggen voor ontwikkeling van<br>natuurwaarden.                                                                                                                              |  |
|                  | Bronsgroene<br>landschapszone | Beekdalen en gebieden met steilere hellingen met een grote variatie<br>aan functies, in hoge mate bepalend voor het beeld van het Limburgs<br>landschap. Omvat ook het winterbed van de Maas.                  |  |
|                  | Buitengebied                  | Alle andere gronden in het landelijk gebied, vaak met een agrarisch<br>karakter. Met ruimte voor doorontwikkeling van agrarische bedrijven.                                                                    |  |

Tabel 1.Essenties van de zones

Afbeelding 9 Zonering POL2014

Het plangebied is gelegen in de zone 'Overig bebouwd gebied'. Dit betreffen gemengde woon- en werkgebieden met voorzieningen, deels met stedelijk karakter, deels met landelijk karakter. Beleidsmatig worden hier de volgende accenten gelegd:

- Transformatie regionale woningvoorraad;
- Bereikbaarheid;
- Balans voorzieningen en detailhandel;
- Stedelijk groen en water;
- Kwaliteit leefomgeving.

Voor wat betreft wonen streeft de provincie naar een voortreffelijk woon- en leefklimaat, waar mensen zich prettig voelen.

Kwantitatief ligt er een aanzienlijke opgave om ervoor te zorgen dat de woningmarkt aansluit bij de demografische ontwikkeling. De top in de woningbehoefte wordt naar verwachting in Midden- en Noord-Limburg bereikt rond 2028 respectievelijk 2030, terwijl de totale behoefte in Zuid-Limburg al daalt.

Noord-Limburg kenmerkt zich door een aantrekkelijk woon- en leefklimaat. Er dient een transformatie van de bestaande woningvoorraad plaats te vinden, aangezien er nauwelijks bevolkingsgroei meer is. Daarbij zal primair worden gekozen voor inbreiding, aanpassing en functieverandering en slechts beperkte uitbreiding in de nabijheid van kleine kernen, met als uitgangspunt bouwen voor eigen behoefte. De ambities, uitgangspunten en principes uit het POL2014 worden vastgelegd in regionale structuurvisies, waarin de verschillen tussen de regio's en regio specifieke uitwerkingen worden vormgegeven. Deze visies zijn stevig en niet-vrijblijvend, maar wel realistisch, zie hiervoor paragraaf 3.3.4.

De realisatie van twee nieuwe woningen past binnen de provinciale richtlijnen die zijn gesteld voor het overig bebouwd gebied. Het initiatief past binnen de beleidsregels zoals geschetst in het POL2014.

#### **3.3.3 Omgevingsverordening Limburg 2014**

Bij het POL2014 hoort de Omgevingsverordening Limburg. De juridische doorwerking van het omgevingsbeleid wordt in deze verordening geregeld. Naast bepalingen die voor iedereen gelden (gedragsregels), bevat de Omgevingsverordening ook een hoofdstuk "Ruimte", waarin instructieregels naar gemeenten zijn opgenomen. De te maken regionale bestuursafspraken worden in de Omgevingsverordening Limburg geborgd. De Omgevingsverordening Limburg 2014 is, net als het POL2014, op 12 december 2014 vastgesteld door Provinciale Staten en is per 16 januari 2015 in werking getreden.

Sindsdien hebben allerlei wijzigingen van de Omgevingsverordening Limburg 2014 plaatsgevonden. In het kader van dit initiatief is de meest recente geconsolideerde versie geraadpleegd van december 2019.

De volgende regels uit de Omgevingsverordening zijn in dit geval van toepassing:

- Regionale wateroverlast normering 1:100;
- Boringsvrije zone Venloschol.

#### *Regionale wateroverlast*

In de Omgevingsverordening is voor verschillende te onderscheiden gebieden een norm opgenomen waarin is aangegeven waarop de bergings- en afvoercapaciteit van de regionale wateren moeten zijn ingericht.

In de Bronsgroene landschapszone waar geen natuurbeek is gelegen (dit zijn overwegend beekdalen) is de norm (1:10) afgestemd op het meest geëigende en meest toegepaste grondgebruik, namelijk grasland. Voor de overige landbouwpercelen in het buitengebied geldt de referentienorm voor akkerbouw (1:25). Voor belangrijke glastuinbouwgebieden is de referentienorm voor hoogwaardige land- en tuinbouw (1:50) toegepast. Voor bebouwde kernen is meestal de referentienorm voor bebouwd gebied (1:100) vastgesteld. De norm is uitgedrukt als de maximale kans per jaar dat wateroverlast mag optreden. In veel gebieden is de daadwerkelijke kans op wateroverlast kleiner dan de norm aangeeft.

Het plangebied ligt in de bebouwde kom van Lottum. Voor het bebouwd gebied is de referentienorm voor wateroverlast vastgesteld op 1:100. Binnen het plangebied is de maximale kans op wateroverlast 1% per jaar. Dit wil zeggen dat in totaal 3,65 – 3,66 dagen per jaar wateroverlast kan optreden binnen het plangebied. Echter de kans op daadwerkelijke wateroverlast is kleiner dan de norm. Gesteld kan worden dat de kans op wateroverlast kleiner is dan 1% per jaar, zodoende kan een goed woon- en leefklimaat worden gegarandeerd.

#### *Venloschol*

Het is in het gebied Venloschol beneden 5 meter +NAP verboden:

- a. Een boorput te hebben;
- b. De grond te roeren;
- c. Een gesloten bodemenergiesysteem te hebben;
- d. Werken op of in de bodem uit te voeren of te doen uitvoeren waarbij ingrepen worden verricht of stoffen worden gebruikt die de beschermende werking van slecht doorlatende bodemlagen kunnen aantasten.

Betreffend perceel ligt op circa 19,7m +NAP. Dit betekent dat in het kader van de Venloschol in de praktijk de bodem tot een diepte van 12,7 meter geroerd kan worden. Dit is in dit geval echter niet aan de orde.

Aan het plangebied is de gebiedsaanduiding 'Milieuzone – grondwaterbeschermingsgebied Venloschol' toegekend om diepe boringen zonder de daarvoor noodzakelijke vergunning te voorkomen.

#### **3.3.4 Regionale Structuurvisie Wonen Noord-Limburg**

De gemeente Horst aan de Maas heeft samen met de gemeenten in Noord-Limburg (Beesel, Bergen, Gennep, Mook en Middelaar, Peel en Maas, Venray en Venlo en de provincie Limburg) afspraken gemaakt over de regionale woningmarkt. In 2016 resulteerde dit in de 'Regionale Structuurvisie wonen Noord-Limburg'. Ondertussen is op 22 september 2020 de geactualiseerde 'Regionale Woonvisie Noord-Limburg 2020 – 2024' vastgesteld. Op grond van artikel 2.1, lid 3 Wet ruimtelijke ordening (Wro) heeft de 'Regionale Woonvisie Noord-Limburg 2020 – 2024' de status van een intergemeentelijke structuurvisie. Hierdoor heeft het document een juridische status en een zelfbindend karakter.

Voor de gemeente Horst aan de Maas gold in het kader van de 'Regionale Structuurvisie wonen Noord-Limburg' een reductieopgave van 105 woningbouwplannen in de periode 2016-2020. Uit de recent vastgestelde Regionale Woonvisie Noord-Limburg 2020-2024 blijkt dat de gemeente Horst aan de Maas de gestelde opgave ruim heeft overtroffen. Een van de centrale opgave in de Regionale Woonvisie is de kwalitatieve mismatch tussen de (toekomstige) woningbehoefte en de bestaande woningvoorraad. Hierover staat aangegeven dat bij nieuwbouw bij voorkeur ingezet dient te worden op de realisatie van toekomstbestendige en flexibele woonsegmenten.

Hierbij dienen de huishoudprognose van E'til (Progneff) als referentieprognose ten aanzien van het aantal nog toe te voegen nieuwbouwwoningen. Echter, de kwalitatieve toets is leidend. Progneff wordt daardoor als basis gehanteerd, maar er is (indien kwalitatief wenselijk) ruimte om 'goede dingen' te blijven realiseren. Daarvoor gelden de volgende regionale uitgangspunten:

- Toevoegen van woningen in principe alleen in de kernen;
- Gekeken dient te worden naar koppelkansen;
- Toevoegen van woningen leidt niet tot het vergroten van de kwetsbare woningoverschot;
- Het type toe te voegen woning moet passen binnen de kwalitatieve behoefte;
- De regio streeft sociale en duurzame woonconcepten na;
- Er wordt gezocht naar aansluiting op de landelijk, regionale en lokale duurzaamheidsdoelen.

Aanvullend is daarnaast in de Regionale Woonvisie tevens opgenomen dat:

- Naast nieuwbouw dient er ook gekeken te worden naar de potentie van de bestaande voorraad en hoe deze zich verhoudt tot de veranderende (kwalitatieve) behoefte.
- Ook dient er aandacht te zijn voor de huisvesting van specifieke doelgroepen, zoals starters en ouderen. Ten aanzien van deze doelgroepen wordt vooral ingezet op het realiseren van geschikte woningen voor ouderen, daar op deze manier de doorstroming wordt bevorderd. Zo ontstaat er tevens ruimte voor de starter op de woningmarkt.
- Vraag en aanbod dienen in de regio beter met elkaar in evenwicht te zijn. De oplossing hiervoor ligt grotendeels binnen de bestaande woningvoorraad.
- Leefbaarheid in kleine kernen staat onder druk. Toevoegen van woningen (in kleine mate) kan helpen om de leefbaarheid te verbeteren, maar vooral om de doorstroming te bevorderen.

De beoogde ontwikkeling betreft het oprichten van twee levensloopbestendige woningen aan een reeds bestaand bebouwingslint in de kern van Lottum. De woningen zijn beoogd in de tuin van de Woning Ulsheggerweg 37. De woningen zijn gezien de grootte en ligging uitermate geschikt voor senioren. Gezien de aard van het initiatief en de vraag naar woningen binnen de dorpen sluit de nieuwe woning aan op de regionale uitgangspunten op basis van de Regionale Woonvisie Noord-Limburg 2020-2024.

## <span id="page-18-0"></span>**3.4 Gemeentelijk beleid**

#### **3.4.1 Structuurvisie Horst aan de Maas**

In het kader van de Wet ruimtelijke ordening (Wro) zijn gemeenten verplicht om, ten behoeve van een goede ruimtelijke ordening, een structuurvisie vast te stellen voor het gehele grondgebied van de gemeente. Een structuurvisie bevat de hoofdlijnen van de voorgenomen ontwikkeling van een gebied, evenals de hoofdlijnen van het door de gemeente te voeren beleid. De gemeente Horst aan de Maas heeft haar regie op de uitvoering van het ruimtelijk beleid vormgegeven in de Structuurvisie Horst aan de Maas. De structuurvisie is op 9 april 2013 vastgesteld. Een evaluatie van de structuurvisie is op 9 juli 2015 vastgesteld.

De structuurvisie biedt het kader voor de gemeente om uit spraken te doen over de wenselijkheid van (ruimtelijke) ontwikkelingen. Het gemeentelijke grondgebied is om die reden ingedeeld in diverse deelgebieden. Het plangebied is gelegen in deelgebied 6B 'Woondorpen'. Hier geldt voor solitaire woningbouw een meedenkende grondhouding. Bij een meedenkende grondhouding is sprake van een maatwerkbeoordeling, waarbij aspecten als onderscheidend vermogen en de locatie van belang zijn. Een initiatief kan pas rekenen op planologische medewerking op het moment dat een passende kwaliteitsverbetering gegarandeerd is.

De locatie is gelegen in de bebouwde kom van Lottum aan de Ulsheggerweg. De Ulsheggerweg betreft een bebouwingslint bestaande uit voornamelijk vrijstaande en half vrijstaande woningen. Het initiatief voor de nieuwe woningen past functioneel gezien dan ook goed binnen de omgeving, waar de woonfunctie overheerst.

Afbeelding 10. Gebiedsindeling gemeentelijke structuurvisie

In het kader van de evaluatie van de structuurvisie is een bijlage opgesteld waarin de voorwaarden voor het toevoegen van woningen in de gemeente Horst aan de Maas zijn opgenomen. In deze bijlage wordt een onderscheid gemaakt in vier manieren om woningen toe te voegen, te weten "nieuwe woningen", "splitsen van woningen", "herontwikkelen van behoudenswaardig vastgoed bij een reeds bestaande woning" en "herontwikkelen van al het andere behoudenswaardig vastgoed". Van de eerste categorie is in dit geval sprake. Om te stimuleren dat woningen eerst binnen de kern worden gerealiseerd is het noodzakelijk dat de gevraagde kwaliteitsbijdrage gunstiger is dan de kwaliteitsbijdrage in het buitengebied. Bij het toevoegen van een nieuwe woningen is de kwaliteitsbijdrage vastgesteld op € 40.000,-.

Door deze kwaliteitsbijdrage kan echter niet gestuurd worden op de gewenste samenstelling van de woningvoorraad. Daarom heeft de gemeente Horst aan de Maas de structuurvisie wat dat betreft herzien in september 2019. Indien voldaan wordt aan het Lokaal Afwegingskader en dus een woning wordt toegevoegd waaraan op basis van het gemeentelijk woonbeleid behoefte is, behoeft de kwaliteitsbijdrage van € 40.000,= niet voldaan te worden. Dit wordt bepaald middels een puntensysteem. Er zijn zowel ruimtelijke als volkshuisvestelijke criteria waarop punten gescoord kunnen worden. Indien een initiatief 8 of meer punten scoort binnen het Lokaal Afwegingskader dan is er sprake van een juiste woning op een juiste plek.

| Omschrijving                       | Mogelijke<br>score | Score<br>bouwplan | Motivatie                                                                                                                                                                                                                                                                                                                                                                                |  |
|------------------------------------|--------------------|-------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|--|
| Inbreiding                         | 2                  | 2                 | De locatie is gelegen in de bebouwde kom van Lottum<br>aan de Ulsheggerweg. Aan de Ulsheggerweg is<br>sprake van een bestaand bebouwingslint bestaande<br>uit voornamelijk woningen.<br>De nieuwe woningen<br>zorgen voor een verdere verdichting van de woonwijk.<br>Gesteld kan worden dat met het oprichten van de<br>nieuwe woningen<br>op deze locatie sprake is van<br>inbreiding. |  |
| Hergebruik<br>bestaand<br>vastgoed | 3                  | 0                 | Niet van toepassing.                                                                                                                                                                                                                                                                                                                                                                     |  |
| Hergebruik<br>monumentaal vastgoed | 8                  | 0                 | Niet van toepassing.                                                                                                                                                                                                                                                                                                                                                                     |  |
| Herontwikkelingslocatie            | 4                  | 0                 | Niet van toepassing.                                                                                                                                                                                                                                                                                                                                                                     |  |
| Levensloopbestendige<br>woning     | 2                  | 2                 | De woningen worden levensloopbestendig ingericht,<br>de woningen zullen dan ook ideaal zijn voor bewoning<br>door ouderen. Dit is verankerd in de regels door de<br>aanduiding<br>'specifieke<br>vorm<br>van<br>wonen<br>–<br>levensloopbestendige woning'.                                                                                                                              |  |
| Huurwoning kleine kern             | 5                  | 0                 | Niet van toepassing.                                                                                                                                                                                                                                                                                                                                                                     |  |
| Huurwoning groeikern               | 2                  | 0                 | Niet van toepassing.                                                                                                                                                                                                                                                                                                                                                                     |  |
| Kleine huisvesting                 | 2                  | 2                 | De<br>woningen<br>zullen<br>per<br>woning<br>een<br>gebruiksoppervlakte beslaan van maximaal 120 m2<br>, dit<br>is mede verankerd in de regels.                                                                                                                                                                                                                                          |  |
| Flexibel                           | 1                  | 0                 | Niet van toepassing.                                                                                                                                                                                                                                                                                                                                                                     |  |
| Gevarieerde<br>wijkopbouw          | 2                  | 0                 | Niet van toepassing.                                                                                                                                                                                                                                                                                                                                                                     |  |
| Duurzaamheid                       | 2                  | 2                 | De woningen worden duurzaam en zeer energiezuinig<br>uitgevoerd.                                                                                                                                                                                                                                                                                                                         |  |
| Totaal punten                      |                    | 8                 |                                                                                                                                                                                                                                                                                                                                                                                          |  |

Tabel 2.Lokaal Afwegingskader

Aan de hand van deze motivatie is aangetoond dat het initiatief 8 punten behaald heeft. Een afdracht in het kader van de structuurvisie is in dit geval niet aan de orde.

#### **3.4.2 Masterplan Wonen Horst aan de Maas**

Het Masterplan Wonen 2021-2025 is op 20 april 2021 vastgesteld door de raad. In het Masterplan geeft de gemeente Horst aan de maas de ambities voor de komende jaren. De ambities zoals genoemd in het Masterplan Wonen betreffen de volgende:

- *1. 1.000 nieuwe woningen tussen nu en 2025*
De woningmarkt in gemeente Horst aan de Maas staat onder druk: de vraag naar woningen is vele malen groter dan het aanbod. En die druk neemt de komende jaren verder toe. De gemeente Horst aan de Maas telde in 2020 ruim 18.000 huishoudens; de komende tien jaar komen daar naar verwachting 1.200 tot 1.400 huishoudens bij. Om de balans op de woningmarkt te herstellen voor nu en de nabije toekomst, ligt er een stevige ambitie: 1000 woningen tussen nu en 2025.

- 2. *Transformatie van de bestaande woningvoorraad*
Niet elke woning sluit op termijn nog aan op de wensen van de inwoners binnen de gemeente. De gemeente ziet echter wel kansen om bestaande woningen te verbeteren, zodat deze aansluiten bij de woonwensen van nu en de toekomst. De gemeente stuurt daarbij op twee soorten kwaliteitsverbetering: verduurzaming enerzijds, het zorggeschikt(er) maken van woningen anderzijds. Hiermee ervaren inwoners overigens ook meer comfort en woningverbetering leidt in veel gevallen tot een hogere woningwaarde en lagere woonlasten.

- *3. Een inclusieve woningmarkt*
In Horst aan de Maas is iedereen welkom. Ook kwetsbare doelgroepen en nieuwe inwoners kunnen rekenen op een passende woning. De huisvestingsopgaven voor statushouders, mensen met een psychische beperking en woonwagenbewoners zijn in het masterplan opgenomen.

De ambitie om in vijf jaar tijd 1.000 nieuwe woningen te vergunnen, vraagt om een aanpak die pragmatisch en voortvarend is en waarbij de gemeente altijd in dialoog is met inwoners en samenwerkingspartners. De ambitie voor het toevoegen van 1.000 woningen is vertaald naar de volgende speerpunten:

- Kaders als basis voor mogelijkheden. Nieuwbouwplannen worden getoetst aan de hand van een afwegingskader. Plannen die passen bij de ambitie, die voorzien in een behoefte en voldoen aan kwaliteitseisen, kunnen rekenen op de medewerking van de gemeente Horst aan de Maas.
- Zicht op de (veranderende) vraag en voortgang. Met elk nieuw plan en elk nieuw initiatief op het gebied van wonen, is de gemeente een stap dichter bij haar ambitie. Elk jaar maakt de gemeente de balans op van vorderingen en toets of de gemeente nog op koers ligt. De gemeente brengt in kaart hoeveel woningen zijn vergund en welke woningtypen zijn gerealiseerd.
- Maatwerk per kern. Bij elk initiatief gaat de gemeente samen met ontwikkelaars in gesprek met inwoners over het gewenste woningbouwprogramma. Dit gaat verder dan het peilen van de interesse in de nieuw te ontwikkelen woningen. De gemeente en ontwikkelaar brengen ook de mogelijkheden van doorstroming in kaart.
- Samenwerken met ontwikkelaars op basis van vertrouwen. Dit Masterplan geeft richting aan een woningbouwopgave. Voor de daadwerkelijke uitvoering van de woningbouwopgave staan andere partijen aan de lat: particulieren en vooral ontwikkelaars en woningbouwcorporaties. De gemeente is ervan overtuigd dat de mooiste initiatieven ontstaan als ontwikkelaars de ruimte krijgen.
- Minder regels, snelle doorloop van processen. Zorgvuldigheid en snelheid/voortgang kunnen prima naast elkaar bestaan. De gemeente vermindert de regeldruk waar mogelijk, organiseert parallelle processen en houdt initiatiefnemers aangehaakt.
- Participatie & communicatie. Ontwikkelaars en gemeente betrekken inwoners van een kern en/of omwonenden van een initiatief in alle fasen van de projectontwikkeling: van het ophalen van woonwensen tot het voorleggen van een schetsontwerp.

De gemeente Horst aan de Maas heeft de ambitie om tussen nu en 2025 1.000 woningen toe te voegen aan de bestaande voorraad. De nieuwbouwopgave voorziet in de vraag naar woningen voor sociale huur (30%), vrije sector huurwoningen (30%) en koopwoningen (40%). Bij de koopwoningen wordt voornamelijk gericht op betaalbare (starters) woningen en nultredenwoningen (zoals grondgebonden woningen met badkamer en slaapkamer op de begane grond).

Met onderhavig initiatief wordt worden twee nieuwe levensloopbestendige woning opgericht, zijnde een nultredenwoningen. In het Masterplan Wonen is opgenomen dat gebouwd dient te worden naar behoefte en dat binnen de gemeente behoefte is aan nultredenwoningen woningen. Het initiatief tot het oprichten van twee levensloopbestendige woningen past derhalve binnen het Masterplan Wonen van de gemeente Horst aan de Maas.

## <span id="page-21-0"></span>**3.5 Conclusie**

Beleidsmatig zijn er, met uitzondering van het vigerende bestemmingsplan, geen belemmeringen voor de realisatie van de nieuwe woningen. Het oprichten van twee levensloopbestendige woningen is geen stedelijke ontwikkeling op basis van ladder voor duurzame verstedelijking. De woningen worden opgericht in de bebouwde kom van Lottum en sluiten aan bij de functionele en ruimtelijke karakteristiek van de omgeving. Met het initiatief wordt invulling gegeven aan de concrete behoefte van maar geschikte woningen voor ouderen (een levensloopbestendige woning). Op basis van de structuurvisie is sprake van de juiste woning op de juiste plek, daarom is een kwaliteitsverbetering c.q. bijdrage niet benodigd.

## <span id="page-22-0"></span>**4. PLANBESCHRIJVING**

Initiatiefnemer wenst twee nieuwe woningen op te richten aan de Ulsheggerweg ongenummerd in Lottum. De locatie betreft in de huidige situatie de tuin behorende bij de woning Ulsheggerweg 37. Ten oosten van de huidige woning wil initiatiefnemer twee levensloopbestendige woningen realiseren.

## <span id="page-22-1"></span>**4.1 Uitgangspunten en doelstellingen van het plan**

Bij de opstelling van dit bestemmingsplan zijn de volgende uitgangspunten leidend geweest:

- Het bestemmingsplan dient een adequate en duidelijke regeling te bevatten voor de realisatie van twee nieuwe levensloopbestendige woningen binnen het plangebied;
- Er mogen uitsluitend twee levensloopbestendige woningen worden gerealiseerd;
- Beide woningen hebben een gebruiksoppervlakte van maximaal 120 m2 ;
- De voorzijde van het bouwvlak voor de nieuwe woningen liggen dan in lijn tussen de woningen Ulsheggerweg 31-33 en 37. De achterzijde van het bouwvlak zal in dezelfde lijn liggen als de naastgelegen woningen Ulsheggerweg 31-33;
- Qua goot- en bouwhoogte wordt aangesloten bij de goot- en bouwhoogte van naastgelegen woningen Ulsheggerweg 31-33;
- Ten behoeve van de uniformiteit van bestemmingsplannen binnen de gemeente Horst aan de Maas dient het onderhavige bestemmingsplan qua systematiek aan te sluiten bij het bestemmingsplan "Maaskernen" zoals dat thans voor de kern van Lottum geldt;
- Aan het plangebied dient de gebiedsaanduiding 'Milieuzone grondwaterbeschermingsgebied Venloschol' te worden toegekend ter bescherming van de het grondwaterbeschermingsgebied Venloschol;
- De reeds aanwezige dubbelbestemming 'Waarde Archeologie 3' blijft gehandhaafd.

De doelstelling van dit bestemmingsplan is gericht op het planologisch mogelijk maken voor het oprichten van twee levensloopbestendige woningen, ten oosten van de woning Ulsheggerweg 37.

De uitgangspunten hebben geleid tot een bestemmingsplan waarin een bouwvlak aan het plangebied is toegekend met de aanduiding 'twee-aaneen' en de maatvoering 'maximum aantal wooneenheden: 2' zodat de bouw van twee halfvrijstaande woningen mogelijk wordt gemaakt. Voor het bouwvlak van de nieuwe woningen is de bestaande gevellijn van de oostelijk gelegen woningen (Ulsheggerweg 31-33) doorgetrokken. Er mogen uitsluitend twee levensloopbestendige woningen met beide een gebruiksoppervlakte van 120 m² worden gerealiseerd, daarom is de aanduiding 'specifieke vorm van wonen - levensloopbestendig' toegekend. Het maximale gebruiksoppervlakte is mede verankerd in de planregels. Het plangebied is daarnaast voorzien van de dubbelbestemming 'Waarde – Archeologie 3' en de gebiedsaanduiding 'milieuzone grondwaterbeschermingsgebied'.

### <span id="page-22-2"></span>**4.2 Stedenbouwkundige / ruimtelijke aspecten**

De locatie is gelegen in de bebouwde kom van de kern Lottum, aan de Ulsheggerweg. Rondom het plangebied overheerst de woonfunctie en de woningen bestaan voornamelijk uit vrijstaande en halfvrijstaande woningen. Het initiatief past dan ook functioneel gezien goed bij de omgeving.

Bouwtekeningen voor de nieuwe woningen zijn nog niet aanwezig. Middels onderhavig bestemmingsplan wordt dan ook niet een specifieke woning geregeld, maar wordt een bouwrecht aan de locatie toegekend. Het bouwrecht kan worden ingevuld met twee halfvrijstaande woningen, zolang deze voldoen aan de bepalingen uit de planregels.

Over de architectonische uitstraling van de nieuwe woningen is momenteel dan ook nog niets bekend. Om een goede welstandelijke inpassing te garanderen wordt in het kader van de uiteindelijke omgevingsvergunningaanvraag het bouwplan getoetst door de commissie ruimtelijke kwaliteit zodat de op te richten woningen qua vorm, geleding als gevel(uitstraling) passen in het heersende straatbeeld en de woningen ook kwalitatief passen in de omgeving.

Afbeelding 11 beoogd bouwvlak (blauw)

Ten aanzien van het stedenbouwkundige en ruimtelijke aspect kan worden geconcludeerd dat er geen sprake is van verslechtering van het stedenbouwkundige karakter maar juist een versterking van het reeds bestaande bebouwingslint. Vanuit stedenbouwkundig en ruimtelijk oogpunt is het bouwplan passend.

## <span id="page-24-0"></span>**5. SECTORALE ASPECTEN**

## <span id="page-24-1"></span>**5.1 Inleiding**

Voordat de woningen binnen het plangebied kunnen worden gerealiseerd dient rekening gehouden te worden met (milieu-)aspecten vanuit de omgeving en op de omgeving. Het onderzoek naar de milieuaspecten bodem, geluid, lucht, externe veiligheid en milieuzonering voor het plangebied wordt in de navolgende paragrafen beschreven. Eveneens is gekeken naar de gevolgen van het initiatief voor de aspecten archeologie, leidingen en infrastructuur, natuur, flora en fauna, waterhuishouding en verkeer. De hieruit voortkomende bevindingen worden in onderstaande paragrafen toegelicht.

## <span id="page-24-2"></span>**5.2 Milieuaspecten**

### **5.2.1 Bodem- en grondwaterkwaliteit**

Uitgangspunt van een goede ruimtelijke ordening is dat de bodemkwaliteit geschikt is voor de beoogde bestemming en de daarin toegestane gebruiksvormen. Dit betekent dat het aspect bodemkwaliteit voor vrijwel alle ruimtelijke plannen relevant is en daarom onderzocht, beoordeeld en beschreven moet worden.

Het plangebied is reeds voorzien van een woonbestemming, met het toekennen van een bouwvlak ter plaatse is geen sprake van een bestemmingswijziging. Derhalve is een onderzoek naar de bodemkwaliteit niet noodzakelijk.

Het aspect bodem vormt dan ook geen belemmering voor onderhavig initiatief.

### **5.2.2 Geluid**

Een nieuwe ruimtelijke ontwikkeling, waarbij sprake is van de realisatie van een geluidsgevoelig object dient te worden getoetst aan de Wet geluidhinder. Per 1 januari 2007 is de Wijzigingswet Wet geluidhinder (modernisering instrumentarium geluidbeleid, eerste fase) in werking getreden. In deze wet wordt aangegeven hoe voor een gebied waar een ruimtelijke ontwikkeling plaatsvindt, dient te worden omgegaan met geluidhinder als gevolg van wegverkeer en spoorwegen.

In de Wet geluidhinder (Wgh) is bepaald dat elke weg een geluidszone heeft (zie onderstaande tabel), met uitzondering van woonerven en wegen waar een maximumsnelheid van 30 km/u voor geldt. Bij een ruimtelijke ontwikkeling waarbij sprake is van de ontwikkeling van geluidsgevoelige objecten binnen een geluidszone, dient een onderzoek te worden uitgevoerd naar de geluidsbelasting op deze gebouwen of terreinen.

| Aantal rijstroken | Breedte van de geluidszone (in meters) |           |  |
|-------------------|----------------------------------------|-----------|--|
|                   | Buitenstedelijk                        | Stedelijk |  |
| 5 of meer         | 600                                    | 350       |  |
| 3 of 4            | 400                                    | 350       |  |
| 1 of 2            | 250                                    | 200       |  |

Woningen betreffen geluidsgevoelige objecten. Dit houdt in dat er moet worden aangetoond dat (weg)verkeerslawaai ter plaatse geen negatieve effecten teweegbrengt voor de toekomstige bewoners van de woningen. In feite mogen nieuwe woningen niet worden gerealiseerd, wanneer er een geluidbelasting van wegverkeer optreedt van 48 dB of hoger, tenzij ontheffing is verleend door het College van burgemeester en wethouders (mogelijk tot maximaal 63 dB). Hiervoor dient tegelijkertijd met de bestemmingsplanprocedure een hogere waarden procedure op grond van de Wgh te worden gevoerd. Als een nog hogere geluidbelasting wordt ondervonden is woningbouw alleen mogelijk als de woningen worden uitgevoerd met een dove gevel op de gevel(s) waar de geluidbelasting meer bedraagt dan 63 dB.

Om de geluidbelasting op de gevels van de nieuwe woningen te bepalen is op voorhand een akoestisch onderzoek1 uitgevoerd.

Uit het onderzoek blijkt dat voor alle omliggende zoneplichtige wegen voldaan wordt aan de voorkeursgrenswaarde. Geconcludeerd wordt dat een goed woon- en leefklimaat in het kader van wegverkeerslawaai ter plaatse van de nieuwe woningen gewaarborgd is.

#### **5.2.3 Luchtkwaliteit**

#### *Effect op luchtkwaliteit*

Op basis van de Wet luchtkwaliteit, als onderdeel van de Wet milieubeheer, gelden kwaliteitseisen voor de luchtkwaliteit. Deze kwaliteitseisen zijn door middel van grenswaarden voor de diverse luchtverontreinigingscomponenten vastgelegd. Deze grenswaarden gelden overal in de buitenlucht. Er wordt onderscheid gemaakt tussen projecten die 'Niet in betekende mate' (NIBM) en 'In betekende mate' (IBM) bijdragen. Projecten die NIBM bijdragen aan de luchtkwaliteit kunnen zonder verdere toetsing aan de grenswaarden uitgevoerd worden.

Als een project ervoor zorgt dat de concentratie PM10 of NO2 met meer dan 3% van de grenswaarde verhoogd (oftewel meer dan 1,20 µg/m³ bijdraagt) draagt het project IBM bij aan de luchtkwaliteit en dient een luchtkwaliteitsonderzoek uitgevoerd te worden om de precieze effecten op de luchtkwaliteit in beeld te brengen.

Woningbouw draagt pas IBM bij aan de luchtkwaliteit als er meer dan 1.500 woningen gebouwd worden. Met onderhavig plan worden slechts twee woningen gerealiseerd. Met het plan wordt derhalve ruimschoots onder het 3% criterium gebleven. Het realiseren van de woningen draagt NIBM bij aan de luchtkwaliteit.

#### *Achtergrondwaarden*

Rondom het plangebied bevinden zich diverse wegen als emissiebronnen van luchtverontreinigende stoffen (uitlaatgassen van verkeer). Deze bronnen zijn opgenomen in de achtergrondconcentraties, zoals die door het RIVM jaarlijks in kaart worden gebracht. Normaal gesproken zijn er in het oosten en zuiden van Nederland geen knelpunten op het gebied van de luchtkwaliteit met betrekking tot fijn stof en stikstofdioxide te verwachten. De grootschalige concentratiekaart Nederland (GCN) geeft per km-vak de huidige achtergrondconcentraties weer.

Volgens de kaarten van het RIVM bedraagt momenteel de concentratie fijn stof (PM2,5) ter plaatse 8,5 µg/m³, de concentratie fijn stof (PM10) 14,7 µg/m³ en de concentratie stikstofdioxide (NO2) 11,3 µg/m³. In de Wet milieubeheer is de jaargemiddelde grenswaarde voor PM2,5 25 µg/m³, terwijl de jaargemiddelde grenswaarde voor PM10 40 µg/m³ bedraagt. Voor NO2 bedraagt de jaargemiddelde grenswaarde eveneens 40 µg/m³.

Volgens de kaarten van het RIVM is de luchtkwaliteit ter plaatse voldoende voor het realiseren van de woningen.

#### **5.2.4 Geur**

Geur kan hinder veroorzaken in de leefomgeving. Wanneer deze hinder inderdaad ondervonden wordt, kan dit zelfs invloed hebben op de gezondheid. Geurhinder dient daarom zoveel mogelijk beperkt te worden door regels te stellen aan de uitstoot van geuremissies en bepaalde afstanden aan te houden ten opzichte van

<sup>1</sup> Akoestisch onderzoek wegverkeerslawaai, HMB Groep (d.d. 25 juni 2021, kenmerk: 21267401N)

geurgevoelige objecten. De Wet geurhinder en veehouderij (Wgv) kent bescherming toe aan geurgevoelige objecten. Hierbij gaat het in het algemeen om gebied bestemd voor wonen en verblijf. De nieuwe woningen betreffen derhalve geurgevoelig objecten.

Op 30 juni 2020 heeft de gemeenteraad van Horst aan de Maas de Verordening geurhinder en veehouderij gemeente Horst aan de Maas vastgesteld.

In de gemeentelijke geurverordening is vastgelegd welke normstelling er geldt voor de voorgrondbelasting en bij welke achtergrondbelasting nog sprake is van een aanvaardbaar woon- en leefklimaat. In de verordening is bepaald dat voor woongebieden, waarbinnen het plangebied valt, een maximale waarde geldt voor de geurbelasting van een veehouderij ten aanzien van een geurgevoelig object van 3,0 Ou/m3 (voorgrondbelasting) en 10,0 Ou/m3 (achtergrondbelasting).

#### *Individuele geurbelasting*

De woningen zouden geurhinder kunnen ondervinden van omliggende veehouderijen. In de directe omgeving (500 meter van het plangebied) zijn echter geen veehouderijen gelegen. Geconcludeerd kan worden door de grote afstanden tot veehouderijen dat ter plaatse geen sprake kan zijn van geuroverlast.

#### *Cumulatieve geurbelasting*

Middels het programma "V-stacks gebied" is berekend wat de cumulatieve geurbelasting ter plaatse is om te kunnen beoordelen of er sprake is van een aanvaardbaar woon- en leefklimaat. Alle veehouderijen in een straal van 2 kilometer rond het plangebied én beschikken over diersoorten waarvoor een geuremissienorm is vastgesteld zijn in de berekening opgenomen.

In onderstaande tabel zijn de rekenresultaten van de berekening van de achtergrondbelasting weergegeven.

| Nummer     | X-coördinaat | Y-coördinaat | Berekende waarde |
|------------|--------------|--------------|------------------|
| Hoek 1     | 208655       | 386348       | 1,3              |
| Hoek 2     | 208673       | 386338       | 1,3              |
| Hoek 3     | 208661       | 386314       | 1,2              |
| Hoek 4     | 208645       | 386329       | 1,3              |
| Middelpunt | 208658       | 386331       | 1,3              |

Tabel 3. Rekenresultaten achtergrondbelasting

De cumulatieve geurbelasting binnen het plangebied varieert tussen 1,2 en 1,3 OU/m3 . Op basis van de gemeentelijke geurverordening is ter plaatse een maximale cumulatieve geurbelasting toegestaan van 10,0 OU/m3 . Er wordt daarmee aan de norm voldaan, waardoor gesteld kan worden dat de betreffende veehouderijen geen nadelige effecten hebben op het woon- en leefklimaat ter plaatse van het plangebied voor wat betreft achtergrondbelasting.

### **5.2.5 Bedrijven en milieuzoneringen**

Milieuzonering is het aanbrengen van een noodzakelijke ruimtelijke scheiding tussen milieubelastende en milieugevoelige functies ter bescherming of vergroting van de kwaliteit van de leefomgeving. Als hulpmiddel voor de inpassing van bedrijvigheid in haar fysieke omgeving of van gevoelige functies nabij bedrijven, heeft de Vereniging van Nederlandse Gemeenten (VNG), in samenwerking met de Ministeries van Volkshuisvesting, Ruimtelijke Ordening en Milieubeheer en Economische zaken, in 2009 een indicatieve bedrijvenlijst opgesteld.

Om een milieuzonering in een concrete situatie te kunnen uitwerken bevat de VNG publicatie bouwstenen. De drie belangrijkste bouwstenen zijn:

1. De richtafstandenlijst;

- 2. Twee omgevingstypen;
- 3. Een lijst van toelaatbare activiteiten in gemengd gebied met het oog op functiemenging.

De belangrijkste bouwstenen voor milieuzonering zijn de twee richtafstandenlijsten die zijn opgenomen in bijlage 1 van de VNG publicatie. Dit zijn afstanden ten opzichte van een rustige woonwijk (of een vergelijkbaar omgevingstype). In de bijlagen wordt onderscheid gemaakt naar richtafstanden voor de ruimtelijke relevante milieuaspecten geur, stof, geluid en gevaar. De grootste van deze vier richtafstanden is bepalend voor de indeling van een activiteit in een milieucategorie.

Om tot een optimale invulling van de ruimte te komen worden diverse omgevingstypen onderscheiden. Het achterliggende idee is dat de gevoeligheid van een gebied mede afhankelijk is van het omgevingstype. De gevoeligheid van een gebied kan daarom aanleiding zijn om af te wijken van de standaardafstanden in de bedrijvenlijst die uitgaan van de ligging in een rustige woonwijk. Afhankelijk van het type gebied kan een correctie worden toegepast op de afstanden die zijn genoemd in de standaardlijst en wel per hinderaspect (geluid, stof, stank en dergelijke) dat in de lijst is genoemd.

Het plangebied is te typeren met het omgevingstype 'rustige woonwijk'. In de omgeving bevinden zich immers uitsluitend woningen.

Met onderhavig bestemmingsplan worden nieuwe woningen opgericht. Woningen betreffen een functie welke geen milieuhinder veroorzaken voor de omgeving. Wel kunnen de nieuwe woningen milieuhinder ondervinden van functies gelegen in de omgeving. Ter plaatse van het plangebied dient daarom aangetoond te worden dat er sprake is van een aanvaardbaar woon- en leefklimaat ten gevolge van omliggende milieubelastende functies.

De milieuruimte van de milieubelastende functies in de omgeving is geïnventariseerd aan de hand van de toegestane milieucategorie en de grootste bijbehorende richtafstand voor geur, stof, geluid en gevaar.

| Bedrijf           | Adres                | SBI<br>2008 |        | Aan te houden<br>afstanden | Afstand tot<br>plangebied |
|-------------------|----------------------|-------------|--------|----------------------------|---------------------------|
| Autogarage        | Ulsheggerweg 12      | 451,452,    | Geur   | 10 meter                   | 70 meter                  |
|                   |                      | 454         | Stof   | 0 meter                    |                           |
|                   |                      |             | Geluid | 30 meter                   |                           |
|                   |                      |             | Gevaar | 10 meter                   |                           |
| Kwekerij          | Vanenakkerweg 3      | 011,012,    |        | Grootste richtafstand: 30  | 100 meter                 |
|                   | Broekhuizerdijk 29   | 012         | meter  |                            | 155 meter                 |
|                   | Broekhuizerdijk 3    |             |        |                            | 170 meter                 |
|                   | Stokterweg 9         |             |        |                            | 170 meter                 |
| Basisschool       | Horsterdijk 2        | 852,        | Geur   | 0 meter                    | 120 meter                 |
|                   |                      | 8531        | Stof   | 0 meter                    |                           |
|                   |                      |             | Geluid | 30 meter                   |                           |
|                   |                      |             | Gevaar | 0 meter                    |                           |
| Verzorgingstehuis | Horsterdijk 2 t/m 12 | 871         | Geur   | 10 meter                   | 170 meter                 |
|                   |                      |             | Stof   | 0 meter                    |                           |
|                   |                      |             | Geluid | 30 meter                   |                           |
|                   |                      |             | Gevaar | 0 meter                    |                           |
| Gemeenschapshuis  | Horsterdijk 1        | 94991       | Geur   | 0 meter                    | 190 meter                 |
|                   |                      |             | Stof   | 0 meter                    |                           |

Tabel 4. Bedrijven in de omgeving van het plangebied

| Geluid | 30 meter |
|--------|----------|
| Gevaar | 0 meter  |

Aan alle richtafstanden wordt ruimschoots voldaan. Omliggende bedrijvigheid heeft zodoende geen negatieve consequenties op het woon- en leefklimaat in de op te richten woningen.

### **5.2.6 Externe veiligheid**

Bij ruimtelijke ontwikkelingen moet rekening gehouden te worden met het aspect externe veiligheid. Het beleid voor externe veiligheid is gericht op het beperken en beheersen van risico's voor de omgeving vanwege handelingen met gevaarlijke stoffen. De handelingen kunnen zowel betrekking hebben op het gebruik, de opslag en de productie, als op het transport van gevaarlijke stoffen.

Omdat de gevolgen van een ongeluk met gevaarlijke stoffen groot kunnen zijn, zijn de aanvaardbare risico's vastgelegd in diverse besluiten. De belangrijkste zijn:

- Besluit externe veiligheid inrichtingen (Bevi);
- Besluit externe veiligheid buisleidingen (Bevb);
- Besluit externe veiligheid transportroutes (Bevt).

Binnen de beleidskaders voor deze drie typen risicobronnen staan altijd twee kernbegrippen centraal: het plaatsgebonden risico en het groepsrisico. Hoewel beide begrippen onderlinge samenhang vertonen zijn er belangrijke verschillen. Hieronder worden beide begrippen verder uitgewerkt.

#### *Plaatsgebonden risico (PR)*

Het plaatsgebonden risico geeft de kans, op een bepaalde plaats, om te overlijden ten gevolge van een ongeval bij een risicovolle activiteit. Het PR kan op de kaart van het gebied worden weergegeven met zogeheten risicocontouren: lijnen die punten verbinden met eenzelfde PR. Binnen de 10-6 contour (welke als wettelijke harde norm fungeert) mogen geen kwetsbare objecten geprojecteerd worden. Voor beperkt kwetsbare objecten geldt de 10-6 contour niet als grenswaarde, maar als een richtwaarde.

#### *Groepsrisico (GR)*

Het groepsrisico is een maat voor de kans dat bij een ongeval een groep slachtoffers valt met een bepaalde omvang (10 personen of meer). Het GR is daarmee een maat voor de maatschappelijke ontwrichting. Het GR wordt bepaald binnen het invloedsgebied van een risicovolle activiteit. Voor het groepsrisico geldt een verantwoordingsplicht. Dit houdt in dat iedere wijziging met betrekking tot planologische keuzes moet worden onderbouwd én verwantwoord door het bevoegd gezag.

#### *Verantwoordingsplicht groepsrisico*

Met het invullen van de verantwoordingsplicht wordt antwoord gegeven op de vraag in hoeverre externe veiligheidsrisico's in het plangebied worden geaccepteerd en welke maatregelen getroffen zijn om het risico zoveel mogelijk te beperken. Het invullen van de verantwoordingsplicht is een taak van het bevoegd gezag (veelal bij de gemeente). Door de verantwoordingsplicht worden gemeenten gedwongen het externe veiligheidsaspect mee te laten wegen bij het maken van ruimtelijke keuzes. Deze verantwoording is kwalitatief en bevat verschillende onderdelen die aan bod kunnen of moeten komen. Ook bestaat er een adviesplicht voor de regionale brandweer. In de Handreiking verantwoordingsplicht groepsrisico zijn de onderdelen van de verantwoording nader uitgewerkt en toegelicht.

| Bron                 | Wanneer groepsrisicoverantwoording?                                       |
|----------------------|---------------------------------------------------------------------------|
| Inrichtingen (Bevi)  | Altijd wanneer binnen invloedsgebied een ruimtelijk besluit wordt genomen |
| Buisleidingen (Bevb) | Altijd wanneer binnen invloedsgebied een ruimtelijk besluit wordt genomen |

#### Tabel 5. *Wanneer verantwoorden?*

| Spoor-, Rijks- en waterwegen | Wanneer sprake is van toename van het groepsrisico of overschrijding van |
|------------------------------|--------------------------------------------------------------------------|
| (Bevt)                       | de oriëntatiewaaarde                                                     |

Indien de verantwoordingsplicht niet juist is uitgewerkt terwijl dit wel verplicht is, kan dit tot vernietiging van het ruimtelijk besluit door de Raad van State leiden. Door het uitwerken van de verantwoordingsplicht neemt het bevoegd gezag de verantwoordelijkheid voor het 'restrisico' dat overblijft nadat de benodigde veiligheid verhogende maatregelen genomen zijn.

#### *Inventarisatie risicobronnen*

Op basis van de risicokaart van de provincie Limburg liggen in de nabijheid van het plangebied geen risicovolle inrichtingen of activiteiten.

Afbeelding 12. Uitsnede risicokaart Nederland (plangebied rood omcirkeld)

Het aspect externe veiligheid vormt geen belemmering voor de realisatie van de nieuwe woningen.

#### **5.2.7 Milieueffectrapportage**

Op basis van artikel 7.17 Wm, dient het bevoegd gezag een beslissing te nemen omtrent de vraag of bij de voorbereiding van het betrokken besluit voor de activiteit, vanwege de belangrijke nadelige gevolgen die zij voor het milieu kan hebben, een milieueffectrapport moet worden gemaakt. Middels deze paragraaf wordt invulling gegeven aan de vereisten van artikel 7.16 Wm, op basis waarvan het bevoegd gezag op grond van artikel 7.17 Wm een beslissing kan nemen.

Deze paragraaf bevat een toetsing aan de selectiecriteria als bedoeld in bijlage III bij de EEG-richtlijn milieueffectbeoordeling (zie hierna).

#### **Kenmerken van het project**

- Omvang van het project
- Cumulatie met andere projecten
- Gebruik van natuurlijke grondstoffen
- Productie van afvalstoffen
- Verontreiniging en hinder
- Risico van ongevallen, mede gelet op de gebruikte stoffen en technologieën

#### **Plaats van het project**

- Bestaand grondgebruik
- Relatieve rijkdom aan kwaliteit en het regeneratievermogen van de natuurlijke hulpbronnen van het gebied
- Het opnamevermogen van het natuurlijke milieu, met in het bijzonder aandacht voor gevoelige gebieden (wetlands, kustgebieden, berg- en bosgebieden, reservaten en natuurparken, Habitat- en Vogelrichtlijngebieden), gebieden waarin bij communautaire wetgeving vastgestelde normen inzake milieukwaliteit reeds worden overschreden, gebieden met een hoge bevolkingsdichtheid, landschappen van historisch, cultureel of archeologisch belang

#### **Kenmerken van het potentiële effect**

- Bereik van het effect (geografische zone en grootte van de getroffen bevolking)
- Grensoverschrijdende karakter van het effect
- Waarschijnlijkheid van het effect
- Duur, frequentie en de omkeerbaarheid van het effect

De beoogde ontwikkeling en de hiervan deel uitmakende onderdelen komen in lijst C van de bijlage van het Besluit m.er. niet als activiteit voor. Met betrekking tot de ontwikkeling is in onderdeel D (11.2) van de bijlage van het Besluit m.e.r. het volgende opgenomen: *"de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen."* De voorgenomen ontwikkeling ligt ver onder de drempelwaarde die is opgenomen in kolom 2, namelijk een oppervlakte van 100 hectare of meer, een aaneengesloten gebied en 2.000 woningen of meer of een bedrijfsvloeroppervlakte van 200.000 m² of meer. Omdat het initiatief onder de drempelwaarden valt zoals aangegeven in categorie D11.2 van het Besluit m.e.r., volgt hierna een toets of op basis van de hiervoor genoemde criteria een m.e.r. beoordeling uitgevoerd moet worden. Deze paragraaf is mede opgesteld op basis van de onderzoeken die uitgevoerd zijn in het kader van het bestemmingsplan.

| Kenmerken van het project              |     |                                                                                                                                                                                                                                                                                                                                                                       |
|----------------------------------------|-----|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Criteria                               |     | Toets                                                                                                                                                                                                                                                                                                                                                                 |
| Omvang<br>van<br>project               | het | Het project heeft betrekking op het realiseren van twee woningen. De beide<br>woningen worden levensloopbestendig ingericht. Om de bouw van deze woningen<br>mogelijk te maken wordt een bouwvlak toegekend aan een reeds bestaande<br>woonbestemming. Het project valt onder de drempelwaarden zoals genoemd in de<br>D-lijst voor stedelijke ontwikkelingsprojecten |
| Cumulatie<br>andere projecten          | met | Nee                                                                                                                                                                                                                                                                                                                                                                   |
| Gebruik<br>natuurlijke<br>grondstoffen | van | Nee                                                                                                                                                                                                                                                                                                                                                                   |
| Productie<br>afvalstoffen              | van | Nee, behoudens (regulier) huishoudelijk afval wat door erkende verwerkers<br>opgehaald en verwerkt zal worden. Ook de (tijdelijke) afvalstoffen die ontstaan door<br>de bouw worden door erkende verwerkers opgehaald en verwerkt. Daarbij vindt<br>zoveel mogelijk als kan recycling plaats                                                                          |

## *Vormvrije m.e.r-beoordeling*

| Verontreiniging | en  | Er is geen sprake van een activiteit die leidt tot verontreiniging of hinder voor het |
|-----------------|-----|---------------------------------------------------------------------------------------|
| hinder          |     | milieu                                                                                |
| Risico          | van | Nee, het plangebied bevindt zich buiten plaatsgebonden risicocontouren en er is       |
| ongevallen      |     | geen sprake van een verslechtering van het groepsrisico                               |

Conclusie: vanuit de kenmerken van het project zijn er geen negatieve effecten op het milieu te verwachten.

#### **Plaats van het project**

| Criteria                                              | Toets                                                   |  |  |  |  |
|-------------------------------------------------------|---------------------------------------------------------|--|--|--|--|
| Bestaand grondgebruik                                 | Moestuin                                                |  |  |  |  |
| Relatieve<br>rijkdom<br>aan<br>kwaliteit<br>en<br>het | N.v.t.                                                  |  |  |  |  |
| regeneratievermogen<br>van<br>de<br>natuurlijke       |                                                         |  |  |  |  |
| hulpbronnen van het gebied                            |                                                         |  |  |  |  |
| Het opnamevermogen van het natuurlijke milieu,        | Nee, uit de onderzoeken die in het kader van het        |  |  |  |  |
| met in het bijzonder aandacht voor:                   | initiatief zijn uitgevoerd, blijkt dat het project geen |  |  |  |  |
| ▪<br>gevoelige gebieden (wetlands, kustgebieden,      | significante effecten veroorzaakt voor de omgeving (zie |  |  |  |  |
| berg-<br>en<br>bosgebieden,<br>reservaten<br>en       | hiervoor betreffende aspecten in hoofdstuk 5 van deze   |  |  |  |  |
| natuurparken,<br>Habitat-<br>en                       | toelichting)                                            |  |  |  |  |
| Vogelrichtlijngebieden)                               |                                                         |  |  |  |  |
| ▪<br>gebieden<br>waarin<br>bij<br>communautaire       |                                                         |  |  |  |  |
| wetgeving<br>vastgestelde<br>normen<br>inzake         |                                                         |  |  |  |  |
| milieukwaliteit reeds worden overschreden             |                                                         |  |  |  |  |
| Gebieden met een hoge bevolkingsdichtheid             | Nee                                                     |  |  |  |  |
| Landschappen<br>van<br>historisch,<br>cultureel<br>of | Nee                                                     |  |  |  |  |
| archeologisch belang                                  |                                                         |  |  |  |  |

Conclusie: vanuit de plaats van het project zijn er geen negatieve effecten op het milieu te verwachten.

#### **Gevoelig gebied (conform onderdeel A van de bijlage bij het Besluit m.e.r.)**

| Criteria                             | Toets                                                                  |
|--------------------------------------|------------------------------------------------------------------------|
| Beschermd natuurmonument             | Nee                                                                    |
| Habitat- en Vogelrichtlijngebieden   | Nee                                                                    |
| Watergebied<br>van<br>internationale | Nee                                                                    |
| betekenis                            |                                                                        |
| EHS                                  | Nee                                                                    |
|                                      |                                                                        |
| Landschappelijk waardevol gebied     | Nee                                                                    |
| Waterwinlocaties,                    | Ja, plangebied is gelegen in een grondwaterbeschermingsgebied.         |
| waterwingebieden<br>en               | Diepe boringen en het aanwezig hebben van bepaalde stoffen zijn        |
| grondwaterbeschermingsgebieden       | daarom uitgesloten en in het kader van het initiatief niet aan de orde |
| Beschermd monument                   | Nee                                                                    |
| Belvédère-gebied                     | Nee                                                                    |

Conclusie: het plangebied is niet gelegen binnen een gevoelig gebied en op een zodanige afstand van gevoelige gebieden dat er geen negatieve effecten te verwachten zijn.

#### *Conclusie milieueffectrapportage*

- a. De woningbouwontwikkeling komt niet voor in onderdeel C van de bijlage bij het Besluit m.e.r.. Er hoeft dus geen MER te worden opgesteld;
- b. De activiteit valt wel onder categorie D11.2 van onderdeel D van de bijlage bij het Besluit m.e.r.. De daarbij genoemde drempelwaarden worden niet overschreden;
- c. Ter voldoening aan het bepaalde in artikel 2, lid 5, aanhef onder b. van het Besluit m.e.r. is bovenstaande vormvrije m.e.r.-beoordeling uitgevoerd. Uit de uitgevoerde vormvrije m.e.r.-beoordeling blijkt dat er geen negatieve effecten te verwachten zijn en dat een MER niet zinvol is.

#### **5.2.8 Spuitzones**

In een ruimtelijk plan dient te worden beoordeeld of sprake is van een goede ruimtelijke ordening. Daarbij dient ook rekening gehouden te worden met spuitzones ten behoeve van het gebruik van bestrijdingsmiddelen.

Hoewel er voor het gebruik en de introductie van bestrijdingsmiddelen diverse wetten, besluiten en regels van toepassing zijn, zijn er geen wettelijke bepalingen inzake de minimaal aan te houden afstanden tussen gronden waarop bomen en andere gewassen in de open lucht worden gekweekt en nabijgelegen gevoelige functies, waaronder woningen. In de praktijk is een vuistregel ontstaan die aangeeft dat er ten minste een afstand van 50 meter tussen een boomkwekerij en een gevoelig object in acht moet worden genomen. Bij deze afstand wordt er enerzijds van uitgegaan dat de bedrijfsvoering van de kweker niet wordt belemmerd, en anderzijds dat er geen nadelige effecten optreden voor een goed woon- en leefklimaat. Deze afstand is echter indicatief. Dat wil zeggen dat er gemotiveerd van kan worden afgeweken.

Binnen een cirkel van 50 m, gemeten vanuit de grens van het plangebied, bevinden zich geen boomkwekerijen of andere landbouwpercelen.

### <span id="page-32-0"></span>**5.3 Waterparagraaf**

In deze paragraaf wordt beschreven op welke wijze het waterhuishoudkundig systeem in het plangebied opgebouwd is en hoe rekening is gehouden met de (ruimtelijk) relevante aspecten van (duurzaam) waterbeheer. Een beknopte beschrijving van de kenmerken van het watersysteem kan het benodigde inzicht geven in het functioneren van dit systeem.

Het plangebied ligt binnen het beheergebied van het Waterschap Limburg. In het kader van het beleid van zowel de gemeente Horst aan de Maas als het waterschap dient binnen het plangebied een duurzaam waterhuishoudkundig systeem gerealiseerd te worden.

#### **5.3.1 Beleidskader**

Relevante beleidstukken op het gebied van water zijn het Waterbeheerplan 2016-2021 van het waterschap, het Provinciaal Omgevingsplan Limburg 2014 (POL2014), het Nationaal Waterplan, WB21, Nationaal Bestuursakkoord Water en de Europese Kaderrichtlijn Water. Belangrijkste gezamenlijke punt uit deze beleidsstukken is dat water een belangrijk sturend element is in de ruimtelijke ordening. Water legt een ruimteclaim op het landschap waaraan voldaan moet worden.

De bekende drietrapsstrategieën zijn leidend:

- Vasthouden-bergen-afvoeren (waterkwantiteit);
- Voorkomen-scheiden-zuiveren (waterkwaliteit).

Tevens wordt thans gewerkt met de trits, hergebruik-bergen-infiltreren-afvoeren.

Daarnaast is de Beleidsbrief regenwater en riolering nog relevant. Hierin staat hoe het best omgegaan kan worden met het hemelwater en het afkoppelen daarvan. Ook hier gelden de driestapsstrategieën.

Het waterbeleid in het POL2014 sluit aan op de Europese Kaderrichtlijn Water en het Nationaal Waterplan. Het provinciaal waterbeleid omvat de volgende strategische doelen:

- Herstel sponswerking: het voorkomen van wateroverlast en watertekort in het regionale watersysteem, anticiperend op veranderde klimatologische omstandigheden;
- Herstel van de natte natuur: het bereiken van ecologisch gezonde watersystemen en grondwaterafhankelijke natuur;
- Schoon water: het bereiken van een goede chemische kwaliteit voor water en sediment;
- Duurzame watervoorziening: het beschermen van water voor menselijke consumptie, zodanig dat voldoende water van de vereiste kwaliteit via eenvoudige zuiveringstechnieken beschikbaar is;
- Een veilige Maas: het streven naar een acceptabel risico voor overstromingen in het rivierbed van de Maas.

Conform de POL2014-kaart 'Regionaal watersysteem' liggen in het plangebied geen specifieke waterkundige waarden. Blijkens de kaart 'Ondergrond' maakt het plangebied en omgeving onderdeel uit van een boringsvrije zone. Diepe boringen kunnen de natuurlijke geologische bescherming aantasten. In deze zones worden alleen (nieuwe) diepe onttrekkingen voor menselijke consumptie via vergunningverlening toegestaan. Met de ontwikkeling van het plangebied zijn dergelijke diepe onttrekkingen niet aan de orde. Aan het plangebied is de gebiedsaanduiding 'Milieuzone – grondwaterbeschermingsgebied Venloschol' toegekend om diepe boringen zonder vergunning te voorkomen.

#### *Bodemgesteldheid en grondwater*

Op basis van de kaarten behorende bij het Nieuw Limburgs Peil (NLP) blijkt dat de gemiddelde hoogste grondwaterstand tussen 200 - 250 cm onder maaiveld is gelegen.

Afbeelding 13 Uitsnede kaart GHG

#### *Oppervlaktewater*

Conform de leggerkaarten van Waterschap Limburg is er in de nabijheid van het plangebied geen oppervlaktewater gelegen.

#### *Afvalwater / riolering*

Het vuilwater van de nieuwe woningen wordt geloosd op de aanwezige riolering. Het stelsel is voldoende van omvang om van slechts twee woningen en de daarmee gepaard gaande geringe toename aan afvalwater te kunnen verwerken.

#### *Grondwaterbescherming*

Het plangebied is gelegen in een grondwaterbeschermingsgebied, zoals vastgelegd in de Omgevingsverordening Limburg 2014. Het aanwezig hebben van bepaalde stoffen kan de grondwaterkwaliteit aantasten. Overeenkomstig met het provinciaal beleid geldt een vergunningsplicht voor het uitvoeren van bepaalde werken en werkzaamheden, die van invloed kunnen zijn op de grondwaterstand of op de kwaliteit van het grondwater of het aanwezig hebben van bepaalde stoffen. Met de ontwikkeling van het plangebied zijn dergelijke werken en werkzaamheden en het aanwezig hebben van bepaalde stoffen niet aan de orde. Aan het plangebied is de gebiedsaanduiding 'Milieuzone – grondwaterbeschermingsgebied Venloschol' toegekend.

#### *Water in relatie tot ontwikkeling*

Door het toekennen van de planologische mogelijkheid om de grond te verharden (in de vorm van een woning, bijgebouwen en erfverhardingen) neemt het verhard oppervlak in relatie tot de huidige situatie toe. Iedere toename van verhard oppervlak dient zoveel mogelijk 'hydrologisch neutraal' te geschieden. Het waterschap hanteert als uitgangspunt dat toekomstige hemelwatervoorzieningen (vereist vanaf een verhardingstoename van >2.000m²) gedimensioneerd dienen te worden op een bui van 100 mm met een leegloop/beschikbaarheid binnen 24 uur.

Het hemelwater wordt conform het beleid afgekoppeld van het rioleringsstelsel. Het is nog niet exact bekend hoe deze afkoppeling exact plaatsvindt. Bij de aanvraag omgevingsvergunning voor de realisatie van de woningen dient de initiatiefnemer aan te tonen dat zij voldoen aan deze voorwaarden.

Ten aanzien van de waterkwaliteit zijn er een aantal andere aspecten om in acht te nemen:

- Het af te koppelen dakoppervlak mag niet worden vervaardigd van uitlogende bouwmaterialen.
- Af te koppelen verhardingen (wegen, parkeervoorzieningen en stoepen) kunnen verontreinigingen bevatten. Door tussenkomst van olie- / slibafscheidende kolken, of een voldoende brede bermpassage dient de kwaliteit van het afgevoerde hemelwater te worden gewaarborgd.

## <span id="page-34-0"></span>**5.4 Kabels en leidingen**

Grotere kabels en leidingen krijgen in een bestemmingsplan veelal een planologische beschermingszone door middel van een dubbelbestemming. Hiermee wordt de bedrijfszekerheid en de veiligheid van de betreffende leiding gewaarborgd.

Op basis van het vigerende bestemmingsplan is er geen sprake van een dergelijke dubbelbestemming in of in de nabijheid van het plangebied.

Blijkens kaarten van Gasunie, TenneT en Waterschapsbedrijf Limburg bevinden er zich in of in de nabijheid van het plangebied geen belangrijke (ondergrondse) leidingen.

### <span id="page-34-1"></span>**5.5 Natuur**

De Europese natuurwetgeving is in Nederland, op het gebied van soort- en gebiedsbescherming, uitgewerkt in de Wet natuurbescherming (Wn). Deze wet heeft tot doel alle in Nederland in het wild voorkomende plantenen diersoorten en natuurgebieden (Natura2000-gebieden) te beschermen en in stand te houden.

#### **5.5.1 Flora en fauna**

Om het voorkomen van flora en fauna aan te tonen ter plaatse en het effect van het bouwen van twee nieuwe woningen te onderzoeken is een flora- en faunainspectie2 uitgevoerd.

#### *Algemeen voorkomende grondgebonden zoogdieren en amfibieën*

In het plangebied komen mogelijk zoogdieren en amfibieën voor, die onder de Wet natuurbescherming zijn beschermd. Het gaat om algemeen voorkomende soorten (zogenaamde A-soorten), waarvoor in Limburg een vrijstelling geldt in geval van ruimtelijke ontwikkeling en beheer en onderhoud. Dit houdt in dat deze soorten verstoord mogen worden, zonder dat daar vooraf een ontheffing voor is verkregen. Wel geldt altijd de Zorgplicht (artikel 1.11 Wnb); deze houdt in dat nadelige gevolgen voor dieren en planten altijd zoveel mogelijk moeten worden voorkomen. Om aan de algemene zorgplicht te voldoen, moeten dieren die tijdens de werkzaamheden worden aangetroffen, zo snel mogelijk naar een aangrenzende locatie buiten het plangebied worden verplaatst

#### *Vogels*

In het plangebied komen mogelijk beschermde vogelnesten voor tijdens het broedseizoen. Het gaat om vogels waarvan het nest niet jaarrond wordt beschermd of als strenger beschermd wordt beschouwd. Hiervoor zijn maatregelen die negatieve effecten voorkomen wel verplicht. Verstoring van broedvogels en vernietiging van vogelnesten kan worden voorkomen door de vegetatie buiten de periode 15 maart – 15 juli (het broedseizoen van de meeste vogels) te verwijderen. Door naleving van deze maatregel worden ten aanzien van vogels geen overtredingen op de Wet natuurbescherming begaan. Omdat vogels sporadisch ook buiten de periode 15 maart – 15 juli broeden, kan het verwijderen van opgaande vegetatie toch leiden tot overtreding van de Wnb. Indien blijkt dat er broedende vogels aanwezig zijn, dan mogen deze niet worden verstoord. Ook mogen in gebruik zijnde nesten niet worden vernield.

#### **5.5.2 Natura2000**

Het dichtstbijzijnde Natura 2000-gebied, Maasduinen, ligt op 1,1 kilometer afstand van het plangebied.

In de Wnb is voorgeschreven dat voor alle activiteiten die mogelijk een negatief effect hebben op Natura2000 gebieden een Wnb-vergunning vereist is. Over een afstand van 1,1 km of meer zijn negatieve effecten vanuit het plangebied op de Natura2000-gebieden uit te sluiten, behoudens wat betreft verzuring en/of vermesting. Verzuring en vermesting zijn een van de mogelijk negatieve effecten van een initiatief op een Natura2000 gebied en kan een groot bereik hebben daar stikstof (in de vorm van NOx of NH3), welke verzuring en vermesting veroorzaakt, door de atmosfeer kan neerslaan in een Natura2000-gebied.

Voor ieder habitattype binnen een Natura2000-gebied dat gevoelig is voor verzuring en/of vermesting is een kritische depositiewaarde (KDW) vastgesteld. De KDW geeft de grens aan waarboven het risico bestaat dat de kwaliteit van het habitat significant wordt aangetast door de verzurende en/of vermestende invloed van atmosferische stikstofdepositie. Door middel van het rekeninstrument AERIUS Calculator wordt de stikstofdepositie op Natura2000-gebieden als gevolg een initiatief berekend.

Als gevolg van onderhavig initiatief kan de emissie van stikstof vanuit het plangebied toenemen vanwege het gebruik van de woningen en de toename van verkeer van en naar de locatie.

Volgens AERIUS Calculator leidt het gebruik van twee twee-onder-een-kapwoningen tot een emissie van 4,3 kg/jaar NOx.

<sup>2</sup> Flora en faunainspectie, Faunaconsult (d.d. 23 juni 2021)

Voor het bepalen van de verkeersgeneratie is gebruik gemaakt van de CROW-publicatie 317 'Kencijfers parkeren en verkeersgeneratie'. Voor het bepalen van het gebiedstype is gebruik gemaakt van de 'Nota Parkeernormen 2019' van gemeente Horst aan de Maas. Er is uitgegaan van de volgende gegevens:

- Functie: koop, huis, twee-onder-een-kap;
- Gebiedstype: rest bebouwde kom, weinig stedelijk.

Op basis van de kencijfers genereert een dergelijke woning per etmaal minimaal 7,4 en maximaal 8,2 verkeersbewegingen. Uitgaande van een worst-case benadering genereert het initiatief dagelijks 16,4 verkeersbewegingen, veroorzaakt door 8,2 voertuigen (elk arriverend voertuig vertrekt weer en genereert dus per saldo 2 verkeersbewegingen). Vanwege het karakter van het initiatief wordt verondersteld dat de voertuigen van en naar de locatie lichte voertuigen betreffen (personenauto's). Uit de ingevoerde gegevens blijkt dat door de toename van het verkeer de emissie NOx met 0,2 kg/jaar toeneemt vanuit de locatie.

Afbeelding 14 Uitsnede AERIUS Calculator

De stikstofemissie neemt door het initiatief toe met 4,5 kg NOx per jaar. Dit leidt op basis van AERIUS Calculator niet tot een toename van stikstofdepositie ter plaatse van de Natura2000-gebieden. Het initiatief leidt derhalve niet tot extra verzuring of vermesting in Natura2000-gebieden.

Ook tijdens de bouw is sprake van (tijdelijke) stikstofemissie, veroorzaakt door verkeer van en naar de bouwlocatie (vrachtwagens die bouwmaterialen komen leveren, vervoer bouwvakkers, etc.) en het gebruik van mobiele werktuigen op de bouwlocatie (kraan, betonpomp, etc.).

Voor het bepalen van de verkeersgeneratie is gebruik gemaakt van algemene gegevens voor de bouw van twee woningen. Dit betreffen de volgende gegevens:

- Aanvoer beton voor fundering: 6 vrachtwagens (waarvan 1 betonpomp)
- Aanvoer stenen: 6 vrachtwagens
- Aanvoer beton voor begane grondvloer: 6 vrachtwagens (waarvan 1 betonpomp)
- Aanvoer breedplaatvloeren eerste verdieping: 2 vrachtwagen
- Aanvoer beton voor eerste verdiepingsvloer: 6 vrachtwagens (waarvan 1 betonpomp)
- Aanvoer dakplaten: 2 vrachtwagen
- Aanvoer dakpannen: 2 vrachtwagen
- Aanvoer divers klein materiaal (kozijnen, ramen, deuren, etc.): 6 vrachtwagens
- Afvoer afval en materiaal: 6 vrachtwagens

Uitgaande van een worst-case scenario doen op de meest drukke dag 6 vrachtwagens de bouwlocatie aan (op de dag dat beton wordt gestort).

Dagelijks zal personeel (bouwvakkers) de bouwlocatie bezoeken om bouwwerkzaamheden aldaar te verrichten. Het personeel komt over het algemeen gezamenlijk in 1 bestelbusje. Voor overige bezoekers is eveneens 1 bestelbusje aangehouden per dag.

Een worst-case scenario is ingevoerd in AERIUS Calculator, bestaande uit 6 zware voertuigen en 2 middelzware voertuigen per etmaal tijdens de bouwfase. Uit de ingevoerde gegevens blijkt dat door de toename van het bouwverkeer de emissie NOx met 2,1 kg/jaar toeneemt vanuit de locatie.

Voor het bepalen van de emissie afkomstig van mobiele werktuigen op de locatie tijdens de bouwfase is gebruik gemaakt van door de aannemer aangeleverde gegevens. Dit betreffen de volgende gegevens:

- Bouwrijp maken locatie: 1 graafmachine gedurende 60 uur (5 dagen)
- Storten beton voor fundering: 1 betonpomp gedurende 6 uur
- Storten beton voor betonvloer (tweemaal): 1 betonpomp gedurende 6 uur
- Leggen breedplaatvloeren (tweemaal): 1 kraan gedurende 16 uur
- Leggen dakisolatie: 1 kraan gedurende 8 uur

Op grond van deze uitgangspunten zijn de emissies van de mobiele werktuigen berekend. Voor het berekenen van deze door diesel aangedreven werktuigen wordt in Aerius Calculator gebruik gemaakt van het emissiemodel van TNO3 . In dit model wordt voor het berekenen van de emissies van stikstofoxiden (NOx) gebruik gemaakt van de volgende formule:

Emissie = Lastfactor * Vermogen * Emissiefactor * TAF-factor

- Lastfactor = het gedeelte van het (gemiddelde) volle vermogen van dit machinetype dat gemiddeld gebruikt wordt [%];
- Vermogen = het gemiddelde vermogen van dit machinetype [kW];
- Emissiefactor = de gemiddelde emissiefactor behorend bij het bouwjaar [g/kWh];
- TAF-factor = aanpassingsfactor op de gemiddelde emissiefactor in verband met de afwijking van de gemiddelde gebruikstoepassing van dit machinetype als gevolg van wisselende vermogensvraag [-].

Voor de werktuigen zijn de emissiefactoren NOx en bijbehorende TAF-factoren verkregen uit de genoemde rapportage. In tabel 8 zijn de berekende emissies van de mobiele werktuigen weergegeven.

| Nr. | Werktuig      | Draaiuren<br>per jaar | Vermogen<br>[kW] | Emissiefactor<br>[g/kWh] | Lastfactor | TAF<br>factor | Emissie<br>[kg/jaar] |
|-----|---------------|-----------------------|------------------|--------------------------|------------|---------------|----------------------|
| 1   | Graafmachine  | 60                    | 100              | 3,3                      | 60         | 0,87          | 10,3                 |
| 2   | Betonpomp     | 24                    | 265              | 2,0                      | 50         | 1,0           | 4,4                  |
| 3   | Mobiele kraan | 12                    | 100              | 3,3                      | 50         | 1,1           | 3,2                  |

Tabel 6. Emissie van de werktuigen

3 Hulskotte, J. Verbeek, R., *Emissiemodel Mobiele Machines gebaseerd op machineverkopen in combinatie met brandstof afzet (TNO-034-UT-2009-01782_RPT-ML)*, TNO Bouw en Onderhoud, november 2009

Uit de ingevoerde gegevens blijkt dat de emissie NOx met 22,4 kg/jaar toeneemt tijdens de bouw van de woningen.

Met de ingevoerde gegevens geeft AERIUS Calculator aan dat er geen rekenresultaten hoger zijn dan 0,00 mol/ha/j. Er is derhalve geen merkbaar c.q. negatief effect voor wat betreft stikstofdepositie ter plaatse van de Natura2000-gebieden door het initiatief tijdens de bouwfase.

### <span id="page-38-0"></span>**5.6 Archeologie en cultuurhistorie**

### **5.6.1 Cultuurhistorie**

De provincie Limburg hecht veel waarde aan de cultuurhistorie van de provincie. De provincie wil dan ook dat er verstandig omgegaan wordt met cultuurhistorische bouwwerken en landschappen.

In het POL2014 is derhalve aangegeven dat gestreefd wordt naar het behouden, ontwikkelen en beheren van beschermde historische bouwwerken, hoofdlijnen van jonge en oude cultuurlandschappen en historische landschapselementen.

Het beleid ten aanzien van cultuurhistorie zoals dit in het POL2014 is weergegeven, is gestoeld op de Nota Belvédère. Het POL2014 schrijft dan ook voor een beschrijving in het bestemmingsplan mee te nemen,

#### Afbeelding 15 Uitsnede AERIUS Calculator

betreffende de omgang met de cultuurhistorische elementen in relatie tot de hiervoor geldende wettelijke bepalingen.

Volgens de provinciale kaart 'Cultuurhistorische Waardenkaart Limburg' liggen er binnen of in de nabijheid van het plangebied geen belangrijke cultuurhistorische waarden en geen rijks- en of gemeentelijke monumenten. Het aspect cultuurhistorie vormt geen belemmering voor onderhavig initiatief.

### **5.6.2 Archeologie**

Sinds 1 september 2007 is de Wet op de Archeologische Monumentenzorg in werking getreden. De Wet op de Archeologische Monumentenzorg is de Nederlandse uitwerking van het Verdrag van Malta (1992). De wet is een raamwet die regelt hoe Rijk, provincie en gemeente bij hun ruimtelijke plannen rekening moeten houden met het erfgoed in de bodem.

Om te kunnen voldoen aan het gestelde in de Wet op de Archeologische Monumentenzorg dienen de gemeenten te beschikken over archeologiebeleid en een archeologische beleidskaart. De gemeente Horst aan de Maas heeft voor haar grondgebied een Archeologische Maatregelenkaart ontwikkeld welke op 26 mei 2015 is vastgesteld. Conform deze kaart is het plangebied gelegen in een gebied met een hoge archeologische waarde.

Afbeelding 16 Uitsnede archeologische waardenkaart (rood plangebied)

Op de Archeologische Maatregelenkaart is het plangebied gelegen in een zone met een onbekende archeologische verwachting (grijs). Voor gebieden met een onbekende archeologische verwachting geldt hetzelfde als voor gebieden met een hoge archeologische verwachting. Het uitgangspunt is om het archeologische erfgoed 'in situ' te bewaren.

Binnen een hoge archeologische verwachting zijn de volgende ondergrenzen gesteld wanneer bij bodem verstoring archeologisch onderzoek dient plaats te vinden: 50 cm diepte en 500 m² oppervlakte. Een bodemingreep waarbij de bodem niet dieper dan 50 cm geroerd wordt is toegestaan, ongeacht de oppervlakte. Een bodemingreep waarbij de bodem wel dieper dan 50 cm geroerd dient van tevoren onderzocht te worden op archeologische waarden indien de te verstoren oppervlakte meer dan 500 m² bedraagt.

Met het initiatief wordt de bodem dieper dan 50 cm geroerd en het oppervlakte van het plangebied bedraagt meer dan 500 m², derhalve is een archeologisch onderzoek4 uitgevoerd.

Op basis van de resultaten van het onderzoek blijkt dat in het plangebied mogelijk archeologische resten bedreigd worden door eventuele bodemingrepen. Daarom wordt geadviseerd om verstappen uit het proces van Archeologische Monumentenzorg (AMZ) te nemen.

Gezien de relatief geringe oppervlakte van het plangebied wordt een praktische insteek ten aanzien van de omvang met eventuele archeologische resten voorgesteld. Deze kunnen het beste systematisch worden opgespoord door middel van een klein proefsleuvenonderzoek met eventuele doorstart naar een opgraving of een begeleiding van de graafwerkzaamheden. Op die manier wordt in één beweging inzichtelijk gemaakt waar deze zich bevinden, wat hun waarde is, en behoudswaardige delen kunnen eventueel direct worden opgegraven. De aanpak van en eisen van dergelijke onderzoeken moeten worden verwoord in een Programma van Eisen, dat voorafgaand aan het onderzoek dient te worden goedgekeurd door de bevoegde overheid, zijnde de gemeente Horst aan de Maas.

Het vervolgonderzoek in de vorm van een proefsleuvenonderzoek is inmiddels in gang gezet. Resultaten van dit onderzoek zijn nog niet voorhanden, het plangebied is om die reden nog niet vrijgegeven. Zo lang het plangebied nog niet is vrijgegeven door het bevoegd gezag wordt de archeologische waarde planologisch geborgd door het toekennen van een archeologische dubbelbestemming. Vanwege de hoge archeologische verwachting is op basis van het gemeentelijk archeologisch beleid de bestemming 'Waarde – Archeologie 3' aan het plangebied toegekend. Door deze dubbelbestemming is planologisch geborgd dat het terrein niet verstoord mag worden voor een oppervlakte van 500 m2 dieper dan 0,5 m.

Bij de aanvraag omgevingsvergunning voor de realisatie van de woningen dient de initiatiefnemer aan te tonen dat zij voldoen aan deze voorwaarden.

### <span id="page-40-0"></span>**5.7 Verkeer en parkeren**

Het toevoegen of wijzigen van een functie heeft in veel gevallen een effect op het aantal verkeersbewegingen. Het is daarom van belang om te kijken welke veranderingen er optreden en of dit effect heeft op het wegverkeer en het parkeren.

### *Verkeer*

De nieuwe woningen zullen worden ontsloten via de Ulsheggerweg. Deze weg sluit aan op de Broekhuizerweg welke een directe verbinding verzorgt naar Grubbenvorst en Broekhuizen. Voor het bepalen van de verkeersgeneratie is gebruik gemaakt van de CROW-publicatie 317 'Kencijfers parkeren en verkeersgeneratie'. Gekeken is naar de functie 'koop, huis, twee-onder-een-kap' en naar het gebiedstype 'rest bebouwde kom in een weinig stedelijk gebied'. De twee nieuwe woningen zullen 14,8 – 16,4 motorvoertuigen per etmaal genereren. Gezien het profiel van de weg zal deze de geringe toename van het aantal verkeersbewegingen door slechts twee nieuwe woningen goed kunnen verwerken.

#### *Parkeren*

Conform de 'Nota Parkeernormen 2019' ligt het plangebied in de rest bebouwde kom van Lottum. Ook staat in de nota: *'Volgens de oad wordt de totale gemeente Horst aan de Maas getypeerd als weinig stedelijk gebied (500-1000 adressen per km2 )'*. Voor het bepalen van de parkeerbehoefte is gekeken naar het type woning

<sup>4</sup> Archeologisch onderzoek, RAAP (d.d. 12-7-2021, kenmerk: LOTUL)

'woonhuis'. Per woning dienen in dit geval 2,0 parkeerplaatsen te worden aangelegd. Op het terrein is voldoende ruimte om te voorzien in de parkeerbehoefte. Het initiatief sluit dan ook aan bij de gemeentelijke parkeerbeleid.

## <span id="page-41-0"></span>**5.8 Volksgezondheid**

Het RIVM doet onderzoeken naar de effecten van veehouderijen op de gezondheid van omwonenden, veehouders, de gezinnen van veehouders en mensen die op de veehouderij werken. Dieren kunnen ziekteverwekkers bij zich dragen waar mensen ziek van kunnen worden zoals Q-koorts of Salmonella. Daarnaast kunnen fijnstof en endotoxinen (celwandbestanddelen van bepaalde bacteriën) gezondheidsproblemen veroorzaken. Ook kan het voorkomen dat mensen hinder ondervinden van de stank die afkomstig is van de mest uit de veehouderijen.

In Noord-Brabant en Noord-Limburg wonen veel mensen in de buurt van een of meerdere veehouderijen. Sommige mensen vragen zich af of het ongezond is om in de buurt van een veehouderij te wonen. Daarom is een grootschalig onderzoek gedaan naar de gezondheid van omwonenden bij veehouderijen.

In 2016 zijn de resultaten gepubliceerd van het onderzoek Veehouderij en Gezondheid Omwonenden (VGO). In dit onderzoek is gekeken naar de gezondheidseffecten bij omwonenden van ziekteverwekkers en luchtverontreiniging afkomstig van veehouderijen. In 2017 is er een tweede rapport 'Veehouderij en gezondheid omwonenden – aanvullende studies' gepubliceerd. Daarin zijn nieuwe analyses gedaan om de eerdere resultaten nog eens extra bevestigd te krijgen.

### *Endotoxine (pluimvee- en varkenshouderijen)*

Uit onderzoeken is aangetoond dat omwonenden rondom veehouderijen gezondheidsrisico's lopen door de blootstelling aan emissies uit veehouderijen. Endotoxine is voor luchtwegklachten een relevante component in de (fijn)stof emissie afkomstig van veehouderijen.

In de omgeving van het plangebied zijn veehouderijen gelegen op een afstand van minimaal 350 meter. Gesteld kan worden dat de afstand tussen het plangebied en de veehouderijen voldoende is om een goed woon- en leefklimaat te waarborgen op het gebied van volksgezondheid.

### *Geitenhouderijen in de omgeving*

Uit het rapport Veehouderij en Gezondheid Omwonenden (VGO) komt naar voren dat omwonenden van intensieve veehouderijen gezondheidsrisico's lopen. Zo lopen omwonenden van voornamelijk pluimveehouderijen en geitenhouderijen meer risico op het krijgen van longontstekingen. Naar aanleiding van het rapport VGO adviseert de GGD aan gemeenten geen nieuwe gevoelige objecten planologisch mogelijk te maken binnen een afstand van 2 kilometer tot een geitenhouderij. Uit het VGO-2 onderzoek is gebleken dat binnen een straal van 2 km rondom geitenhouderijen een verhoogd aantal gevallen longontsteking voordoet.

Binnen een afstand van 2 km van het plangebied is geen sprake van de aanwezigheid van geitenhouderijen. Er is derhalve geen sprake van een verhoogd volksgezondheidsrisico.

## <span id="page-42-0"></span>**6 UITVOERBAARHEID**

## <span id="page-42-1"></span>**6.1 Economische uitvoerbaarheid**

De realisatie van de twee nieuwe levensloopbestendige woning geschiedt volledig voor rekening van de initiatiefnemer. De gemeentelijke financiën zijn hierbij niet in het geding.

Kostenverhaal zal geregeld worden in een tussen de gemeente Horst aan de Maas en de initiatiefnemer af te sluiten anterieure overeenkomst. Na ondertekening van de anterieure overeenkomst door beide partijen is het gemeentelijk kostenverhaal afdoende verzekerd. Hierdoor is dit plan economisch uitvoerbaar.

Tenslotte wordt in deze overeenkomst ook een planschadeverhaalsbeding zoals bedoeld in art. 6.4a Wro opgenomen. Hiermee wordt gewaarborgd dat eventueel te vergoeden planschade niet voor rekening van de gemeente Horst aan de Maas komt maar voor rekening van de initiatiefnemer.

## <span id="page-42-2"></span>**6.2 Handhaving**

Sinds 1 april 2005 werkt de gemeente Horst aan de Maas samen met de gemeente Venray als het gaat om handhaving. Onder deze samenwerking valt niet alleen de uitvoering, maar ook alle juridische, administratieve en beleidsmatige ondersteuning. In 2012 is het eerste integraal handhavingsbeleid in werking getreden. Inmiddels is het Beleidsplan VTH Horst aan de Maas 2017-2020 in werking getreden.

De gemeenten Horst aan de Maas en Venray voeren hun handhavingstaken uit op basis van de volgende visie: de gemeenten Horst aan de Maas en Venray stellen een gezonde, veilige, leefbare en groene leefomgeving centraal. Handhaving is één van de middelen om de kwaliteit van wonen, leven en werken te behouden en te versterken. Het bestuur streeft naar een gestructureerd en integraal handhavingsbeleid, waarbij preventief belang voorop staat. De betrokkenheid en het eigen verantwoordelijkheidsbesef van de burgers, bedrijven en instellingen moeten daarbij worden vergroot. Als de preventieve inzet (informatievoorziening) niet werkt en het geschonken vertrouwen wordt beschaamd, volgt daadwerkelijk handhavend optreden. Zo krijgt iedereen de aanpak die hij/zij verdient.

In dit integrale handhavingsbeleid is één van de speerpunten hoe in de economische situatie van de afgelopen jaren met minder middelen net zo veel of meer aan handhaving gedaan kan worden. In dit kader zijn de volgende uitgangspunten geformuleerd:

- 1. Appelleren aan de eigen verantwoordelijkheid;
- 2. Preventie gaat boven repressie;
- 3. Draagvlak creëren;
- 4. Servicegericht handelen, en
- 5. Alleen noodzakelijke en handhaafbare kaders stellen.
- 1. "Appelleren aan eigen verantwoordelijkheid" wil zeggen dat de verantwoordelijkheid bij de burgers, bedrijven en instellingen terecht komt, dit is ten slotte ook waar hij thuishoort. Dit vergt wel een bepaald vertrouwen van de gemeente over de burgers, bedrijven en instellingen binnen hun gemeente. Wordt dit vertrouwen geschaad dan treedt de gemeente consequent hard op. Er kan nu meer op risicogroepen of zwakke schakels ingezet worden, de capaciteit van de handhaving is dus beter in te delen en kan efficiënter gebruikt worden.
- 2. ''Preventie gaat boven repressie'' wil zeggen dat meer aandacht besteed wordt aan het voorkomen van overtredingen dan het aanpakken van bestaande overtredingen. Hierdoor hoeven er niet zoveel tijdrovende en geldverslindende, bestuursrechtelijke procedures doorlopen te worden. Er wordt dus met zo min mogelijk inzet zoveel mogelijk resultaat behaald.
- 3. Verder is "draagvlak creëren" een van de uitgangspunten. Dit houdt in dat er duidelijk over handhaving wordt gecommuniceerd en dat er ook daadwerkelijk gedaan wordt wat er gezegd wordt. Belangrijk is ook om dingen die spelen bij burgers, ondernemers, instellingen, scholen en verenigingen mee te nemen in het uitvoeringsprogramma en dat rechtsgelijkheid wordt nagestreefd.
- 4. Het vierde uitgangspunt is "servicegericht handelen". Dit houdt in dat de overheid zich dienstbaar opstelt. De gemeente denkt mee en speelt in op ongewenste situaties. Ook is de gemeente 24 uur per dag bereikbaar. Zo wordt een gevoel van veiligheid en een leefbare omgeving gecreëerd. Er is dus meer aandacht nodig voor de aanpak van overlastfeiten in de openbare ruimte.
- 5. Het laatste uitgangspunt is "alleen noodzakelijke en handhaafbare kaders stellen". Er worden dus alleen besluiten genomen en regels ingesteld die ook daadwerkelijk handhaafbaar zijn. Overbodige regels worden geschrapt om alles overzichtelijk te houden en er wordt zorg gedragen voor voldoende deskundige capaciteit, op deze manier kan gedogen geminimaliseerd worden.

Bij handhaving staat de nalevingsstrategie centraal. Hierin is opgenomen welke activiteiten worden ondernomen om te komen tot naleving van de regels. De nalevingsstrategie kan op zijn beurt worden onderverdeeld in de volgende strategieën:

- 1. Preventiestrategie;
- 2. Toezichtstrategie;
- 3. Sanctiestrategie, en
- 4. Gedoogstrategie.

Vaak wordt er gekozen voor een combinatie van deze strategieën om het resultaat te vergroten. Bij deze strategieën passen verschillende handhavingsinstrumenten.

Onder de preventieve handhavingsinstrumenten vallen onder andere deregulering, kritisch zijn op het formuleren van regels, handhaafbaarheid van de regels en communicatie en voorlichting. De regels moeten bekend zijn bij de doelgroep, er dient dus duidelijk gecommuniceerd te worden over handhavingsactiviteiten en de gemeentelijke prioriteiten.

Naast de preventieve handhavingsinstrumenten zijn er ook nog de repressieve handhavingsinstrumenten. Dit zijn onder andere het betalen van een dwangsom, bestuursdwang en intrekking van begunstigde beschikking. Bij een dwangsom wordt er een geldbedrag per overtreding of tijdseenheid dat de overtreding voortduurt betaald aan de gemeente. Bestuursdwang houdt in dat een overtreding op kosten van de overtreder ongedaan gemaakt wordt. Als laatste kan een begunstigde beschikking worden ingetrokken, op deze manier wordt een activiteit juridisch onmogelijk gemaakt. Het kan hierbij ook gaan om een gedeeltelijke ontheffing. Vaak volgt op het intrekken van een begunstigde beschikking nog het opleggen van een dwangsom of bestuursdwang. Naast bestuursrechtelijk aanpakken van overtreders kan het soms ook de voorkeur hebben om een overtreder strafrechtelijk aan te pakken. Op deze manier kunnen de vaak langdurende juridische procedures die gemoeid zijn met de bestuursrechtelijk aanpak ontlopen worden. Bij strafrechtelijke aanpak moet gedacht worden aan bestuurlijke strafbeschikking en een proces-verbaal. Wanneer er een privaatrechtelijke overeenkomst met de gemeente is aangegaan kan ook voor de privaatrechtelijke worden gekozen. Hierbij gaat, wanneer het mogelijk is, de bestuursrechtelijke aanpak wel voor. Ten slotte kan er voor een gedoogbeschikking gekozen worden. Dit gebeurt uitsluitend voor gevallen die veroorzaakt zijn door onvoorziene omstandigheden of overgangssituaties.

## <span id="page-44-0"></span>**6.3 Maatschappelijke uitvoerbaarheid**

De procedures voor vaststelling van een bestemmingsplan zijn door de wetgever geregeld. Aangegeven is dat tussen gemeente en verschillende instanties overleg over het plan moet worden gevoerd alvorens een ontwerpbestemmingsplan ter visie gelegd kan worden. Bovendien is het noodzakelijk dat belanghebbenden de gelegenheid hebben om hun visie omtrent het plan te kunnen geven. Pas daarna kan de wettelijke procedure met betrekking tot vaststelling van het bestemmingsplan van start gaan.

### **Vooroverleg**

Artikel 3.1.1 van het Besluit geeft aan dat het college van Burgemeester van Wethouders bij de voorbereiding van een bestemmingsplan, waar nodig, overleg dienen te plegen met betrokken instanties.

#### **Zienswijzen**

PM

### <span id="page-44-1"></span>**6.4 Procedure**

De Wet ruimtelijke ordening (Wro) is in werking getreden met ingang van 1 juli 2008. De wettelijke procedure start met het moment van ter inzage legging van het ontwerp bestemmingsplan.

De procedure ziet er als volgt uit:

- Vooroverleg met betrokken instanties;
- Openbare kennisgeving van het ontwerp bestemmingsplan;
- Terinzagelegging van het ontwerp en bijbehorende stukken gedurende 6 weken en toezending aan gedeputeerde staten en de betrokken rijksdiensten, waterschappen en gemeenten;
- Gedurende de termijn van terinzagelegging kunnen door eenieder schriftelijk of mondeling zienswijzen worden ingebracht;
- Vaststelling van het bestemmingsplan door de gemeenteraad binnen 12 weken;
- Algemene bekendmaking van het bestemmingsplan door terinzagelegging met voorafgaande kennisgeving en toezending aan gedeputeerde staten en betrokken rijksdiensten, waterschappen en gemeenten: binnen 2 weken dan wel, indien gedeputeerde staten of de inspecteur zienswijzen hebben ingebracht of het bestemmingsplan gewijzigd is vastgesteld, vanaf 6 weken na vaststelling;
- Mogelijkheid tot beroep bij de Afdeling bestuursrechtspraak van de Raad van State binnen 6 weken na bekendmaking voor belanghebbenden;
- Inwerkingtreding op de dag na afloop van de beroepstermijn, zijnde 6 weken na de bekendmaking, tenzij binnen deze termijn een verzoek om een voorlopige voorziening is ingediend bij de Voorzitter van de Afdeling bestuursrechtspraak van de Raad van State.

## <span id="page-45-0"></span>**7. JURIDISCHE TOELICHTING**

## <span id="page-45-1"></span>**7.1 Planstukken**

Het bestemmingsplan heeft als doel het planologisch-juridisch kader te geven voor de ontwikkeling van het beschreven plan. De nadere juridische invulling is gedetailleerd geregeld. Dit bestemmingsplan bestaat uit de volgende onderdelen:

- Toelichting
- Planregels
- Verbeelding

Met het opstellen van het onderhavige bestemmingsplan is aangesloten bij de in de Wet ruimtelijke ordening en het Besluit ruimtelijke ordening geformuleerde uitgangspunten.

- De plansystematiek voldoet aan de volgende RO-standaarden 2012:
- Standaard Vergelijkbare BestemmingsPlannen (SVBP) 2012;
- PraktijkRichtlijn BestemmingsPlannen (PRBP) 2012;
- Standaard Toegankelijkheid Ruimtelijke Instrumenten (STRI) 2012.

Ten behoeve van de uniformiteit van bestemmingsplannen binnen de gemeente Horst aan de Maas voldoet het bestemmingsplan qua systematiek aan het bestemmingsplan "Maaskernen" zoals dat reeds voor de kern Lottum geldt.

## <span id="page-45-2"></span>**7.2 Toelichting op de verbeelding**

De verbeelding heeft een belangrijke rol bij het bepalen van de gebruiks- en bebouwingsmogelijkheden in het plangebied. Daartoe zijn op de verbeelding bestemmingsvlakken en aanduidingen opgenomen. Deze aanduidingen zijn in de vorm van een vlak weergegeven. Deze aanduiding is digitaal altijd aan te klikken en zal dan oplichten, waardoor duidelijk is wat de grens van het aanduidingsvlak is. Op www.ruimtelijkeplannen.nl is hiervoor 'het verrekijkertje' voor de opgesomde aanduiding aan te klikken. Het vlak zal dan rood oplichten.

Op de papieren kaart zijn functieaanduidingen en bouwaanduidingen begrensd door een 'haaientandlijn' en worden maatvoeringsaanduidingen weergegeven door een onderbroken lijn. Bij onduidelijkheid of een tegenstrijdigheid is de digitale weergave van doorslaggevende betekenis. Anders gezegd, de papieren kaart heeft hierin geen betekenis meer.

De uitgangspunten hebben geleid tot een bestemmingsplan waarin aan een reeds bestaande woonbestemming een bouwvlak is toegekend. Het is uitsluitend toegestaan binnen het bouwvlak twee woningen te realiseren gezien de aanduiding 'maximum aantal wooneenheden'. Deze woningen moeten twee aaneen gesloten en levensloopbestendig worden opgericht gezien de bouwaanduidingen 'twee-aaneen' en 'specifiek vorm van wonen – levensloopbestendig'. Daarnaast geldt voor het bouwvlak de maatvoering 'maximum goothoogte: 3m' en 'maximum bouwhoogte: 6m'. Het plangebied is daarnaast voorzien van de gebiedsaanduiding 'Milieuzone - grondwaterbeschermingsgebied' en tevens is binnen het plangebied de dubbelbestemming 'Waarde – Archeologie 3' opgenomen.

## <span id="page-46-0"></span>**7.3 Toelichting op de planregels**

De regels zijn standaard als volgt opgebouwd:

- Hoofdstuk 1 bevat de begripsbepalingen en een bepaling over de wijze van meten; deze worden opsommingsgewijs in alfabetische volgorde gegeven en dienen als referentiekader voor de overige regels.
- Hoofdstuk 2 bevat de bestemmingen.
- Hoofdstuk 3 bevat enkele algemene regels, zoals de antidubbeltelbepaling, de procedurebepaling en algemene regels ten aanzien van omgevingsvergunningen.
- Hoofdstuk 4 tenslotte bevat het overgangsrecht en de slotregels met daarin de titel van het bestemmingsplan.

De bestemmingen vangen steeds aan met de bestemmingsbenaming. Daarna wordt in de bestemmingsomschrijving weergegeven voor welke doeleinden de betreffende gronden bestemd zijn. Vervolgens wordt in de bouwregels aangegeven welke bouwwerken bij recht mogen worden opgericht en welke situerings- en maatvoeringseisen hiervoor gelden. In sommige bestemmingen wordt bovendien nader ingegaan op de toegestane voorzieningen. Vervolgens is een gebruiksbepaling opgenomen waarin wordt aangegeven dat gronden en opstallen niet in strijd met de bestemming mogen worden gebruikt. Voor de duidelijkheid is een aantal situaties aangegeven die in ieder geval in strijd met de bestemming worden geacht.

Om bepaalde ontwikkelingen te sturen, respectievelijk in de hand te houden, is er tevens voor gekozen voor het opnemen van flexibiliteitsbepalingen. Na het doorlopen van een in het bestemmingsplan nader uiteengezette procedure, kan aan deze flexibliteitsbepalingen medewerking worden verleend voor een alternatieve invulling van het plangebied.

Cumulatieve geurbelasting op receptorpunten, zoals berekend

RecepID X-coor Y-coor Geurnorm Geurbelasting [OU/m3]

| 1 208655.0 386348.0 | 3.000 | 1.325 |
|---------------------|-------|-------|
| 2 208673.0 386338.0 | 3.000 | 1.351 |
| 3 208661.0 386314.0 | 3.000 | 1.231 |
| 4 208645.0 386329.0 | 3.000 | 1.274 |
| 5 208658.0 386331.0 | 3.000 | 1.286 |

*Dit document bevat rekenresultaten van AERIUS Calculator. Het betreft de hoogst berekende stikstofbijdragen per stikstofgevoelig Natura 2000-gebied, op basis van rekenpunten die overlappen met habitattypen en/of leefgebieden die aangewezen zijn in het kader van de Wet natuurbescherming, gekoppeld aan een aangewezen soort, of nog onbekend maar mogelijk wel relevant.*

*De berekening op basis van stikstofemissies gaat uit van de componenten ammoniak (NH3) en/of stikstofoxide (NOx).*

*Wilt u verder rekenen of gegevens wijzigen? Importeer de pdf dan in Calculator. Voor meer toelichting verwijzen wij u naar de website www.aerius.nl.*

Berekening Situatie 1

- [Kenmerken](#page-49-0)
- [Samenvatting emissies](#page-50-0)
- Depositieresultaten
- [Gedetailleerde emissiegegevens](#page-51-0)

Verdere toelichting over deze PDF kunt u vinden in een bijbehorende leeswijzer. Deze leeswijzer en overige documentatie is te raadplegen via: https://www.aerius.nl/handleidingen-en-leeswijzers.

> RR1nb4mXSdpu (01 juli 2021) pagina 1/5

<span id="page-49-0"></span>

| Contact                                                     | Rechtspersoon                                                                 |            | Inrichtingslocatie               |                              |
|-------------------------------------------------------------|-------------------------------------------------------------------------------|------------|----------------------------------|------------------------------|
|                                                             | Bureau Leefomgeving                                                           |            | Ulsheggerweg ong., 5973PC Lottum |                              |
| Activiteit                                                  | Omschrijving                                                                  |            | AERIUS kenmerk                   |                              |
|                                                             | Ulsheggerweg                                                                  |            | RR1nb4mXSdpu                     |                              |
|                                                             | Datum berekening                                                              |            | Rekenjaar                        | Rekenconfiguratie            |
|                                                             | 01 juli 2021, 09:27                                                           |            | 2021                             | Berekend voor natuurgebieden |
| Totale emissie                                              |                                                                               | Situatie 1 |                                  |                              |
|                                                             | NOx                                                                           | 4,54 kg/j  |                                  |                              |
|                                                             | NH3                                                                           | < 1 kg/j   |                                  |                              |
| Resultaten<br>Hectare met<br>hoogste bijdrage<br>(mol/ha/j) | Natuurgebied                                                                  |            |                                  |                              |
|                                                             | Uw berekening heeft geen depositieresultaten opgeleverd boven 0,00 mol/ha/jr. |            |                                  |                              |
| Toelichting                                                 | Gebruiksfase                                                                  |            |                                  |                              |

<span id="page-50-0"></span><span id="page-51-0"></span>Emissie (per bron) Situatie 1

|           |               | Naam<br>Locatie (X,Y)<br>NOx<br>NH3 | Wegverkeer<br>208749, 386298<br>< 1 kg/j<br>< 1 kg/j |                      |
|-----------|---------------|-------------------------------------|------------------------------------------------------|----------------------|
| Soort     | Voertuig      |                                     | Aantal voertuigen<br>Stof                            | Emissie              |
| Standaard | Licht verkeer |                                     | 8,2 / etmaal<br>NOx<br>NH3                           | < 1 kg/j<br>< 1 kg/j |

Sector Categorie Omschrijving Eenheden Stof Emissie

Naam Woningen

NOx 4,33 kg/j

Locatie (X,Y) 208659, 386329

Woningen 2,0 NOx 4,33 kg/j

Woningen

(nieuwbouw): Tweeonder-één-kap

Resultaten

Disclaimer Hoewel verstrekte gegevens kunnen dienen ter onderbouwing van een vergunningaanvraag, kunnen er geen rechten aan worden ontleend. De eigenaar van AERIUS aanvaardt geen aansprakelijkheid voor de inhoud van de door de gebruiker aangeboden informatie. Bovenstaande gegevens zijn enkel bruikbaar tot er een nieuwe versie van AERIUS beschikbaar is. AERIUS is een geregistreerd handelsmerk in Europa. Alle rechten die niet expliciet worden verleend, zijn voorbehouden.

| Rekenbasis | Deze berekening is tot stand gekomen op basis van:                 |                                 |  |
|------------|--------------------------------------------------------------------|---------------------------------|--|
|            | AERIUS                                                             | versie 2020_20210525_2040287d5b |  |
|            | Database                                                           | versie 2020_20210525_2040287d5b |  |
|            | Voor meer informatie over de gebruikte methodiek en data zie:      |                                 |  |
|            | https://www.aerius.nl/nl/factsheets/release/aerius-calculator-2020 |                                 |  |

*Dit document bevat rekenresultaten van AERIUS Calculator. Het betreft de hoogst berekende stikstofbijdragen per stikstofgevoelig Natura 2000-gebied, op basis van rekenpunten die overlappen met habitattypen en/of leefgebieden die aangewezen zijn in het kader van de Wet natuurbescherming, gekoppeld aan een aangewezen soort, of nog onbekend maar mogelijk wel relevant.*

*De berekening op basis van stikstofemissies gaat uit van de componenten ammoniak (NH3) en/of stikstofoxide (NOx).*

*Wilt u verder rekenen of gegevens wijzigen? Importeer de pdf dan in Calculator. Voor meer toelichting verwijzen wij u naar de website www.aerius.nl.*

Berekening Situatie 1

- [Kenmerken](#page-54-0)
- [Samenvatting emissies](#page-55-0)
- Depositieresultaten
- [Gedetailleerde emissiegegevens](#page-56-0)

Verdere toelichting over deze PDF kunt u vinden in een bijbehorende leeswijzer. Deze leeswijzer en overige documentatie is te raadplegen via: https://www.aerius.nl/handleidingen-en-leeswijzers.

> RPk2r6ajFWYg (01 juli 2021) pagina 1/5

<span id="page-54-0"></span>

| Contact                                                     | Rechtspersoon                                                                 |            | Inrichtingslocatie               |                              |  |
|-------------------------------------------------------------|-------------------------------------------------------------------------------|------------|----------------------------------|------------------------------|--|
|                                                             | Bureau Leefomgeving                                                           |            | Ulsheggerweg ong., 5973PC Lottum |                              |  |
| Activiteit                                                  | Omschrijving                                                                  |            | AERIUS kenmerk                   |                              |  |
|                                                             | Ulsheggerweg                                                                  |            | RPk2r6ajFWYg                     |                              |  |
|                                                             | Datum berekening                                                              |            | Rekenjaar                        | Rekenconfiguratie            |  |
|                                                             | 01 juli 2021, 10:46                                                           |            | 2021                             | Berekend voor natuurgebieden |  |
| Totale emissie                                              |                                                                               | Situatie 1 |                                  |                              |  |
|                                                             | NOx                                                                           | 20,38 kg/j |                                  |                              |  |
|                                                             | NH3                                                                           | < 1 kg/j   |                                  |                              |  |
| Resultaten<br>Hectare met<br>hoogste bijdrage<br>(mol/ha/j) | Natuurgebied                                                                  |            |                                  |                              |  |
|                                                             | Uw berekening heeft geen depositieresultaten opgeleverd boven 0,00 mol/ha/jr. |            |                                  |                              |  |
| Toelichting                                                 | Bouwfase                                                                      |            |                                  |                              |  |

<span id="page-55-0"></span><span id="page-56-0"></span>

|                      | Bouwlocatie<br>208659, 386329    | 17,90 kg/j            | Naam<br>Locatie (X,Y)<br>NOx        |                              |           | Emissie<br>(per bron)<br>Situatie 1 |  |
|----------------------|----------------------------------|-----------------------|-------------------------------------|------------------------------|-----------|-------------------------------------|--|
| Emissie              | Warmte<br>Stof<br>inhoud<br>(MW) | Spreiding<br>(m)      | Uitstoot<br>hoogte (m)              | Omschrijving                 | Voertuig  |                                     |  |
| 17,90 kg/j           | 0,0<br>NOx                       | 4,0                   | 4,0                                 | Mobiele werktuigen           | AFW       |                                     |  |
|                      | Wegverkeer<br>208749, 386298     | 2,48 kg/j<br>< 1 kg/j | Naam<br>Locatie (X,Y)<br>NOx<br>NH3 |                              |           |                                     |  |
| Emissie              | Stof                             | Aantal voertuigen     |                                     | Voertuig                     | Soort     |                                     |  |
| < 1 kg/j<br>< 1 kg/j | NOx<br>NH3                       | 2,0 / etmaal          |                                     | Middelzwaar<br>vrachtverkeer | Standaard |                                     |  |
| 2,04 kg/j            | NOx                              | 6,0 / etmaal          |                                     | Zwaar vrachtverkeer          | Standaard |                                     |  |

< 1 kg/j

NH3

Disclaimer Hoewel verstrekte gegevens kunnen dienen ter onderbouwing van een vergunningaanvraag, kunnen er geen rechten aan worden ontleend. De eigenaar van AERIUS aanvaardt geen aansprakelijkheid voor de inhoud van de door de gebruiker aangeboden informatie. Bovenstaande gegevens zijn enkel bruikbaar tot er een nieuwe versie van AERIUS beschikbaar is. AERIUS is een geregistreerd handelsmerk in Europa. Alle rechten die niet expliciet worden verleend, zijn voorbehouden.

| Rekenbasis | Deze berekening is tot stand gekomen op basis van:                 |                                 |  |
|------------|--------------------------------------------------------------------|---------------------------------|--|
|            | AERIUS                                                             | versie 2020_20210525_2040287d5b |  |
|            | Database                                                           | versie 2020_20210525_2040287d5b |  |
|            | Voor meer informatie over de gebruikte methodiek en data zie:      |                                 |  |
|            | https://www.aerius.nl/nl/factsheets/release/aerius-calculator-2020 |                                 |  |