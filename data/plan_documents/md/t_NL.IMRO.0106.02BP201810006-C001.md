xml version\="1\.0" encoding\="UTF\-8"?

Vivaldilaan: Toelichting

direct naar inhoud van Toelichting

Vivaldilaan

===========

Toelichting

-----------

| Plan: | Vivaldilaan |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0106\.02BP201810006\-C001 |

* Toelichting

* Bijlagen bij de toelichting

* Planregels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging en begrenzing plangebied

+ 1\.3 Vigerende bestemmingsplannen

+ 1\.4 Systematiek van nieuwe bestemmingsplannen

+ 1\.5 Leeswijzer

* Hoofdstuk 2 Planbeschrijving

+ 2\.1 Algemeen

+ 2\.2 Huidige situatie

+ 2\.3 Nieuwe situatie

* Hoofdstuk 3 Beleid

+ 3\.1 Algemeen

+ 3\.2 Rijksbeleid

+ 3\.3 Provinciaal beleid

+ 3\.4 Regionaal beleid

+ 3\.5 Gemeentelijk beleid

* Hoofdstuk 4 Onderzoek

+ 4\.1 Algemeen

+ 4\.2 Duurzaamheid en energie

+ 4\.3 Ladder van duurzame verstedelijking

+ 4\.4 Water

+ 4\.5 Verkeersaspecten

+ 4\.6 Bedrijven en milieuzonering

+ 4\.7 Geluid

+ 4\.8 Geur

+ 4\.9 Externe veiligheid

+ 4\.10 Luchtkwaliteit

+ 4\.11 Bodem

+ 4\.12 Archeologie

+ 4\.13 Cultuurhistorie

+ 4\.14 Ecologie

+ 4\.15 Overige aspecten

+ 4\.16 M.e.r.\-beoordeling

+ 4\.17 Conclusie

* Hoofdstuk 5 Toelichting op de regels

+ 5\.1 Inleiding

+ 5\.2 Dit bestemmingsplan

* Hoofdstuk 6 FinanciÃ«le uitvoerbaarheid

+ 6\.1 Economische uitvoerbaarheid

+ 6\.2 Verantwoording over inzet van een exploitatieplan

+ 6\.3 Planschadeaspecten

* Hoofdstuk 7 Maatschappelijke uitvoerbaarheid

+ 7\.1 Algemeen

+ 7\.2 Overleg

+ 7\.3 Zienswijzen

+ 7\.4 Vervolg

### Hoofdstuk 1 Inleiding

#### 1\.1 Aanleiding

Vanuit een gezamenlijke visie hebben de gemeente Assen en Actium 'robuuste gebieden' in de stad benoemd: Assen\-Oost, Noorderpark en De Lariks. Het is de ambitie om deze wijken zowel op fysiek vlak als op sociaal vlak te verbeteren.

Na een analyse van de verschillende gebieden, zijn de afgelopen jaren per gebied wijkvisies opgesteld. De bewoners uit de wijken waren daarbij vertegenwoordigd in een klankbordgroep en hebben hun bijdrage aan de visie op hun wijk geleverd. Ook de betrokken sociale en maatschappelijke partners hebben hun sociale agenda gedeeld. Vervolgens zijn op basis van de gedragen wijkvisies wens\- en uitvoeringsprogrammaâs opgesteld.

Het verbeteren van de verschillende gebieden gebeurt per buurt, maar is duidelijk gekoppeld aan de wijkvisie. Sociale en fysieke knelpunten worden integraal en waar mogelijk tegelijkertijd aangepakt. Een deel van de fysieke ingrepen is niet mogelijk binnen de regels van de geldende bestemmingsplannen. Dit betreft de nieuwbouw van de woningen en de herinrichting van openbaar gebied.

Het voorliggende bestemmingsplan is opgesteld voor de herstructurering van de locatie aan de Vivaldilaan in de Componistenbuurt Oost van de wijk Noorderpark I. In het plangebied is een oude school gesloopt. Deze school wordt vervangen door 28 eigentijdse nieuwe huurwoningen in het groen.

#### 1\.2 Ligging en begrenzing plangebied

Zoals aangegeven in paragraaf 1\.1, ligt het plangebied in de Componistenbuurt Oost van de wijk Noorderpark. Het plangebied wordt in het noorden begrensd door de Smetanalaan. In het oosten en westen wordt het plangebied begrensd door bebouwing en tuinpercelen. In het zuiden is een waterpartij gelegen. De onderstaande figuur geeft de globale begrenzing van het plangebied weer.

![afbeelding "i_NL.IMRO.0106.02BP201810006-C001_0001.jpg"](i_NL.IMRO.0106.02BP201810006-C001_0001.jpg)

Luchtfoto met globale begrenzing plangebied

#### 1\.3 Vigerende bestemmingsplannen

Het plangebied valt binnen de werkingssfeer van de beheersverordening 'Assen Noord 2014' (vastgesteld 22 september 2016\). In de verordening heeft het plangebied de bestemming 'Maatschappelijk'.

Het planinitiatief past niet binnen de regels van de beheersverordening. Om deze reden is voorliggend bestemmingsplan opgesteld.

#### 1\.4 Systematiek van nieuwe bestemmingsplannen

Het plan voldoet aan de eisen van de Wet ruimtelijke ordening en het Besluit ruimtelijke ordening en is opgezet overeenkomstig de landelijk geldende standaard. Deze landelijke standaard wordt gevormd door de Standaard Vergelijkbare Plannen 2012 (SVBP2012\) met de daarbij behorende bijlagen en de Praktijkrichtlijn bestemmingsplannen (PRBP) en de Standaard voor de Toegankelijke Ruimtelijke Instrumenten (STRI).

Om de uniformiteit te waarborgen, heeft de gemeente ervoor gekozen deze landelijke standaardrichtlijnen uit te werken in een gemeentelijk Handboek Bestemmingsplannen. Dit handboek vormt de leidraad voor het opstellen van bestemmingsplannen voor de gemeente Assen.

#### 1\.5 Leeswijzer

Het bestemmingsplan is als volgt opgebouwd:

In hoofdstuk 2 wordt het plan toegelicht. De karakteristiek van het plangebied wordt kort beschreven en er wordt ingezoomd op de nieuwe ontwikkelingen/gewenste activiteiten.

In hoofdstuk 3 wordt het beleidskader geschetst. Er wordt ingegaan op het relevante beleid op nationaal, provinciaal en gemeentelijk niveau.

Hoofdstuk 4 geeft een verantwoording ten aanzien van de relevante omgevingsaspecten. Aan de orde komen onder andere bodem, water, milieuzonering, luchtkwaliteit, geluid, externe veiligheid, ecologie, archeologie etcetera.

Hoofdstuk 5 licht de juridische opzet van het bestemmingsplan toe, onder meer door (waar nodig) artikelsgewijs de bij het plan behorende regels en de verbeelding: daarvan toe te lichten.

De hoofdstukken 6 en 7 gaan tenslotte in op de uitvoerbaarheid. In deze hoofdstukken worden de financiÃ«le en maatschappelijke uitvoerbaarheid beschreven.

### Hoofdstuk 2 Planbeschrijving

#### 2\.1 Algemeen

In dit hoofdstuk worden de uitgangspunten van de gewenste invulling van het plangebied beschreven. Het betreft onder andere de uitgangspunten met betrekking tot programma en de gewenste inrichting.

#### 2\.2 Huidige situatie

De locatie ligt in de wijk Noorderpark I in de Componistenbuurt Oost. Het wordt omsloten door de Vivaldilaan, de Smetanalaan, de Paganinilaan en de Verdistraat.

![afbeelding "i_NL.IMRO.0106.02BP201810006-C001_0002.jpg"](i_NL.IMRO.0106.02BP201810006-C001_0002.jpg)

Overzicht bebouwing plangebied en omgeving

Noorderpark I is ontstaan in de periode 1968\-1974\. Het is een planmatig ontworpen woongebied uit de bouwstroomperiode. Echter zijn hier door de jaren heen allerlei nieuwe gebouwen gebouwd en is de wijk minder eenduidig. De straten vormen een orthogonale structuur waar voornamelijk woonfuncties aanliggen.

Op de locatie stond het schoolgebouw De Atlas van Renn4\. Deze zal plaats maken voor het nieuwe plan. Aan de overzijde van de Vivaldilaan, dat ten westen ligt, staan twee onder Ã©Ã©n kap woningen van twee bouwlagen en een kap. Aan de noordzijde ligt de Smetanalaan. Aan de overzijde daarvan staan twee woongebouwen met daarnaast drie hoge woonflats van twaalf bouwlagen in een groene omgeving. Aan de oostzijde staan twee appartementengebouwen van zes bouwlagen in het groen, welke gericht zijn op de Paganinilaan. Aan de Zuidzijde ligt een grote vijver met daarnaast een appartementencomplex gericht op de Verdistraat. Naast het appartementencomplex staat een supermarkt.

Verder naar achteren aan de oost\- en westzijde staat projectmatige woningbouw. De bebouwing bestaat hier overwegend uit lange blokken rijenwoningen van twee bouwlagen met een kap. Hier is een grote mate van eenheid in de hoofdvorm van de bebouwing, een sterke samenhang in architectuur en een eenduidig kleur\- en materiaalgebruik. Al is hier door renovatie enige variatie in gekomen.

![afbeelding "i_NL.IMRO.0106.02BP201810006-C001_0003.png"](i_NL.IMRO.0106.02BP201810006-C001_0003.png)

Rechts het plangebied

#### 2\.3 Nieuwe situatie

Het plan sluit zich aan bij de rijwoningen die voornamelijk in de wijk terug te vinden zijn. De nieuwe woningen krijgen een kap met een hoge en/of een lage gootlijn. De bouwblokken zijn zes tot acht woningen lang. De gevels worden voornamelijk uitgevoerd in baksteen en de daken worden bedekt met dakpannen of worden uitgevoerd als zonnedak.

In de nieuwe situatie hebben de bewoners de mogelijkheid om een erf\- en terreinafscheiding met de bouwhoogte van ten hoogste Ã©Ã©n meter te realiseren. Achter de naar de weg gekeerde gevel(s) is deze bouwhoogte verruimd tot ten hoogste twee meter.

Het groene karakter, welke te zien is op de huidige locatie en de bij de aansluitende terreinen van de appartementen, blijft behouden. Door de bestaande straatprofielen aan de Vivaldilaan en de Smetanalaan te handhaven, blijft het groene karakter overeind. Langs deze straten staan hoge bomen aan de binnenzijde van het plangebied, met daarnaast een voetpad. De populier aan de oostzijde van het plangebied verkeert in slechte staat en kan eventueel gekapt worden. De essen en de eikenbomen aan deze zijde van het plangebied blijven gehandhaafd. De boom die midden op de locatie staat wordt gekapt. Ter plaatse van het geplande parkeerterrein komen een aantal bomen terug. Aan de zijde waar de appartementen worden gerealiseerd, komt een brede strook met groen. Het groene karakter van het gebied sluit goed aan bij de grote vijver die grenst aan het plangebied.

Het voetpad, dat overigens buiten het plangebied valt, tussen de Smetanalaan en de supermarkt Poiesz blijft gehandhaafd. Dit voetpad is voor de bewoners van de nieuwbouw de kortste route naar de Poiesz. Het is bovendien een mooie route langs de vijver. Om de nieuwbouw met dit voetpad te kunnen verbinden wordt vanaf de nieuwbouw een doorsteek aangelegd naar dit voetpad. Op deze manier wordt het voetpad verbonden met het plangebied, zie hiervoor de onderstaande afbeelding.

Â ![afbeelding "i_NL.IMRO.0106.02BP201810006-C001_0004.png"](i_NL.IMRO.0106.02BP201810006-C001_0004.png)

De woningen langs de Vivaldilaan en de Smetanalaan zijn op de straat gericht. Aan de zuidzijde van het plangebied zijn de woningen op de vijver gericht. De bouwblokken zijn iets schuin geplaatst om het eigenzinnige karakter van de locatie te versterken. Om het groene beeld van het woongebied verder te versterken zijn de parkeerplaatsen op het terrein aan de achterzijde van de woningen gegroepeerd. Bij de vier hoekwoningen worden de parkeerplaatssen op eigen erf aan de achterzijde gerealiseerd. De ontsluiting van de parkeerplaatsen gaat via de Smetanalaan, Ã©Ã©n van de hoofdontsluitingen van de wijk.

![afbeelding "i_NL.IMRO.0106.02BP201810006-C001_0005.jpg"](i_NL.IMRO.0106.02BP201810006-C001_0005.jpg)

Vogelvlucht in zuidoostelijke richting

![afbeelding "i_NL.IMRO.0106.02BP201810006-C001_0006.jpg"](i_NL.IMRO.0106.02BP201810006-C001_0006.jpg)

Vogelvlucht in noordelijke richting

### Hoofdstuk 3 Beleid

#### 3\.1 Algemeen

Aan nieuwe ruimtelijke ontwikkelingen liggen relevante beleidsdocumenten met beleidsuitgangspunten ten grondslag. Daarnaast dienen nieuwe ontwikkelingen passend te zijn binnen het beleid van de verschillende overheidsniveaus. In de navolgende paragrafen worden daarom de relevante beleidsuitgangspunten op Europees niveau, rijksniveau, op provinciaal niveau, op regionaal niveau en op gemeentelijk niveau beschreven.

#### 3\.2 Rijksbeleid

##### 3\.2\.1 Structuurvisie Infrastructuur en Ruimte

De Structuurvisie Infrastructuur en Ruimte (SVIR) geeft een nieuw, integraal kader voor het ruimtelijk\- en mobiliteitsbeleid op rijksniveau. De visie is vernieuwend in de zin dat ruimtelijke ontwikkelingen en infrastructuur sterker dan voorheen met elkaar verbonden worden. De structuurvisie schetst de rijksambities tot 2040 en formuleert doelen, belangen en opgaven tot 2028\. De structuurvisie vervangt de Nota Ruimte, de Structuurvisie Randstad 2040, de Nota Mobiliteit, de MobiliteitsAanpak, de Structuurvisie voor de Snelwegomgeving en de ruimtelijke doelen en uitspraken in de PKB Tweede structuurschema Militaire terreinen, de Agenda Landschap, de Agenda Vitaal Platteland en Pieken in de Delta. De Structuurvisie Nationaal Waterplan blijft in zijn huidige vorm als uitwerking van de SVIR bestaan.

De leidende gedachte in de SVIR is ruimte maken voor groei en beweging. De SVIR is de eerste rijksnota die de onderwerpen infrastructuur en ruimte integraal behandelt. In de SVIR richt het rijk zich vooral op decentralisatie. De verantwoordelijkheid wordt verplaatst van rijksniveau naar provinciaal en gemeentelijk niveau. Door urbanisatie, individualisering, vergrijzing en ontgroening nemen de ruimtelijke verschillen toe. Vanaf 2035 groeit de bevolking niet meer. De samenstelling van de bevolking, en daarmee de samenstelling van huishoudens, verandert. Ambities tot 2040 zijn onder andere het aansluiten van woon\- en werklocaties op de (kwalitatieve) vraag en het zoveel mogelijk benutten van locaties voor transformatie en herstructurering.

Ook wil het rijk ervoor zorgen dat in 2040 een veilige en gezonde leefomgeving met een goede milieukwaliteit wordt geboden. Dit moet voor zowel het landelijk als het stedelijk gebied gelden. In de SVIR is verder vastgelegd dat provincies en (samenwerkende) gemeenten verantwoordelijk zijn voor programmering van verstedelijking. (Samenwerkende) gemeenten zorgen voor (boven) lokale afstemming van woningbouwprogrammering die past binnen de provinciale kaders. Ook zijn de gemeenten verantwoordelijk voor de uitvoering van de woningbouwprogramma's. Ter versterking van het vestigingsklimaat in de stedelijke regio's rondom de main\-, brain\- en greenports geldt een gebiedsgerichte, programmatische urgentieaanpak. In krimpregio's wordt het interbestuurlijke programma bevolkingsdaling doorgezet.

Gezien de beperkte aard en omvang van de ontwikkeling vormt het SVIR geen concreet beoordelingskader voor het plan.

##### 3\.2\.2 Besluit algemene regels ruimtelijke ordening

Het kabinet heeft in de hiervoor genoemde SVIR vastgesteld dat voor een beperkt aantal onderwerpen de bevoegdheid om algemene regels te stellen zou moeten worden ingezet. De SVIR bepaalt welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Ten aanzien daarvan is een borging door middel van normstelling, gebaseerd op de Wro, gewenst. Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. Slechts daar waar een directe doorwerking niet mogelijk is, bij het Natuurnetwerk Nederland en bij de Erfgoederen van uitzonderlijke universele waarde, is gekozen voor indirecte doorwerking via provinciaal medebewind.

Door de nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte.

In het Barro zijn geen regels opgenomen die relevant zijn voor het plangebied en het planvoornemen. In het bestemmingsplan zijn daarom geen nadere bepalingen vanuit het Barro opgenomen.

##### 3\.2\.3 Nationaal waterplan

Dit Nationaal Waterplan (NWP) geeft de hoofdlijnen, principes en richting van het nationale waterbeleid in de planperiode 2016\-2021, met een vooruitblik richting 2050\. Met het NWP wordt proactief ingespeeld op de verwachte klimaatveranderingen op lange termijn, om overstromingen te voorkomen. Met het NWP wordt een volgende ambitieuze stap in het robuust en toekomstgericht inrichten van ons watersysteem, gericht op een goede bescherming tegen overstromingen, het voorkomen van wateroverlast en droogte en het bereiken van een goede waterkwaliteit en een gezond ecosysteem als basis voor welzijn en welvaart.

Er wordt gestreefd naar een integrale benadering, door natuur, scheepvaart, landbouw, energie, wonen, recreatie, cultureel erfgoed en economie (inclusief verdienvermogen) zo veel mogelijk in samenhang met de wateropgaven te ontwikkelen.

De ambitie is dat overheden, bedrijven en burgers zich in 2021 meer bewust zijn van de kansen en bedreigingen van het water in hun omgeving. Iedereen neemt zijn eigen verantwoordelijkheid om samen te komen tot een waterrobuuste ruimtelijke inrichting, het beperken van overlast en rampen en verstandig handelen in extreme situaties.

In de waterparagraaf (paragraaf 4\.4) zijn de relevante beleidsaspecten voor het aspect water getoetst.

##### 3\.2\.4 Verwerking in het bestemmingsplan

Het plan is niet in strijd met rijksbelangen. Het rijksbeleid werkt wel door in het beleid van lagere overheden. Het rijksbeleid werkt tevens door in de verschillende omgevingsaspecten die in dit bestemmingsplan zijn getoetst.

#### 3\.3 Provinciaal beleid

##### 3\.3\.1 Omgevingsvisie en Verordening

De provincie Drenthe heeft op 2 juni 2010 de Omgevingsvisie Drenthe vastgesteld. In 2014 is de Omgevingsvisie geactualiseerd. De Omgevingsvisie is doorvertaald naar een verordening, voor zover het planologisch relevante aspecten betreft. Die Omgevingsverordening is op 9 maart 2012 door Provinciale Staten vastgesteld en in oktober 2015 geactualiseerd.

De missie uit de Omgevingsvisie is het koesteren van de Drentse kernkwaliteiten en het ontwikkelen van een bruisend Drenthe passend bij deze kernkwaliteiten. De kernkwaliteiten zijn rust, ruimte, natuur en landschap, oorspronkelijkheid, naoberschap, menselijke maat, veiligheid en kleinschaligheid (Drentse schaal). In de Omgevingsverordening zijn deze kernkwaliteiten juridisch geborgd en doorvertaald als archeologie, aardkundige waarden, cultuurhistorie, landschap, rust, en natuur.

Om de missie te bereiken, wil de provincie vier robuuste systemen ontwikkelen. Deze vier systemen zijn: het sociaal\-economisch systeem, het watersysteem, het landbouwsysteem en het natuursysteem. Binnen deze systemen staat de ontwikkeling van de hoofdfunctie (respectievelijk wonen en werken, water, natuur en landbouw) voorop. Een robuust systeem wil zeggen dat een verstoring als gevolg van een ontwikkeling geen significante gevolgen heeft voor het functioneren van het systeem.

Daarnaast is voor het bereiken van de missie de ruimtelijke kwaliteit van belang. De provincie wil ontwikkelingen stimuleren die een bijdrage leveren aan de ruimtelijke kwaliteit. Deze kwaliteit zit voor de provincie in het zorgvuldig gebruikmaken van de ruimte, het behouden en waar mogelijk versterken van de kernkwaliteiten en het waarborgen van de kwaliteit van het milieu en de leefomgeving.

In de Omgevingsverordening is daarom opgenomen dat in een ruimtelijk plan uiteen wordt gezet dat met het desbetreffende plan wordt bijgedragen aan behoud en ontwikkeling van de bij het plan betrokken kernkwaliteiten. Het plan maakt daarbij geen activiteiten mogelijk die deze kernkwaliteiten significant aantasten.

**Revisie Omgevingsvisie Drenthe 2018**

Met een revisie van de Omgevingsvisie moderniseert de provincie de huidige Omgevingsvisie. De revisie van de Omgevingsvisie doorloopt vier fasen en moet uiteindelijk zijn afgerond in het najaar van 2018\.

In de ontwerp Omgevingsvisie Drenthe 2018 is de volgende ambitie opgenomen ten aanzien van wonen:

*Wij vinden het van provinciaal belang om te anticiperen op een veranderende*

*bevolkingssamenstelling en de effecten hiervan op de leefomgeving en de*

*woningmarkt. De demografische ontwikkelingen maken het nodig dat wij anticiperen op*

*een ouder wordende bevolking, toenemende vraag naar levensloopbestendig wonen en*

*zorgwonen en een daling van het aantal huishoudens, in met name de buitengebieden.*

*Deze ontwikkeling speelt nu al in Oost\-Drenthe. Dit brengt met zich mee dat in kleine*

*kernen en oudere stadswijken de leefbaarheid soms meer onder druk komt te staan,*

*waardoor maatwerk noodzakelijk blijft.*

*In sommige regioâs is sprake van een overschot aan woningen en plancapaciteit. Het*

*moderniseren van de bestaande woningvoorraad gebeurt door sloop, waar nodig,*

*zonder vervangende nieuwbouw of concentratie van nieuwe woningbouw in dorpen voor*

*het in stand houden van voorzieningen. Dit is een centrale opgave, om samen met*

*gemeenten op te pakken. Dorpen en steden moeten een adequate bovenlokale*

*strategie hebben om zorgvuldig met deze onbalans om te kunnen gaan. Bijvoorbeeld*

*door meer woningen te slopen dan terug te bouwen of woningen te realiseren nabij*

*bestaande kernen en voorzieningen. Dit is een opgave die wij samen met gemeenten*

*oppakken.*

##### 3\.3\.2 Verwerking in het bestemmingsplan

Dit bestemmingsplan voorziet in de planologische regeling voor de herstructurering van bestaand stedelijk gebied. Bij deze herstructurering is nagenoeg geen uitbreiding van het bebouwd oppervlak voorzien. Hierdoor is sprake is van een zorgvuldig ruimtegebruik.

Voor het plangebied zijn de kernkwaliteiten Aardkundige waarden, Landschap, Cultuurhistorie en Archeologie van toepassing. Op grond van de kernkwaliteit Aardkundige waarden is voor het plangebied een generiek beschermingsniveau van toepassing. Gezien het feit dat het plan ingrepen in de bodem mogelijk maakt ter plaatse van in het verleden reeds verstoorde gronden, is er geen sprake van een significante aantasting van de kernkwaliteit.

Op grond van de kernkwaliteit Landschap ligt het plangebied in het esdorpenlandschap. In dit landschap zijn met name de essen en beekdalen van provinciaal belang. Het plangebied ligt in bestaand stedelijk gebied en tast geen essen of beekdalen aan. De kernkwaliteit is dan ook niet in het geding.

Met betrekking tot de kernkwaliteit Cultuurhistorie geldt het sturingsniveau 'respecteren'. In het plangebied en de omgeving is geen sprake van bijzondere cultuurhistorische waarden. Van een ontwikkeling met negatieve effecten op de cultuurhistorische waarden is dan ook geen sprake.

Op grond van de kernkwaliteit Archeologie tenslotte geldt voor het plangebied het generieke beleid. Uitgangspunt is daarbij dat alle behoudenswaardige vindplaatsen die op de Archeologische Monumentenkaart van Drenthe (AMK) staan en nieuw ontdekte (behoudenswaardige) vindplaatsen niet ongezien kunnen verdwijnen. Gezien het feit dat het plan ingrepen in de bodem mogelijk maakt ter plaatse van in het verleden reeds verstoorde gronden, worden er geen archeologische waarden aangetast.

Tevens vinden met het planvoornemen ingrepen plaats in de bodem. Hierbij wordt rekening gehouden met de verschillende aspecten van de bodem zoals archeologie, bodemkwaliteit en de beperkingen omtrent de diepteboringen en energiemogelijkheden. In het bestemmingsplan zijn voor (on)mogelijkheden rond deze aspecten waar nodig aanvullende regels opgenomen.

Gezien het voorgaande is de conclusie dat het plan in overeenstemming is met het provinciale beleid.

#### 3\.4 Regionaal beleid

##### 3\.4\.1 Regiovisie Groningen \- Assen 2013

De gemeente Assen werkt met twaalf gemeenten en de provincies Groningen en Drenthe samen op het vlak van onder andere woningbouw in het kader van de Regio Groningen\-Assen (RGA). Het samenwerkingsverband omvat een woningmarktgebied met een sterke positie en circa 235\.000 huishoudens en een belangrijke concentratie aan werkgelegenheid in het Noorden van het land.

Het samenwerkingsverband heeft voor de gewenste ontwikkeling van de regio tot 2030 in 2004 een visie op hoofdlijnen vastgesteld. Deze visie is in 2013 geactualiseerd met de publicatie "Veranderende context, blijvend perspectief, actualisatie regiovisie Groningen\-Assen".

De oorspronkelijke hoofddoelstellingen voor de Regio blijven in de geactualiseerde visie overeind. Dit betreft het benutten en uitbouwen van economische kansen en het behouden en versterken van gebiedskwaliteiten. Van die hoofddoelstellingen zijn voor de komende periode nieuwe speerpunten afgeleid, namelijk het verder ontwikkelen van het economisch kerngebied, het versterken van de interne samenhang tussen steden en regio en het behouden en versterken van de kwaliteit van stad en land.

De Regio Groningen\-Assen streeft naar een gezonde economische basis, een goede bereikbaarheid, een voldoende en gevarieerd woningaanbod. In dit kader zijn ook regionale woningbouwafspraken gemaakt, die destijds vooral een taakstellend karakter hadden om de woningproductie op een hoger niveau te krijgen. In 2012 zijn er binnen de RGA afspraken gemaakt over woningbouw om ervoor te zorgen dat de vraag en het aanbod van locaties in goede balans kwam.

In 2015 is besloten om onderzoek te doen naar de actuele trends en ontwikkelingen en zijn nieuwe prognoses opgesteld. Dit onderzoek bevestigde de enorme populariteit van het stedelijke wonen in Groningen. Tevens gaf het een geactualiseerd en genuanceerder beeld van de om de stad heen liggende regio. In het vervolg op dit onderzoek is tevens de vraag gesteld of de afspraken uit 2012 \- tot stand gekomen ten tijde van crisis op de woningmarkt en sterk gericht op aantallen \- ook niet herijkt zouden moeten worden. Hiertoe is een "Regionale woningmarktanalyse regio Groningen Assen 2017\-2030". Deze analyse bevestigde dat de opgave op de woningmarkt anno 2017 anders is dan in 2012\. In 2012 moest drastisch in het aantal nieuwbouwwoningen worden gesnoeid. De recente woningmarktmonitor laat zien dat er in 2017 een sterk toegenomen vraag naar woningen is.

Assen vormt een zelfstandige woningmarkt binnen de regio, met een sterke uitwisseling naar plaatsen in de directe omgeving (Rolde, Smilde, Beilen, Vries) en met de stad Groningen. Assen biedt een aantrekkelijk stedelijk woonklimaat in combinatie met een hoge kwaliteit aan stadsrand\-wonen. Assen kiest qua woningmarktontwikkeling voor een âvoorzichtig herstelâ: tot 2025 circa 300 woningen per jaar, daarna circa 230 woningen per jaar. Dit komt voor de periode 2017\-2030 overeen met iets meer dan 3\.500 woningen. Dit woningbouwprogramma kan in Assen worden gerealiseerd binnen de beschikbare plancapaciteit van circa 3\.900 woningen, waarvan een deel is vastgesteld en een deel onzeker.

De woonwensen richten zich beperkt op gestapeld wonen en vooral op het grondgebonden wonen. Volgens de woongedragsanalyse van Companen (2015\) en conform een woonwensenenquÃªte van KAW (2015\) is er te weinig aanbod in het stedelijk woonmilieu en te veel in de moderne stadswijk (Kloosterveen). De praktijk leert echter dat stedelijk wonen in Assen ook kan betekenen: nabij voorzieningen, aan de rand van de stad. Marktpartijen bevestigen dat dit een juiste interpretatie is van de woonwensen van Assenaren. De conclusie is dat de balans tussen het woningaanbod in de stedelijke en stadsrandmilieus goed is.

Een punt van zorg vormt wel de kwaliteit van de woningvoorraad in enkele oudere, naoorlogse woonwijken. Door de relatief ruime woningmarkt wordt er vraaguitval gezien in deze wijken, met op termijn een risico van leegstand en verpaupering.

##### 3\.4\.2 Waterschapsbeleid

Het plangebied ligt in het beheersgebied van het waterschap Hunze en Aa's. Binnen het beheergebied van waterschap Hunze en Aa's is sprake van zes watersystemen. Voor het plangebied is het watersysteem Drentsche Aa van toepassing. In het beheerplan voor de periode 2016\-2021 is door het waterschap op hoofdlijnen vastgelegd met welke ambities de ontwikkelingen en opgaven op het gebied van veiligheid, voldoende water en schoon en ecologisch gezond water worden opgepakt.

##### 3\.4\.3 Verwerking in het bestemmingsplan

Het plan maakt de herstructurering en kwaliteitsverbetering van bestaand bebouwd gebied mogelijk. De hoeveelheid bebouwing neemt hierbij toe. Het aantal woningen neemt toe. In de waterparagraaf (paragraaf 4\.4) zijn de relevante beleidsaspecten voor het aspect water getoetst. Het plan is in overeenstemming met het regionale beleid.

#### 3\.5 Gemeentelijk beleid

##### 3\.5\.1 Structuurvisie 2030

In februari 2010 is de integrale Structuurvisie Assen 2030 vastgesteld. Naar aanleiding van de economische crisis en de gemeentelijke bezuinigingsopgaven werd de visie in februari 2014 op hoofdlijnen geactualiseerd. Naast bijstelling van aantallen zijn bij de actualisatie ook prioriteiten gesteld.

De structuurvisie is een belangrijk instrument om vorm te geven aan de toekomst van de stad. In de structuurvisie en bijbehorende actualisatie op hoofdlijnen zijn de volgende gemeentelijke ambities en prioriteiten benoemd:

* Assen groei\- en toekomstbestendig: Assen telt in 2030 circa 75\.000 inwoners. Geprobeerd wordt deze groei zoveel mogelijk binnen de bestaande grenzen te realiseren. Assen blijft overzichtelijk. Het behoud van de kwaliteit van onze 'bestaande stad' is een basisopgave en de binnenstad is prioritair aandachtsgebied;

* Assen werkt: Assen is samen met Groningen de motor van de noordelijke economie en biedt voldoende werk en voorzieningen voor de eigen inwoners en regio;

* Assen is Assen: Assen is een stad met een herkenbare eigen identiteit: de hoofdstad van Drenthe;

* Assen sociaal: Assen is een stad waar iedereen meedoet en zich kan ontplooien. Een stad waar mensen zich veilig en prettig voelen;

* Assen woont: Assen biedt voor alle inwoners een passende, gevarieerde huisvesting in een prettige en veilige woonomgeving;

* Assen leeft: Assen is een dynamische stad met veel activiteiten voor inwoners en bezoekers. De binnenstad is aantrekkelijk en geliefd. De inwoners zijn actief op het gebied van cultuur, sport, uitgaan en recreatie;

* Assen duurzaam en groen: Assen is een duurzame en groene stad. Duurzaamheid wordt breed opgevat: het gaat over hoe wordt omgaan met de (groene) omgeving en met elkaar. Assen moet ook voor toekomstige generaties mooi en aantrekkelijk blijven. Assen wil daarnaast CO2\-neutraal worden. Dat houdt in dat zoveel mogelijk energie wordt bespaard en via duurzame energie in de resterende energiebehoefte wordt voorzien;

* Assen bereikbaar: Assen is voor iedereen bereikbaar met alle vormen van vervoer. De meeste verplaatsingen gaan per fiets, openbaar vervoer en te voet. Deze ambitie wordt grotendeels ingevuld met uitvoering van het programma Florijnas.

![afbeelding "i_NL.IMRO.0106.02BP201810006-C001_0007.png"](i_NL.IMRO.0106.02BP201810006-C001_0007.png)

Structuurvisiekaart

Op basis van de structuurvisiekaart maakt het plangebied onderdeel uit van de "Intense stad" met als verdere aanduidingen "Aandachtsgebieden/wijkverbetering" en "Wijkvisie". Ten aanzien van het aspect ruimte is Ã©Ã©n van de hoofdmaatregelen voor de intense stad het vormgeven door intensivering, zowel het rood als het groen, van het bestaand stedelijk gebied, met name het gebied dat gelegen is binnen de Europaweg. Met betrekking tot wonen is Ã©Ã©n van de hoofdmaatregelen een wijkverbetering op basis van wijkanalyses en wijkvisies.

##### 3\.5\.2 Structuurvisie FlorijnAs

De Structuurvisie FlorijnAs is opgesteld op grond van de Crisis\- en herstelwet. De FlorijnAs is het belangrijkste ontwikkelingsgebied van de gemeente Assen. Tot 2030 vinden hier de meeste ontwikkelingen plaats die de groei naar 80\.000 inwoners faciliteren. De FlorijnAs voorziet in een breed programma en omvat uiteenlopende ruimtelijke interventies: herontwikkeling, transformatie, revitalisering, intensivering van het ruimtegebruik, infrastructurele ingrepen, een nieuw bedrijventerrein en landschapsontwikkeling. In de FlorijnAs zijn zes deelprojecten te onderscheiden met elk een eigen karakter en specifieke (her)ontwikkelkansen:

* Assen Zuid;

* Havenkwartier;

* Revitalisering Stadsbedrijvenpark;

* Assen aan de Aa;

* Stationsgebied en Stadsboulevard;

* Tweede fase Blauwe As.

Deze zes ontwikkelingsgebieden moeten in samenhang beschouwd worden als onderdeel van een groter geheel, de FlorijnAs. De Structuurvisie FlorijnAs brengt samenhang aan in de deelprogramma's en biedt het planologisch kader voor het versneld realiseren hiervan. De structuurvisie is concreet op de korte termijn en flexibel op de lange termijn.

![afbeelding "i_NL.IMRO.0106.02BP201810006-C001_0008.png"](i_NL.IMRO.0106.02BP201810006-C001_0008.png)

Structuurvisiekaart FlorijnAs

In de nabijheid van het plangebied wordt de Tweede fase Blauwe As gerealiseerd. Deze ontwikkeling is in uitvoering. De kernopgave van de Blauwe As tweede fase is het benutten van de aanwezige, kansrijke potenties voor een opwaardering van het gebied rond Het Kanaal. Het bevaarbaar maken van Het Kanaal werkt daarbij als katalysator voor gebiedsontwikkeling. De herinrichting en de gebiedsontwikkelingen eromheen borduren voort op het huidige ruimtelijke beeld en versterken het contact tussen de binnenstad en de groene woonwijken (waaronder Noorderpark met Oude Molenbuurt) ten noorden van Het Kanaal.

##### 3\.5\.3 Woonvisie Assen 2016

In de Woonvisie Assen 2016 (vastgesteld 26 mei 2016\) zijn de gemeentelijke ambities met betrekking tot het onderwerp wonen en aanpalende beleidsthema's vastgelegd. De gewijzigde marktomstandigheden in de afgelopen jaren, nieuwe bevolkingsprognoses, nieuwe regionale afspraken en gewijzigd rijksbeleid waren aanleiding voor de recente actualisatie van het gemeentelijk woonbeleid. De nieuwe woonvisie is gebaseerd op het Woningmarktonderzoek Assen 2015, waarin zowel de kwantitatieve als kwalitatieve woningbehoefte is bepaald aan de hand van recente bevolkings\- huishoudensprognoses en actueel inzicht in de woonwensen. Uit het woningmarktonderzoek blijkt voor de komende jaren behoefte aan grondgebonden woningen en appartementen in zowel stedelijke als groen stedelijke woonmilieus.

Op grond van deze visie wordt de komende jaren gekoerst op een uitbreiding van de woningvoorraad voor de verwachtte groei van de stad naar 75\.000 inwoners in 2035 en uitbreiding van de woningvoorraad met gemiddeld 290 woningen per jaar. Tegelijker tijd speelt in de bestaande wijken een herstructureringsopgave van circa 50 woningen per jaar om de kwaliteit van de bestaande woningvoorraad op peil te houden. De totale Assense nieuwbouwopgave voor de komende jaren bedraagt daarom circa 340 woningen per jaar (290 uitbreiding en 50 vervangende nieuwbouw). De Woonvisie Assen 2016 is met de gemeenten in zowel de regio Groningen \- Assen als de regio Noord Drenthe afgestemd.

Bij uitbreiding van de woningvoorraad is de gedachte van een compacte stad leidend en worden het groene karakter van de stad en de omgeving gekoesterd. Hiermee zet de gemeente in op een duurzame benutting van beschikbare ontwikkellocaties in de bestaande stad, zowel voor groene als voor stedelijke woonmilieus.

In Assen is sprake van een grote diversiteit aan huishoudens en dus een grote variatie in woningvraag te onderscheiden. Ook in de toekomst is hierdoor een gevarieerd aanbod van woningen en woonmilieus van belang. Met de herstructureringen in de Componistenbuurt Oost wordt de kwaliteit van het woningaanbod in de bestaande stad vergroot en krijgt de buurt een beter toekomstperspectief. In het plangebied is een school gesloopt en worden maximaal 28 woningen nieuw gebouwd. Per saldo vindt daarmee een uitbreiding van de woningvoorraad plaats. Echter, deze uitbreiding is passend binnen de Woonvisie Assen 2016\.

##### 3\.5\.4 Facetbeheersverordening woningsplitsing en woningomzetting

In de gemeente Assen is een toename van woningsplitsing en woningomzetting waar te nemen. Deze toename vindt vooral plaats in de binnenstad van Assen, maar ook in de gebieden rondom de binnenstad. Van woningomzetting is sprake wanneer een woning bijvoorbeeld wordt omgezet naar kamergewijze verhuur. Op het moment dat een woning wordt gesplitst dan is sprake van het bouwkundig en/of functioneel splitsen van Ã©Ã©n woning in twee of meer woningen.

Dit houdt verband met een aantal ontwikkelingen:

* in de afgelopen jaren zijn veel winkel\- en kantoorpanden op de markt gekomen;

* de vraag naar kleinere en/of betaalbare woonruimte in de stad is toegenomen door een toename van alleenstaanden, jongeren en statushouders;

* vastgoed in handen van particuliere beleggers met een zeker verdienmodel;

* overloop van steden als Groningen en Zwolle die al maatregelen hebben getroffen om woningsplitsing en woningomzetting te reguleren.

In de Woonvisie Assen 2016 wordt nadruk gelegd op het vergroten van de aantrekkelijkheid van Assen als woonstad. Assen wil een aantrekkelijke, leefbare woonstad zijn waar iedereen prettig woont. Het behoud van de kwaliteit van de 'bestaande stad' wordt als basisopgave beschouwd. De visie van de gemeente is om met het woningaanbod te voldoen aan de lokale en regionale marktvraag en in te zetten op een evenwichtige groei van Ã¡lle bevolkingsgroepen. Ook in het bestuursakkoord van het huidige college wordt het belang van een goede woonkwaliteit onderschreven. De leefbaarheid van de stad wordt volgens het bestuursakkoord beÃ¯nvloed door onder andere de kwaliteit van woningen en de woonomgeving.

Risico's van woningsplitsing en woningomzetting zijn een verslechtering van het woon\- en leefklimaat op wijkniveau en een (eenzijdig) woningaanbod met een matige kwaliteit. Op sommige plekken komt de openbare ruimte bijvoorbeeld onder druk te staan door een toename van geparkeerde fietsen en scooters, een toename van verkeersbewegingen, parkeeroverlast, ondermijnende criminaliteit en verwaarlozing van buitenruimte. Verschillende leefstijlen kunnen met elkaar botsen en bewoners kunnen het gevoel krijgen dat de buurt verpaupert. De bewoning in deze woonvormen is vaak 'vluchtig' waardoor de bewoners weinig binding met de buurt hebben. De soms zeer kleine woningen die gecreÃ«erd worden dragen niet bij aan een goede woonkwaliteit in de stad. Dit heeft niet alleen te maken met het kleine woonoppervlak, maar ook met het ontbreken van bergingen en buitenruimtes.

De facetbeheersverordening biedt een uniforme nieuwe regeling ten aanzien van woningsplitsing en woningomzetting in een deel van de stad Assen. De beheersverordening legt een verbod op voor woningsplitsing en woningomzetting voor alle bestemmingen waarbinnen de woonfunctie mogelijk is.

##### 3\.5\.5 Woningmarktonderzoek Assen 2015

In het Woningmarktonderzoek uit 2015 wordt ingegaan op het thema leefbaarheid en de marktpositie van de wijken. Ten aanzien van de waardering van de woning en de omgeving blijkt dat bewoners van het Noorderpark minder tevreden zijn. Met betrekking tot de vernieuwing van Assen Oost (Gebiedsgericht Werken) scoort het Noorderpark iets beter ten opzichte van overige wijken.

##### 3\.5\.6 Visie Energietransitie

In de Visie Energietransitie 2016\-2020 is beschreven welke rol de gemeente kan en wil nemen, zodat samen met de bewoners en de bedrijven in de gemeente Assen de energietransitie gestalte gegeven wordt.

Visie: Lokaal verantwoordelijkheid nemen

Ambitie 2050: Assen CO2\-neutraal

Focus: Besparen en transitie naar duurzaam

Inzet: Versnellen en opschalen: doelen voor 2020

Het stellen van heldere doelen geeft duidelijkheid in afweging van mogelijkheden in bijvoorbeeld gebiedsontwikkeling, handhaving, vergunningverlening en stimuleringsregelingen. Assen wordt nu al herkend als een groene, duurzame stad. De duurzame ambities bekrachtigen dit beeld en geven duidelijkheid.

Stad Assen:

* 10% energiebesparing in 2020

* 14% duurzame energie in 2020

* Gebouwde omgeving klimaatneutraal in 2040

* Gehele gemeente klimaatneutraal in 2050\.

De energiepotentiekaart (zie onderstaande figuur) geeft een beeld welke duurzame energievorm de meeste potentie heeft. Op basis van de energiepotentiekaart bestaan voor het plangebied vooral kansen voor warmte\- en koudeopslag en het benutten van zonne\-energie.

In de paragraaf duurzaamheid en energie (paragraaf 4\.2) wordt nader ingegaan op dit onderwerp.

![afbeelding "i_NL.IMRO.0106.02BP201810006-C001_0009.png"](i_NL.IMRO.0106.02BP201810006-C001_0009.png)

Energiepotentiekaart

##### 3\.5\.7 Strategienota Ruimte 2016

De Strategienota Ruimte (2016\) biedt een flexibel kader waarbinnen nieuwe ontwikkelingen op het gebied van wonen, werken en recreÃ«ren mogelijk kunnen worden gemaakt. Voor het onderdeel wonen zijn de volgende keuzes gemaakt:

* bouwen voor de behoefte. Deze behoefte dient flexibel en stapsgewijs ontwikkeld te worden waarbij de bestaande wijken aantrekkelijk moeten blijven;

* meer dan de helft van de nieuwbouw wil de gemeente realiseren in de bestaande stad. Daarnaast wordt ingezet op de uitleggebieden;

* inzet in het Havenkwartier verschuift naar het behouden van de aantrekkelijkheid van het gebied;

* mogelijkheden voor transformatie van leegstaande panden benutten in een groter gebied rondom de binnenstad.

Hiernaast zijn per ontwikkelingsgebied nieuwe uitgangspunten opgesteld. Het plangebied is gelegen in het ontwikkelingsgebied bestaande woonwijken. Voor dit ontwikkelingsgebied zijn de nieuwe uitgangspunten onder andere:

* voor inbreiding is de Woonvisie het vertrekpunt;

* ontwikkelingen van inbreidingslocaties moeten een aantoonbare positieve bijdrage leveren aan de aantrekkelijkheid van Assen of het behoud van de leefbaarheid in de wijk;

* er is veel ontwikkelruimte in de bestaande wijken.

De voorgenomen ruimtelijke ontwikkeling past binnen de keuzes en de uitgangspunten zoals besproken in de strategienota Ruimte (2016\).

##### 3\.5\.8 Strategienota Gemeentelijk Verkeers\- en Vervoersplan

In de Strategienota (2005\) zijn de hoofdlijnen van het verkeersbeleid voor de komende jaren vastgesteld. De verkeersvraagstukken kunnen niet los worden gezien van de ruimtelijke en economische vraagstukken, hetgeen vraagt om een samenhangend beleid.

Belangrijk onderdeel van de nota is het integreren van het concept "Duurzaam Veilig" in het verkeer en vervoersbeleid van de gemeente. Uitgangspunt van "Duurzaam Veilig" is het scheiden van verkeersstromen en het inrichten van wegen overeenkomstig het functiegebruik. Daarbij is het wegennet ingedeeld in stroomwegen, gebiedsontsluitingswegen en erf\- toegangswegen (verblijfsgebied). Voorts streeft de gemeente naar het behoud van de leefbaarheid in de woonwijken en terugdringing van de geluidsoverlast.

##### 3\.5\.9 Gemeentelijk water\- en rioleringsplan 2013 \- 2018

De gemeente heeft een wettelijke taak uit te voeren in het stedelijk waterbeheer. De gemeente heeft vanuit de Wet milieubeheer de plicht een gemeentelijk rioleringsplan (GRP) op te stellen. Dit plan vormt de grondslag voor de rioolheffing. In 2013 zijn het waterplan en verbreed GRP gecombineerd in Ã©Ã©n nieuw plan. Het Gemeentelijk Water en Rioleringsplan Assen verwoordt de strategische visie op het gebied van waterbeheer en riolering voor de komende jaren. Voor de totstandkoming van dit plan is overleg gevoerd met de waterschappen Hunze en Aa's, Noorderzijlvest en Reest en Wieden.

Het beleid is gericht op behoud en verbetering van een gezonde, veilige en duurzame leef\- en werkomgeving voor de lange termijn (2030\). De belangrijkste uitdagingen daarbij zijn: opvangen klimaatverandering, bekostiging van de toename van renovatie en vervanging, kostenefficiÃ«ntie, vergroten van duurzaamheid en samenwerking in de afvalwaterketen.

In het plan worden de volgende vijf thema's beschreven.

* 1\. Droge voeten in een veranderend klimaat: Assen streeft ernaar om geen overlast ten gevolge van water op straat te hebben. De afvoer\- en bergingscapaciteit van het rioolstelsel moet voldoende groot zijn om wateroverlast te voorkomen, uitgezonderd in extreme omstandigheden en overmacht situaties. Onder extreme weersomstandigheden is "water op straat" acceptabel zolang het effect hiervan beperkt blijft tot enige hinder. Het mag in geen geval leiden tot ernstige overlast of schade.

* 2\. Behouden en verbeteren waterkwaliteit: Assen streeft naar schoon en ecologisch gezond stadswater. Het voorkomen van vervuiling van afstromend hemelwater staat aan de basis van een duurzame invulling van stedelijke waterhuishouding en bescherming van de grondwaterkwaliteit en natuurgebieden als de Drentsche Aa (tevens bron van drinkwater).

* 3\. Doelmatig beheer van voorzieningen (assetmanagement): De voorzieningen voor de inzameling en verwerking van afvalwater, regenwater en grondwater hebben meestal een lange levensduur en zijn kostbaar. Het in stand houden van deze voorzieningen vormen een belangrijke dienst van de gemeente aan burgers en bedrijven. Om deze voorzieningen ook in de toekomst betaalbaar te houden wordt samengewerkt met de buurgemeenten en de drie inliggende waterschappen.

* 4\. Vergroten Duurzaamheid: Voor het functioneren van de waterketen (pompen, gemalen, etc.) is energie nodig. Gezocht wordt naar mogelijkheden om energie te besparen (geringe opvoerhoogtes, energiezuinig en slim pompen). Samen met waterschap Hunze en Aa's vindt onderzoek plaats naar de mogelijkheid om de rioolwaterzuivering Assen als energie\- en grondstoffenfabriek te gaan benutten.

* 5\. Beleving van water, betrokken burger: Water moet een toegevoegde waarde hebben voor de kwaliteit van de leefomgeving en levert tegelijkertijd een bijdrage aan het voorkomen van wateroverlast. Door samenwerking met de andere waterpartners wil Assen de communicatie richting burger verbeteren. Burgers moeten niet belast worden met de vraag bij wie ze aan moeten kloppen voor bepaalde problemen.

##### 3\.5\.10 Nota bodembeheer

De Nota Bodembeheer (2016\) geeft invulling aan de bodemambities van de gemeente Assen met betrekking tot hergebruik van grond en baggerspecie. De gemeente Assen heeft voor gebiedsspecifiek beleid gekozen. Het grootste deel van de gemeente Assen heeft een diffuse bodemkwaliteit gelijk aan de achtergrondwaarde (schone grond). Het gebiedsspecifieke beleid houdt in dat binnen bedrijventerreinen categorie wonen grond (LMW2\) kan worden toegepast. Binnen woonwijken mag alleen schone grond (achtergrondwaarde, LMW1\) worden toegepast. De navolgende figuur toont de toepassingskaart.

![afbeelding "i_NL.IMRO.0106.02BP201810006-C001_0010.jpg"](i_NL.IMRO.0106.02BP201810006-C001_0010.jpg)

Toepassingskaart

Het plangebied betreft een woonwijk, waarvoor het toepassingsregime LMW1 (achtergrondwaarde) geldt. In de bodemparagraaf (4\.11) vindt nadere toetsing in verband met de haalbaarheid ten aanzien van het aspect bodem plaats.

##### 3\.5\.11 Beleidsvisie externe veiligheid

Om ruimte te bieden aan de ruimtelijke ontwikkeling van Assen en om er voor te zorgen dat er geen onnodige of onacceptabele veiligheidsrisicoâs worden gelopen, is het wenselijk om sturing te geven aan ruimtelijke ontwikkelingen binnen bestaande risicocontouren. De gemeente Assen heeft hiertoe de beleidsvisie externe veiligheid ontwikkeld (2008\). Assen kiest voor gebiedsgerichte ambitieniveaus. Voor woonwijken kiest Assen voor een maximaal veiligheidsniveau. Op bedrijventerreinen kiest Assen voor een grotere flexibiliteit om gewenste ontwikkelingen mogelijk te maken.

In onderstaande tabel zijn de ambitieniveaus per type gebied weergegeven. Op de figuur bij de tabel zijn de gebiedstypen verbeeld.

| Â | | | | **Overschrijding grenswaarde PR 10\-6 voor kwetsbare objecten**   Â | **Overschrijding grenswaarde PR 10\-6 voor beperkt kwetsbare objecten**   Â | **Overschrijding oriÃ«ntatiewaarde groepsrisico**   Â | **Toename groepsrisico**   Â |

| --- | --- | --- | --- | --- | --- | --- | --- |

| **Wonen**   Â | | | | Niet acceptabel   Â | \- Bestaande objecten: Risico's zoveel mogelijk beperken\- Nieuwe objecten: Niet acceptabel   Â | Niet acceptabel   Â | Niet wenselijk   Â |

| **Bedrijven**   Â | | | | Niet acceptabel   Â | Acceptabel mits er gewichtige redenen zijn   Â | Acceptabel mits er gewichtige redenen zijn   Â | In beginsel acceptabel   Â |

| **Transport**   Â | | | | Niet acceptabel   Â | \- Bestaande objecten: Risico's zoveel mogelijk beperken\- Nieuwe objecten: Niet acceptabel   Â | Acceptabel mits er gewichtige redenen zijn   Â | In beginsel acceptabel   Â |

| **Buitengebied**   Â | | | | Niet acceptabel   Â | Acceptabel mits er gewichtige redenen zijn   Â | Acceptabel mits er gewichtige redenen zijn   Â | In beginsel acceptabel   Â |

Tabel 1\. Ambitieniveaus per gebiedstype

![afbeelding "i_NL.IMRO.0106.02BP201810006-C001_0011.jpg"](i_NL.IMRO.0106.02BP201810006-C001_0011.jpg)

Overzicht gebiedstypen

Uit het gemeentelijk externe veiligheidsbeleid volgt dat bestaande Bevi\-inrichtingen bij nieuwe of te herziene bestemmingsplannen (indien gewenst) positief worden bestemd en dat nieuwe risicobedrijven worden uitgesloten. Bij het opstellen van nieuwe bestemmingsplannen zal de sturingsfilosofie uit de Beleidsvisie Externe Veiligheid tot uiting moeten komen. De vestiging van nieuwe kwetsbare objecten binnen risicocontouren in het gebied moet worden uitgesloten. Dit uitgangspunt is gehanteerd voor het bestemmingsplan. In de paragraaf externe veiligheid (4\.9) vindt nadere toetsing in verband met de haalbaarheid ten aanzien van dit aspect plaats.

##### 3\.5\.12 Archeologiebeleid

De gemeente Assen heeft als onderdeel van het archeologiebeleid een beleidskaart (2011\) opgesteld. Op basis van de archeologische verwachtingskaart, de geÃ¯nventariseerde vindplaatsen, het overzicht van alle (archeologisch) onderzochte terreinen en de beleidsrichtlijnen van de provincie Drenthe voor de terreinen die als "provinciaal belang archeologie" zijn aangemerkt is de beleidsadvieskaart opgesteld. Op de beleidsadvieskaart zijn de beleidskeuzes van de gemeente Assen weergegeven. Alle elementen hebben een eigen kleurcode gekregen. In de legenda van de kaart zijn hieraan archeologische adviezen gekoppeld. De kaart is dus het instrument om in het geval van ruimtelijke ingrepen te bekijken of archeologisch onderzoek dient plaats te vinden voordat een vergunning kan worden afgegeven.

**Onderzoeksplicht**

*Archeologisch onderzoek altijd verplicht*

In een aantal zones is in alle gevallen onderzoek verplicht. De vrijstellingsgrens is daar in principe dus op 0 m2 gelegd. In Assen is in de volgende gebieden archeologisch onderzoek in alle gevallen noodzakelijk:

* een zone van 50 m (een buffer met een straal van 50 m) rond bekende archeologische vindplaatsen, bekend door archeologische waarnemingen;

* AMK\-terreinen van zeer hoge archeologische waarde (waaronder de rijksmonumenten), hoge archeologische waarde en archeologische waarde, inclusief een bufferzone van 50 m (uitgezonderd de historische kernen, die ook als AMK\-terrein zijn aangewezen);

* een zone van 50 m rond voordes en bruggen, die potentieel zijn voortgekomen uit voorden;

* depressies en laagten;

* dekzandkopjes in beekdalen;

* celtic fields.

*Archeologisch onderzoek verplicht bij ingrepen groter dan 1\.000 mÂ²*

Er geldt een onderzoeksvrijstelling van 1\.000 m2 voor alle gebieden met een hoge of middelhoge verwachting op de archeologische beleidsadvieskaart waar geen andere grenzen gelden door de aanwezigheid van bekende vindplaatsen of andere bijzondere bepalingen. Dezelfde ondergrens geldt voor essen en beekdalen, uitgezonderd de dekzandkopjes die zich daarin bevinden. Onderzoek hoeft niet plaats te vinden bij bodemingrepen ondieper dan 0,3 m onder het maaiveld, uitgezonderd (natuur) terreinen zonder bouwvoor, zoals heideterreinen. Het ontbreken van een bouwvoor kan betekenen dat de archeologische resten zich direct aan of onder het oppervlak bevinden.

*Archeologisch onderzoek en diepte van de ingrepen*

De vraag is hier of bij Ã¡lle bodemingrepen wel archeologisch onderzoek zou moeten worden uitgevoerd. Bij gebieden met een vrijstellingsgrens van 1\.000 m2 geldt namelijk dat men naast een minimale omvang ook een bepaalde diepte de grond in moet gaan om de verplichting opgelegd te krijgen. Zo is geen archeologisch onderzoek nodig voor ploegwerkzaamheden op een es met een oppervlakte van meer dan 1\.000 m2 en met een diepte van 25 cm. De bouwvoor is hier immers al eeuwenlang gemengd. In de gebieden met een vrijstellingsgrens van 0 m2 ligt dit anders. Veel van deze gebieden zouden sterk te lijden hebben onder reguliere ploegwerkzaamheden, ook al gaan ze maar 25 cm de bodem in. De wallen van *celtic fields* kunnen door ploegen op den duur bijvoorbeeld helemaal verdwijnen. In principe geldt hier dat *behoud in situ* altijd voorop staat en dat ook ingrepen ondieper dan 30 cm onwenselijk zijn. Slechts wanneer duidelijk is dat in het betreffende gebied reeds lange tijd regelmatig wordt geploegd en het type vindplaats hiervan niet te lijden heeft, bijvoorbeeld door de diepteligging van de sporen, kunnen werkzaamheden tot 30 cm \-Mv zonder onderzoek plaatsvinden.

In het geval van (deels) bovengrondse sporen (zoals *celtic fields* en grafheuvels) of van vuursteenvindplaatsen aan het maaiveld, kan uiteraard geen vrijstelling worden verleend en staat behoud voorop.

**Geen onderzoeksplicht, wel meldingsplicht**

In een aantal gevallen geldt geen onderzoeksverplichting. Het gaat om de volgende zones:

* gebieden met een lage archeologische verwachting;

* gebieden met een bekende diepe bodemverstoring;

* gebieden die reeds eerder zijn onderzocht en waar voor het betreffende deelgebied geen vervolgonderzoek nodig werd geacht of waar onderzoek reeds definitief is afgerond;

* plangebieden waarvan het oppervlak aan ingrepen beneden een vrijstellingsgrens valt.

De vrijstelling van archeologisch onderzoek ontslaat iemand niet van de plicht archeologische vondsten te melden conform de Monumentenwet 1988, artikel 53\. Als bij het uitvoeren van de ingrepen toch grondsporen en/of archeologische vondsten worden aangetroffen, dan moet hiervan direct melding gemaakt worden bij de provinciaal archeoloog.

Op onderstaande uitsnede van de beleidskaart is met rood het plangebied gemarkeerd. Het plangebied ligt in een zone met een hoge archeologische verwachting. Op grond van de beleidskaart geldt een onderzoeksverplichting bij ingrepen groter dan 1\.000 m2. In paragraaf 4\.12 wordt nader ingegaan op het aspect archeologie.

![afbeelding "i_NL.IMRO.0106.02BP201810006-C001_0012.jpg"](i_NL.IMRO.0106.02BP201810006-C001_0012.jpg)

Archeologische beleidskaart

##### 3\.5\.13 Cultuurhistorisch beleid

Het cultuurhistorisch beleid voor de gemeente Assen is neergelegd in de cultuurhistorische waardenkaart van de gemeente Assen. Deze is in december 2015 vastgesteld.

Monumentale steden doen het de laatste jaren beter dan andere steden. Deze steden groeien harder en hebben minder last van vergrijzing. Ook de huizenprijzen ontwikkelen zich gunstiger in de monumentale stad. Met de Beleidsregels cultuurhistorie kan de gemeente zorgen voor verder behoud en versterking van de cultuurhistorie en daarmee versterking van de aantrekkelijkheid van de gemeente Assen. Daarnaast is Ã©Ã©n van de pijlers uit de Modernisering Monumentenzorg van het Rijk het opnemen van cultuurhistorische waarden in de ruimtelijke ordening.

Met het opstellen van deze beleidsregels cultuurhistorie, de cultuurhistorische waardenkaart en de doorvertaling hiervan in bestemmingsplannen kan de gemeente aan die wettelijke verplichting voldoen. De cultuurhistorische waardenkaart dient als toetsingsinstrument voor aanvragen of nieuwe plannen, maar vooral ook om al in een voorstadium ter inspiratie in te zetten. Met het opstellen van de cultuurhistorische waardenkaart heeft de gemeente de randvoorwaarden gecreÃ«erd om cultuurhistorische waarden op een goede manier mee te nemen bij ontwikkelingen en andere beleidsterreinen.

Op de cultuurhistorische beleidskaart heeft het plangebied een lage stedenbouwkundige waardering. Dit betreft gebieden die van weinig belang zijn voor de geschiedenis van de stedenbouw in het algemeen en de ontwikkeling van Assen in het bijzonder en/of zonder relatie met de historische en landschappelijke hoofdstructuren en/of met een onduidelijk c.q. aangetast stedenbouwkundig concept en/of met een lage ruimtelijke kwaliteit in de samenhang tussen bebouwing, openbare ruimte en beplanting. De hiÃ«rarchie en het ruimtelijke verband tussen de kleine schaal van de woonomgeving en de grote schaal van de stad en het landschap was bij aanvang afwezig of is later verloren geraakt.

In paragraaf 4\.13 wordt nader ingegaan op het aspect cultuurhistorie.

![afbeelding "i_NL.IMRO.0106.02BP201810006-C001_0013.jpg"](i_NL.IMRO.0106.02BP201810006-C001_0013.jpg)

Cultuurhistorische beleidskaart

##### 3\.5\.14 Welstands\- en reclamenota

Het welstandsbeleid voor de gemeente Assen is neergelegd in de Welstands\- en reclamenota Assen, welke in 2011 is vastgesteld. De nota is ervoor bedoeld om de ruimtelijke kwaliteit in Assen te behouden en versterken. Bepalend voor de ruimtelijke kwaliteit zijn onder meer de gebouwen en bouwwerken, het totaalbeeld van de gebouwen en bouwwerken en de erfinrichting. De welstandstoets is een belangrijk instrument voor de sturing van deze kwaliteiten. Het hele gemeentelijke grondgebied is ingedeeld in verschillende gebiedstypen. Voor elk type zijn op het gebied afgestemde gebiedscriteria opgesteld. Een gebiedstype vertoont samenhang in de verschijningsvorm van de bebouwing, in de stedenbouwkundige opzet of in het landschap. De gebiedscriteria dagen de planindieners uit zich te laten inspireren door de omgeving.

Het plangebied ligt in het gebiedstype 'planmatig opgezette wijken'. Het beleid is hier gericht op het bieden van mogelijkheden voor het aanpassen en vernieuwen van bebouwing binnen de samenhang van het bouwblok, de straat of het cluster. De verandering moet passen binnen het grotere geheel en rekening houden met verwachte ontwikkelingen in de omgeving. Daarnaast moet de verandering passen bij de specifieke plek. Aan een hoofdweg is de uitstraling van de bebouwing van groter openbaar belang dan aan een woonstraat.

##### 3\.5\.15 Verwerking in bestemmingsplan

De ontwikkelingen uit voorliggend bestemmingsplan vloeien voort uit het beleid zoals dit is vastgelegd in de Woonvisie. Met dit plan wordt de duurzaamheid en woonkwaliteit vergroot. Het plan leidt daarnaast tot een verbetering van de stedenbouwkundige structuur van het stedelijke karakter van de omgeving. De ontwikkeling is daarmee ook in overeenstemming met het overige relevante gemeentelijke beleid.

### Hoofdstuk 4 Onderzoek

#### 4\.1 Algemeen

In dit hoofdstuk wordt nader ingegaan op de haalbaarheid en de uitvoerbaarheid van het bestemmingsplan. Meer concreet wordt beoordeeld hoe het plan zich verhoudt tot de diverse milieukaders (zoals archeologie, bodem, externe veiligheid, geluid, flora en fauna, luchtkwaliteit en water).

#### 4\.2 Duurzaamheid en energie

Een duurzame ontwikkeling is een ontwikkeling die aansluit op de behoeften van het heden, zonder het vermogen van toekomstige generaties om in hun eigen behoeften te voorzien in gevaar te brengen.

Actium is momenteel bezig om haar beleid omtrent duurzaamheid te bepalen. Wel kan gezegd worden dat aan de minimale eisen vanuit het bouwbesluit zal worden voldaan en dat de woning conform de wet Voortgang Energietransitie (VET) gasloos worden uitgevoerd. Het is mogelijk dat bij de verdere uitwerking van de plannen strengere eisen wat betreft duurzaamheid worden gesteld. Hierbij moet worden gedacht aan de BENG eisen. Echter, hier kan op dit moment in het planproces nog geen uitspraak over worden gedaan.

#### 4\.3 Ladder van duurzame verstedelijking

**Inleiding**

De Ladder voor duurzame verstedelijking (hierna: Ladder) is een instrument voor efficiÃ«nt ruimtegebruik, met een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt. Bij besluit van 28 augustus 2012 is de Ladder toegevoegd aan artikel 3\.1\.6 van het Besluit ruimtelijke ordening (Bro) en vervolgens op 1 oktober 2012 in werking getreden. Op 1 juli 2017 is het Bro gewijzigd, waarbij een nieuwe Laddersystematiek geldt.

De Ladder staat als instrument niet op zichzelf, maar geeft mede vorm aan de systeemverantwoordelijkheid van de minister van Infrastructuur en Milieu voor een goede ruimtelijke ordening. Deze verantwoordelijkheid brengt met zich mee, dat de minister er voor zorgt dat decentrale overheden over de juiste instrumenten kunnen beschikken voor een zorgvuldige benutting van de ruimte. Hieronder wordt begrepen het voorkomen van overprogrammering, het faciliteren van groei, het anticiperen op stagnatie en het leefbaar houden van krimpregio's.

De Ladder is onder andere van toepassing op bouwplannen die worden aangemerkt als nieuwe stedelijke ontwikkeling. Bij het bepalen Ã³f en hoe de Ladder moet worden toegepast zijn de volgende aspecten van belang:

* 1\. Is er sprake van een stedelijke ontwikkeling?

* 2\. Is de stedelijke ontwikkeling nieuw?

* 3\. Wat is het ruimtelijk verzorgingsgebied?

* 4\. Is er behoefte aan de voorgenomen ontwikkeling?

* 5\. Ligt de ontwikkeling in bestaand stedelijk gebied?

In het navolgende worden de hierboven genoemde aspecten beschreven en afgewogen.

**Onderzoek**

Ad 1\.

Of er sprake is van een stedelijke ontwikkeling wordt bepaald door de aard en omvang van de ontwikkeling, in relatie tot de omgeving. Het bouwplan bestaat uit 28 woningen. Gelet op de omvang van het project in de relatie tot de omgeving is het project aan te merken als een stedelijke ontwikkeling.

Ad 2\.

De Laddertoets geldt alleen voor nieuwe stedelijke ontwikkelingen. Beoordeeld moet worden of sprake is van een nieuw beslag op de ruimte. Daarvan is in het beginsel sprake als het nieuwe ruimtelijke besluit meer bebouwing mogelijk maakt dan er op grond van het voorheen geldende planologische regime aanwezig was, of kon worden gerealiseerd.

Ten opzichte van de vigerende beheersverordening wordt met onderhavig project meer bebouwing mogelijk gemaakt. Er is aldus sprake van een nieuwe stedelijke ontwikkeling.

Ad 3\.

Wanneer sprake is van een nieuwe stedelijke ontwikkeling, moet de behoefte aan die ontwikkeling worden gemotiveerd. De behoefte moet worden bepaald binnen het ruimtelijk verzorgingsgebied van de ontwikkeling. De aard en omvang van de ontwikkeling zijn leidend voor het schaalniveau waarop de ruimtebehoefte moet worden afgewogen.

Het ruimtelijk verzorgingsgebied is in onderhavig project beperkt tot de gemeente Assen. De huurwoningen zullen voor het grootste gedeelte worden bewoond door inwoners uit de gemeente Assen.

Ad 4\.

Zoals hiervoor al staat vermeld, dient de behoefte aan de nieuwe stedelijke ontwikkeling die mogelijk wordt gemaakt, te worden beschreven.

Zoals is omschreven in het regionale en het gemeentelijk beleid (structuurvisies en woonvisie is er voldoende behoefte aan de stedelijke ontwikkeling die mogelijk wordt gemaakt.

Ad 5\.

In artikel 1\.1\.1 onder h van het Bro is een nadere omschrijving van het begrip 'bestaand stedelijk gebied' vastgelegd. Als bestaand stedelijk gebied wordt aangemerkt: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

Het plangebied is gelegen in de wijk Noorderpark te Assen en is omringd door woningen en een gebouw met de bestemming maatschappelijk. Geconcludeerd kan worden dat het plangebied onderdeel uitmaakt van het bestaand stedelijk gebied.

**Conclusie**

Geconcludeerd kan worden dat de ruimtelijke ontwikkeling voldoet aan de Ladder voor duurzame verstedelijking. Het project voorziet in een behoefte. Deze behoefte wordt opgevangen in bestaand stedelijk gebied.

#### 4\.4 Water

**Inleiding**

Sinds 1 november 2003 is het verplicht ruimtelijke plannen te toetsen op waterhuishoudkundige aspecten: de zogenaamde watertoets. De watertoets is een waarborg voor water in ruimtelijke plannen en besluiten. Waterhuishoudkundige doelstellingen worden daarbij expliciet en op evenwichtige wijze in beschouwing genomen binnen deze ruimtelijke plannen en besluiten. Het watersysteem wordt hierbij op een integrale wijze benaderd. Zowel het oppervlaktewater als het grondwater worden dus (in samenhang) in beschouwing genomen. Daarbij gaat het naast de kwantiteit ook om de kwaliteit. De integrale benadering van het watersysteem betekent ook dat het watersysteem wordt benaderd in samenhang met andere beleidsvelden. De watertoets is een instrument om ruimtelijke plannen waterneutraal vorm te geven en om het watersysteem op orde te krijgen.

**Onderzoek**

Het plangebied van de Vivaldilaan valt in het werkgebied van het waterschap Hunze en Aa's en ligt in de woonwijk Noorderpark. Voor voorliggend plan is op 1 oktober 2018 een watertoets uitgevoerd (bijlage 2). De beantwoording van de vragen in de watertoets heeft er toe geleid dat de normale procedure moet worden doorlopen. Dit houdt in dat het waterschap Hunze en Aa's een voorlopige uitgangspuntennotitie heeft opgesteld die samen met een aanvullende reactie (mail van 9 november 2018\) als definitieve uitgangspuntennotitie kan worden beschouwd (bijlage 3). Tevens heeft in het kader van het watertoetsproces op 5 september 2018 een overleg plaatsgevonden van initiatiefnemer (Actium), architect (HJK\-Architecten), ruimtelijk adviesbureau (BugelHajema), waterschap Hunze en Aa's en gemeente Assen.

De wateropgave van 80 l/m2 van het waterschap is een richtinggevend kengetal. De werkelijke wateropgave wordt door de gemeente hydraulisch berekend met Sobek. Als uitgangspunt geldt de stedelijke ontwerpbui van Rioned T\=10\+13%. Het waterpeil mag met deze ontwerpbui niet hoger stijgen dan waking\- 0,20 m. Daarnaast moet het ontwerp voldoen aan de landelijke toetsbui van Stowa T\=100\+13%. Het waterpeil mag met deze bui niet hoger stijgen dan waking. (Zie hiervoor het verslag van het coÃ¶rdinatieoverleg d.d. 27 mei 2013 welk als bijlage bij de reactienota overleg en bij deze toelichting is gevoegd). De afvoernorm uit de stedelijke wateropgave is 1,7 l/ sec/ ha. In de praktijk betekent dit dat er bij de afvoerpunten uit een plangebied een âgeknepenâ afvoer wordt gemaakt van pvc 160 mm. Naast de geringe afvoercapaciteit moet er zekerheid zijn over het functioneren van het afvoerpunt.

In het plangebied is sprake van een toename aan verhard oppervlak van circa 2\.500 m2\. Hierdoor stijgt het waterpeil in de vijver met enkele cm's in bovengenoemde ontwerpbui T\=10\+13%. De maximale stijghoogte van 10,18\+NAP blijft ruimschoots onder het wakingspunt.

**Toe\-/afname verhard oppervlak**

Uitgaande van een oppervlakte van het plangebied van 6\.410 m2 is in de oude situatie in het plangebied (school plus schoolpleinen) sprake van een verhard oppervlak van minimaal 2\.977 m2 (1\.491 m2 dak en minimaal 1\.486 m2 bestrating). In de nieuwe situatie is sprake van circa 3\.762 m2 dakoppervlak en toekomstige verharding tuintjes (factor 0,8 maal oppervlakte bouwkavels) en 1\.708 m2 bestrating. Totaal circa 5\.469 m2Â verharding. Uit bovenstaande (en onderstaande tabel) blijkt dat de verharding in de nieuwe situatie met maximaal 2\.500 m2 is toegenomen.

| Â | Oude situatie (M2)   Â | Nieuwe Situatie (m2)   Â |

| --- | --- | --- |

| Dakoppervlak (plus geschatte bestrating tuintjes in toekomst)   Â | 1\.497   Â | 3\.762   Â |

| Bestrating   Â | Min. 1\.486   Â | 1\.708   Â |

| Verharding totaal   Â | Min. 2977   Â | 5\.469   Â |

| Groen   Â | Max 3\.433   Â | 941   Â |

| Totaal oppervlak   Â | 6\.410   Â | 6\.410   Â |

**Afkoppelen\- en rioleringsplan**

In de oude situatie (school) was het regenwater van de terreinverharding niet aangesloten op de (gemengde) riolering. Het regenwater van de terreinverharding kwam direct (afstroming) dan wel indirect (via inzijging en grondwater) in de vijver aan de zuidzijde van het terrein. Het dakoppervlak van de schoolgebouwen was deels aangesloten op de regenwaterriolering in de Vivaldilaan en deels op de vijver aan de Vivaldilaan.

In de nieuwe situatie komen op de locatie vier bouwblokken met rijtjeshuizen. In het middengebied tussen de bouwblokken komen de parkeerplaatsen voor de bewoners.

Bij inbreidingsplannen wordt de nieuwbouw conform het Gemeentelijk Water en Rioleringsplan gescheiden uitgevoerd. Alle verhardingen en dakoppervlakken worden aangesloten op de regenwaterriolering en/of oppervlaktewater en de zwart\- en grijswaterafvoer van de woningen wordt aangesloten op de vuilwaterriolering.

Op het parkeerterrein in het middengebied wordt een regenwaterriolering en vuilwaterriolering aangelegd. Zowel voor regenwater als voor vuilwater worden per huis erfscheidingsputjes aangebracht.

De regenwaterriolering voert het hemelwater af naar de vijver aan de zuidzijde van het plangebied. Deze vijver aan de Vivaldilaan is onderdeel van een groot geschakeld watersysteem Peelo, waarbij het water via een systeem van stuwen en schuiven wordt afgevoerd naar een lager waterpand. Des te meer aanbod er is aan afvoerend hemelwater, des te meer opstuwing er plaats vindt in de afvoer. Hiermee wordt invulling gegeven aan de trits bergen, vasthouden en vertraagd afvoeren.

De regenwaterriolering wordt uitgevoerd met grotere rioolbuizen (rond 400 mm) en een stuwput met doorlaat op het lozingspunt van de vijver. Hierdoor wordt het hemelwater vertraagd afgevoerd naar de vijver. De stuwput heeft een doorlaat rond 160 mm op 9,52\+NAP en overstortmuur op 10,50\+NAP en is 1,7 m breed. Het waterpeil van de vijver ligt op 9,50\+NAP zodat het regenwaterrioolstelsel boven het waterpeil is ontworpen en altijd weer kan leegstromen.

De vuilwaterriolering in het plangebied voert het afvalwater af naar de gemengde riolering in de Smetanalaan aan de noordzijde van het plangebied. Zie voor een verdere aanvulling onderstaande berekening.

**Resultaten hydraulische berekeningen in Sobek**

De uitkomsten van de Sobek berekeningen geven aan dat er geen noemenswaardige veranderingen zijn. De waterstanden geven de volgende resultaten te zien (Zie hiervoor de bijlagen over waterstandstijgingen Vivaldilaan, results sobek welke als bijlage bij de reactienota vooroverleg zijn toegevoegd).

De stedelijke ontwerpbui van Rioned T\=10\+13%: \- In de huidige situatie stijgt het waterpeil tot 10,16\+ nap.

\- Voor de toekomstige situatie stijgt het waterpeil in de vijver tot 10,18\+ nap;

De landelijke toetsbui van Stowa T\=100\+13%:

\- In de huidige situatie stijgt het waterpeil tot 10,59\+ nap.

\- Voor de toekomstige situatie stijgt het waterpeil in de vijver tot 10,61\+ nap;

De debieten (waterhoeveelheden) geven de volgende resultaten te zien (zie hiervoor ook de bijlagen over rioolplannen).

De stedelijke ontwerpbui van Rioned T\=10\+13%:

\- In de huidige situatie passeert over de stuwput 3\-1180 van de vijver Verdilaan 1320 m3 hemelwater in 2uur tijd. Door de opstuwing in het watersysteem vind er ook een periode van negatieve overstorten plaats. In totaal stroomt 1928 m3 uit de vijver en \-607 m3 terug in de vijver.

Na 2 uur tijd is de vijver nog niet terug op haar waterpeil.

\- Voor de toekomstige situatie passeert over de stuwput 3\-1180 van de vijver Verdilaan 1252 m3 hemelwater in 2uur tijd. Door de opstuwing in het watersysteem vind er ook een periode van negatieve overstorten plaats. In totaal stroomt 1875 m3 uit de vijver en \-622 m3 terug in de vijver.

Na 2 uur tijd is de vijver nog niet terug op haar waterpeil.

De landelijke toetsbui van Stowa T\=100\+13%:

\- In de huidige situatie passeert over de stuwput 3\-1180 van de vijver Verdilaan \-229 m3 hemelwater in 24 uur tijd. Door de opstuwing in het watersysteem vind er ook een periode van negatieve overstorten plaats. In totaal stroomt 251 m3 uit de vijver en \-479 m3 terug in de vijver.

Na 24 uur is de opstuwing in het watersysteem zodanig dat er per saldo meer hemelwater is terug gestroomd in de vijver. De periode van uitstromen moet nog gaan plaatsvinden.

\- Voor de toekomstige situatie passeert over de stuwput 3\-1180 van de vijver Verdilaan \-246 m3 hemelwater in 24 uur tijd. Door de opstuwing in het watersysteem vind er ook een periode van negatieve overstorten plaats. In totaal stroomt 240 m3 uit de vijver en \-492 m3 terug in de vijver.

Na 24 uur is de opstuwing in het watersysteem zodanig dat er per saldo meer hemelwater is terug gestroomd in de vijver. De periode van uitstromen moet nog gaan plaatsvinden.

*Conclusie:*

De waterstanden in de vijver Verdilaan stijgen bij bui T\=10\+13% met 2 cm en blijven 0,62 m onder de insteek van de vijvertaluds. Hiermee voldoet de vijver aan het uitgangspunt van stijgen tot 0,20 m minus maaiveld.

De waterstanden in de vijver Verdilaan stijgen bij wsbui T\=100\+13% met 2 cm en blijven 0,19 m onder de insteek van de vijvertaluds. Hiermee voldoet de vijver aan het uitgangspunt van stijgen tot aan maaiveld.

De extra verhoging rondom de vijver van circa 0,25 m (11,05 m\- 10,80 m) is hierbij niet meegenomen. Dit geeft nog een extra zekerheid voor extremere situaties.

De debieten over de stuwput 3\-1180 laten zien dat er geen verhoogde afvoer plaats vind uit de vijver. Bij bui T\=10\+13% een afname van 68 m3 in 2 uur tijd. En bij wsbui T\=100\+13% een afname van \-19 m3 in 24 uur tijd. In beide gevallen moet de periode van uitstromen nog gaan plaatsvinden.

De grafieken van voor de planontwikkeling en na de planontwikkeling geven een zelfde beeld te zien.

**Grondwater**

Gemeente Assen hanteert voor bebouwing een minimale ontwatering van 0,90 m\- mv en voor infrastructuur een minimale ontwatering van 1,10 m\- mv. Aandachtspunt voor de initiatiefnemer is de ontwatering van de woonpercelen. Gezien de slecht doorlatende ondiepe leemlaag adviseert de gemeente om een ringdrainage met strategische doorspuitputten rond de woonblokken aan te leggen en deze aan te sluiten op een regenwater erfscheidingsput.

**Waterkwaliteit**

Bij de nieuwbouw moet de invloed van diffuse bronnen op hemelwater zoveel mogelijk worden beperkt door het hanteren van de beleidsuitgangspunten in het landelijk emissiebeleid. Dit gaat volgens de trits voorkomen, scheiden en zuiveren. Door het gebruik van preventieve/brongerichte maatregelen komt hemelwater met zo weinig mogelijk vervuilende stoffen of uitlogende materialen in aanraking en blijft het zo schoon mogelijk. Bij nieuwbouw en renovatie dienen zo weinig mogelijk uitlogende materialen zoals zink, koper en lood gebruikt te worden. Alternatieven gebruiken heeft de voorkeur. De nationale pakketten duurzaam bouwen geven handvatten voor alternatieven.

Voor de openbare ruimte geldt als preventieve/brongerichte maatregel dat deze zodanig ingericht wordt dat onkruidgroei zo weinig mogelijk kans krijgt. Aangezien de gemeente Assen al meer dan tien jaar geen onkruidbestrijdingsmiddelen meer gebruikt, maar alternatieve methoden (borstelen en hitte), dient de inrichting ook dusdanig te zijn dat deze methoden eenvoudig toegepast kunnen worden.

De initiatiefnemer heeft bij de bouw, qua eventueel gebruik van uitlogende materialen, Ã¨n bij het beheer en onderhoud van verhardingen en groen, qua gebruik van bestrijdingsmiddelen, te maken met hetgeen wettelijk vastgelegd is. De gemeente zal \-buiten het bestemmingsplan om\- de initiatiefnemer hier expliciet op wijzen.

**Conclusie**

In dit bestemmingsplan zijn water en waterhuishoudkundige voorzieningen toegestaan binnen de bestemmingen "Groen" en "Verkeer \- Verblijfsgebied". Beleidsdoelstellingen ten aanzien van de waterkwantiteit en kwaliteit zijn binnen de genoemde bestemmingen mogelijk.

#### 4\.5 Verkeersaspecten

**Onderzoek**

In het plangebied bevond zich een school. Het plan maakt de bouw van 28 nieuwe woningen mogelijk. Het aantal woningen neemt dus toe. In overleg met de gemeente Assen is voor dit type woning een parkeernorm van 1,2 vastgesteld.

Binnen het planvoornemen worden 36 parkeerplaatsen gerealiseerd. Vier van deze parkeerplaatsen worden ingepast in de achtertuin van een viertal hoekwoningen binnen het plangebied. Voor deze oplossing is gekozen naar aanleiding van de reactie van de brandweer over de toegankelijkheid en bereikbaarheid van de in dit plangebied gerealiseerde woningen voor de hulpdiensten en ten gunste van de groene strook en de bestaande boom aan de oostzijde van het plangebied. Voor een uitgebreide weergave van de reactie van de brandweer en de reactie daarop zie de reactienotaoverleg welke als bijlage bij deze toelichting is gevoegd.

Derhalve ontstaat er een positieve parkeerbalans met een overschot van 2 parkeerplaatsen.

**Conclusie**

Het aspect verkeer leidt niet tot belemmeringen voor het bestemmingsplan.

#### 4\.6 Bedrijven en milieuzonering

**Inleiding**

Milieuaspecten worden in principe geregeld via de daartoe geÃ«igende wetgeving. Daar waar het de ruimtelijke ordening raakt, dient met deze aspecten echter rekening te worden gehouden. Het gaat dan met name om de situering van milieugevoelige functies ten opzichte van milieuhinderlijke inrichtingen.

Om te bepalen welke afstanden dienen te worden aangehouden, wordt de VNG\-publicatie 'Bedrijven en milieuzonering' gehanteerd. De VNG\-handreiking geeft op systematische wijze informatie over de milieukenmerken van vrijwel alle voorkomende bedrijfstypen. Het biedt daarmee een hulpmiddel om ruimtelijke ordening en milieu op gemeentelijk niveau op elkaar af te stemmen.

In de handreiking zijn richtafstanden van bedrijven tot bebouwing aangegeven. Deze richtafstanden hebben betrekking op de aspecten geluid, stof, geur en gevaar. De gegeven afstanden zijn richtafstanden en geen harde eisen. Dit betekent dat afwijken van de afstanden, mits goed gemotiveerd, is toegestaan. De afstand wordt gerekend van de grens van de bestemming die milieubelastende functies toelaat tot de gevel van de milieugevoelige functies. Naast het omgevingstype 'rustige woonwijk' wordt het omgevingstype 'gemengd gebied' onderscheiden. Een gemengd gebied is een gebied met een matig tot sterke functiemenging. Voor gemengde gebieden kunnen de richtafstanden met Ã©Ã©n stap terug worden gebracht.

**Onderzoek**

Het bestemmingsplan betreft de nieuwbouw van 28 woningen. In de omgeving van het plangebied bevinden zich woningen, een supermarkt en speciale woonvorm.

De nieuwe woningen zijn geprojecteerd ter plekke van de oude school. Gezien de aard van de omgeving en het feit dat de milieuhinderlijke inrichtingen niet worden ingeperkt door de realisatie van de woningen aangezien er op een kortere afstand reeds woningen zijn gerealiseerd, kan gesteld worden dat de bestaande situatie niet verslechtert. Tevens reiken de richtafstanden van de milieuhinderlijke inrichtingen niet tot in het plangebied. De omliggende functies vormen daarmee geen belemmering voor de bouw van de woningen. Omgekeerd belemmert de bouw van de, milieugevoelige, woningen het functioneren van de omliggende functies niet.

**Conclusie**

Het aspect bedrijven en milieuzonering vormt geen belemmering voor het plan.

#### 4\.7 Geluid

**Inleiding**

*Wegverkeerslawaai*

In het kader van de Wet geluidhinder bevinden zich langs alle wegen zones, met uitzondering van wegen die zijn gelegen binnen een als woonerf aangeduid gebied en wegen waarvoor een maximumsnelheid van 30 km/uur geldt. Binnen de bebouwde kom bedraagt de zonebreedte voor tweestrookswegen die aan weerszijden van de weg, gerekend vanuit de wegas, in acht moet worden genomen 200 meter. Buiten de bebouwde kom bedraagt deze afstand voor tweestrookswegen 250 meter. In geval van het realiseren van geluidsgevoelige bebouwing binnen deze zone dient een akoestisch onderzoek plaats te vinden. Formeel kan akoestisch onderzoek achterwege blijven bij wegen waarvoor een maximumsnelheid van 30 km/uur geldt. Op grond van een goede ruimtelijke ordening dient echter ook aan dit soort wegen aandacht geschonken te worden.

**Onderzoek**

Er is een akoestisch onderzoek (17 oktober 2018, BÃ¼gelHajema Adviseurs b.v.) uitgevoerd naar de geluidbelasting vanwege wegverkeerslawaai afkomstig van de Smetenalaan en de Vivaldilaan op het plangebied. De situatie is beoordeeld aan de hand van de Wet geluidhinder. Doel van dit onderzoek was het bepalen van de geluidbelasting binnen het plangebied voor zover deze wordt veroorzaakt door het relevante wegverkeer.

De nieuwe woningen liggen binnen de bebouwde kom aan de Smetenalaan en de Vivaldilaan, dit betreft wegen met een maximum snelheid van 30 km/uur. De overige wegen liggen op grotere afstand van het plangebied en/of de verkeersintensiteit is er dusdanig gering, dat deze wegen niet relevant zijn met betrekking tot de geluidbelasting.

Uit het onderzoek blijkt dat een aantal van de woningen niet voldoen aan de wettelijke eisen wat betreft het wegverkeerslawaai vanwege de Smetanalaan en Vivaldilaan. De overschrijding van de ten hoogste toelaatbare geluidsbelasting bedraagt maximaal 4 dB.

**Conclusie**

Op grond van de Wet geluidhinder zijn de Smetanalaan en Vivaldilaan niet 'zoneplichtig' en behoeft formeel geen verdere actie te worden ondernomen. In het kader van een goede ruimtelijke ordening is bij de beoordeling van deze wegen aangesloten bij de normstelling die de Wgh kent voor gezoneerde wegen.

Omdat maatregelen aan de bron en in het overgangsgebied niet mogelijk zijn zullen, indien nodig, aanvullende geluidsisolerende maatregelen aan de betreffende gevels van de geluidgevoelige bebouwing worden toegepast teneinde te voldoen aan de maximale binnenwaarde van 33 dB. Dit onderzoek dient bij de indiening van het bouwplan mede aangeleverd te worden.

Het rapport met onderhavig onderzoek is als bijlage 5 aan dit plan toegevoegd.

#### 4\.8 Geur

**Inleiding**

De Wet geurhinder en veehouderij (Wgv) heeft op twee wijzen betrekking op procedures op basis van de Wro. Ten eerste moet bij de belangenafweging ten behoeve van een zorgvuldige besluitvorming worden nagegaan of een partij zoals een agrarisch bedrijf niet onevenredig in haar (bedrijfs)belangen wordt geschaad door de realisatie van een bestemmingsplan. Ten tweede speelt de geurbelasting een rol bij de beoordeling of in het kader van een goede ruimtelijke ordening een goed woon\- en leefklimaat kan worden gegarandeerd. Geurhinder afkomstig van bedrijven is een integraal onderdeel van het aspect milieuzonering dat in de paragraaf Â´Bedrijven en milieuzoneringÂ´ wordt behandeld.

**Onderzoek**

In dit bestemmingsplan zijn geurgevoelige objecten toegestaan, in de vorm van woningen. Het betreft sloop en nieuwbouw. Gezien de ligging in de kern Assen vormt de Wgv geen relevant beoordelingskader. In paragraaf 4\.6 Bedrijven en milieuzoneringÂ is reeds aangetoond dat voldaan wordt aan de richtafstanden met betrekking tot geur.

**Conclusie**

Het aspect geur vormt geen belemmering voor het plan.

#### 4\.9 Externe veiligheid

**Inleiding**

*Inrichtingen*

Op 13 februari 2009 is het gewijzigde Besluit externe veiligheid inrichtingen (Bevi) in werking getreden. Dit besluit geeft voorwaarden voor nieuwe en bestaande situaties ten aanzien van het plaatsgebonden risico en het groepsrisico van inrichtingen waarin bepaalde gevaarlijke stoffen worden gebruikt, opgeslagen of geproduceerd. Het plaatsgebonden risico onderscheidt grens\- en richtwaarden voor (beperkt) kwetsbare objecten. Het betreft de berekende kans per jaar dat een persoon overlijdt als rechtstreeks gevolg van een ongeval bij een risicobron, aangenomen dat hij op die plaats permanent en onbeschermd verblijft. Deze kans mag maximaal Ã©Ã©n op een miljoen (10\-6) per jaar zijn. Het groepsrisico is van toepassing op groepen personen in het invloedsgebied van een inrichting met gevaarlijke stoffen en de kans op overlijden. Dit wordt weergegeven in een Fn\-curve en getoetst aan een oriÃ«nterende waarde.

*Vervoer van gevaarlijke stoffen*

Op 1 april 2015 is de nieuwe wetgeving rond transportroutes, het Besluit transportroutes externe veiligheid (Btev) met het bijbehorende Basisnet, in werking getreden. Dit besluit vervangt de circulaire Risiconormering vervoer gevaarlijke stoffen.

Het Besluit transportroutes externe veiligheid sluit aan op de bepalingen uit het Besluit externe veiligheid inrichtingen omtrent het plaatsgebonden risico en groepsrisico. Daarnaast wordt het Basisnet voor wegen, spoor en water opgesteld. Dit basisnet omvat alle rijkswegen, spoorlocaties met goederenvervoer en kanalen en rivieren met goederenvervoer, met de bijbehorende (eventueel aanwezige) risicoafstanden.

*Buisleidingen*

Op 1 januari 2011 is het Besluit externe veiligheid buisleidingen (Bevb) in werking getreden met de bijbehorende Regeling externe veiligheid buisleidingen (Revb). Dit besluit omvat de nieuwe regelgeving op het gebied van buisleidingen waardoor gevaarlijke stoffen worden vervoerd.

In plaats van de bebouwings\- en toetsingsafstanden waar in de oude circulaires van werd uitgegaan, dienen nu de belemmeringenstrook (5 m bij leidingen met een druk boven de 40 Bar), de plaatsgebonden risicocontour (10\-6) en het invloedsgebied van het groepsrisico (1%\-letaliteitsgrens) in acht te worden gehouden bij ruimtelijke ontwikkelingen.

**Onderzoek**

Het initiatief betreft een herstructurering van bestaand bebouwd gebied, waarbij het aantal mensen in het plangebied toeneemt. Binnen het plangebied zijn geen bedrijven met gevaarlijke stoffen aanwezig. Evenmin vindt transport van gevaarlijke stoffen binnen het plangebied plaats. Buiten het plangebied vindt geen transport van gevaarlijke stoffen via de weg, het spoor of via buisleidingen plaats dat invloed heeft op het plangebied. Verder zijn er geen risicobronnen aanwezig die invloed hebben op het plangebied. Ten oosten van de planlocatie is een LPG\-inrichting aanwezig, waarvan het invloedsgebied ruimschoots buiten het plangebied ligt. Een verantwoording van het groepsrisico is verder niet aan de orde.

**Conclusie**

Het aspect externe veiligheid vormt geen belemmering voor het plan.

#### 4\.10 Luchtkwaliteit

**Inleiding**

Voor luchtkwaliteit moet rekening worden gehouden met het gestelde in de Wet milieubeheer (Wm), hoofdstuk 5, titel 5\.2 Luchtkwaliteitseisen en de bijbehorende bijlagen. In deze wet en de daarop gebaseerde regelingen \- Besluit NIBM (luchtkwaliteitseisen) en Regeling NIBM (luchtkwaliteitseisen) \- is getalsmatig vastgelegd dat bepaalde projecten "niet in betekenende mate" (NIBM) bijdragen aan de luchtverontreiniging. Het begrip "niet in betekenende mate" is gedefinieerd als 3% van de grenswaarde voor stikstof (NO2\) en fijnstof (PM10\). In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Vooralsnog geldt dat:

* voor woningbouwlocaties met minder dan 1\.500 woningen (met Ã©Ã©n ontsluitingsweg) of 3\.000 woningen (met twee gelijke ontsluitingswegen) geen beoordeling op luchtkwaliteit hoeft plaats te vinden;

* voor infrastructuur dat bij minder dan 3% concentratiebijdrage (verkeerseffecten gecorrigeerd voor minder congestie) ook geen beoordeling op luchtkwaliteit hoeft plaats te vinden;

* voor kantoorlocaties is dat bij minder dan 100\.000 mÂ² bruto vloeroppervlak bij 1 ontsluitende weg, of 200\.000 mÂ² bruto vloeroppervlak bij 2 ontsluitende wegen.

Bijzondere aandacht verdient verder het op 16 januari 2009 in werking getreden Besluit gevoelige bestemmingen (luchtkwaliteitseisen). Met deze AMvB wordt de bouw van zogenaamde gevoelige bestemmingen in de buurt van rijks\- en provinciale wegen beperkt. Daarvoor voorziet het besluit in zones waarbinnen luchtkwaliteitonderzoek nodig is. Aan weerszijden van rijkswegen 300 meter en 50 meter langs provinciale wegen (gemeten vanaf de rand van de weg). Waar in een dergelijk onderzoekszone de grenswaarden voor fijn stof of stikstofdioxide worden overschreden, mag het totaal aantal mensen dat hoort bij een gevoelige bestemming niet toenemen. Is (dreigende) normoverschrijding niet aan de orde, dan is er ook geen bouwverbod voor gevoelige bestemmingen binnen de onderzoekszone. Wel moet in die situaties de locatiekeuze goed gemotiveerd worden. Dat gebeurt al in de context van de goede ruimtelijke ordening. De volgende gebouwen met de bijbehorende terreinen zijn aangemerkt als gevoelige bestemming: scholen, kinderdagverblijven, en verzorgings\-, verpleeg\- en bejaardentehuizen. In de context van dit besluit worden ziekenhuizen, woningen en sportaccommodaties dus niet als gevoelige bestemming gezien.

**Onderzoek**

Assen heeft een eigen milieuverkeerskaart. Uit het model blijkt dat nergens in Assen overschrijding van de grenswaarden optreedt. Verder maakt het bestemmingsplan geen nieuwe ontwikkeling mogelijk, die van grotere omvang is dan wat hiervoor in de inleiding is aangegeven. Daarom wordt geconcludeerd dat de luchtkwaliteit niet "in betekenende mate" verslechtert. Op grond van de Wet luchtkwaliteit bestaat geen aanleiding voor een nader onderzoek naar luchtkwaliteit.

**Conclusie**

Het aspect luchtkwaliteit vormt geen belemmering voor de uitvoerbaarheid van het plan.

#### 4\.11 Bodem

**Inleiding*Â***

Artikel 3\.1\.6 van het Besluit ruimtelijke ordening (Bro) bepaalt dat in de ruimtelijke onderbouwing rekening gehouden moet worden met de bodemkwaliteit ter plaatse. Dit is uitgewerkt in de handreiking 'Bodemtoets bij bestemmingsplan en omgevingsvergunning voor bouwen' van Bodem\+.

De handreiking raad aan bij de beoordeling van bodemkwaliteit in een bestemmingsplan niet alleen te kijken naar de kwaliteit van de bodem, maar in de afweging de huidige functie, de toekomstige functie en de financiÃ«le haalbaarheid van een plan te beoordelen.

**Onderzoek*Â***

*Huidige en toekomstige functie*

Het plangebied was in het verleden in gebruik als school. In de toekomst zullen woningen op de locatie worden ontwikkeld.

*Kwaliteit van de bodem*

Door Tauw is in 2002 een verkennend bodemonderzoek op de locatie uitgevoerd (d.d. 25 januari 2002, projectnummer: 3988562\). Het onderzoek is als bijlage 6 opgenomen. Tijdens het bodemonderzoek zijn slechts licht verhoogde gehalten in de grond en licht verhoogde concentraties in het grondwater aangetoond. De Nota Bodembeheer Gemeente Assen geeft informatie over de bodemkwaliteit in het plangebied. De kwaliteit van de boven\- en ondergrond binnen het plangebied wordt geclassificeerd als de kwaliteitsklasse âVoldoet aan achtergrondwaardeâ. De resultaten uit het onderzoek kwamen overeen met de gestelde kwaliteit in de Nota bodembeheer. Sinds het bodemonderzoek hebben er op de locatie geen activiteiten plaatsgevonden die bodemverontreiniging hebben veroorzaakt. Er wordt derhalve geen geval van ernstige bodemverontreiniging op de locatie verwacht.

*FinanciÃ«le haalbaarheid*

De te verwachten kwaliteit van de bodem vormt geen beperkingen voor de voorgenomen bestemmingswijziging. De financiÃ«le haalbaarheid wordt als positief beoordeeld.

**Conclusie*Â***

Er is op dit moment geen reden om bij voorbaat aan te nemen dat het aspect bodem een belemmering vormt voor de uitvoerbaarheid van het plan. In het bestemmingsplan is geen specifieke regeling in verband met de bodemkwaliteit opgenomen. Er wordt op basis van de beschikbare gegevens gÃ©Ã©n geval van ernstige bodemverontreiniging op de locatie verwacht. Daarom is op dit moment geen reden om aan te nemen dat het aspect bodem een belemmering vormt voor de uitvoerbaarheid van het plan.

Het nieuwe bodemonderzoek wordt zo snel mogelijk, maar uiterlijk voor de vaststelling van dit bestemmingsplan uitgevoerd, zodat daarmee de uitvoerbaarheid van dit plan op dit punt aantoonbaar is.

#### 4\.12 Archeologie

**Inleiding*Â***

Ter implementatie van het Verdrag van Malta in de Nederlandse wetgeving is de Wet op de Archeologische Monumentenzorg (Wamz) in werking getreden. Deze wet maakt deel uit van de (gewijzigde) Monumentenwet. De kern van de Wamz is, wanneer de bodem wordt verstoord, dat de archeologische resten intact moeten blijven.

**Onderzoek*Â***

Het plangebied heeft een hoge verwachting (zie ook paragraaf 3\.5\.12). Echter, ter plekke van de bestaande school zal de bodem grotendeels verstoord zijn. Waar de nieuwe woningen overlappen met bestaande school is archeologisch onderzoek niet nodig. Voor de overige woningen die buiten de zone van de bestaande school vallen is op basis van het archeologisch beleid tevens geen onderzoek noodzakelijk. Het aantal vierkante meters dat wordt toegevoegd blijft namelijk onder de 1\.000 m2. Voor de woonbestemming hoeft daarom geen dubbelbestemming met betrekking tot archeologische waarden opgenomen te worden. Voor de overige delen is dit nog wel van toepassing.

**Conclusie*Â***

De ruimtelijke kaders van het archeologisch beleid zijn vertaald in dit bestemmingsplan. In dit bestemmingsplan zijn op grond van het beleid waar nodig dan ook dubbelbestemmingen in verband met het archeologisch beschermingsregime opgenomen.

#### 4\.13 Cultuurhistorie

**Inleiding*Â***

De rijksmonumenten worden beschermd door de Monumentenwet (1988\). Met monumenten worden alle "onroerende zaken" bedoeld. Tot die onroerende zaken horen gebouwen en objecten, zoals vaarten, bruggen, wegen, bomen en pleinen, die tenminste vijftig jaar oud zijn. Zij moeten van belang zijn door hun schoonheid, de wetenschappelijke en/of hun cultuurhistorische betekenis. Een monument kan worden aangewezen als rijksmonument wanneer het aan deze regels voldoet en als het een nationale, unieke waarde heeft. Naast rijksmonumenten worden op provinciaal niveau en gemeentelijk niveau monumenten aangewezen op grond van de respectievelijk provinciale\- en gemeentelijke monumentenverordening.

**Onderzoek*Â***

Binnen het plangebied zijn geen significante cultuurhistorische waarden aanwezig (zie ook paragraaf 3\.5\.13).

**Conclusie**

Het aspect cultuurhistorie vormt geen belemmering voor de uitvoerbaarheid van het plan.

#### 4\.14 Ecologie

**Inleiding**

Bij ruimtelijke ontwikkelingen moet rekening worden gehouden met de natuurwaarden ter plaatse. De Wet natuurbescherming is op 1 januari 2017 in werking getreden en betreft zowel soortenbescherming als bescherming van (Europese) natuurgebieden. Gebiedsbescherming kan volgen uit de aanwijzing van een gebied in het kader van bijvoorbeeld de Natura 2000\-gebieden. Gebiedsgericht beleid vindt onder meer plaats op basis van het Natuurnetwerk Nederland (voorheen: Ecologische Hoofdstructuur). Wat betreft soortenbescherming wordt onder andere de bescherming van dier\- en plantensoorten geregeld. De wet gaat uit van het "nee\-tenzij"\-principe, waarbij de mogelijkheid wordt geboden bepaalde ingrepen toe te staan middels ontheffing of vrijstelling. Daarnaast kent de wet een zorgplichtbepaling voor de in het wild levende dieren en planten, alsmede voor hun directe leefomgeving. In die bepaling staat: "Een ieder neemt voldoende zorg in acht voor de in het wild levende dieren en planten, alsmede voor hun directe leefomgeving". Handelingen die nadelige gevolgen voor flora en fauna kunnen veroorzaken, moeten achterwege gelaten worden of zoveel mogelijk worden beperkt of ongedaan gemaakt.

Om de uitvoerbaarheid van een plan te toetsen, is een ecologische inventarisatie van de natuurwaarden noodzakelijk. Het doel hiervan is om na te gaan of aanvullend onderzoek in het kader van de Wet natuurbescherming (Wnb) of het provinciaal ruimtelijk natuurbeleid noodzakelijk is. Deze ecologische inventarisatie is als bijlage 7Â opgenomen. Hiernaast is naar aanleiding van het inventariserend onderzoek een nader onderzoek naar vleermuizen uitgevoerd. Dit nader onderzoek is opgenomen als bijlage 8.

##### 4\.14\.1 Soortenbescherming

Tijdens het inventariserend onderzoek zijn geen jaarrond beschermde nesten als beschreven in de Wet natuurbescherming aangetroffen. Echter, zijn er wel potentiÃ«le verblijfplaatsen voor gebouw bewonende vleermuissoorten aangetroffen. Tevens kan het groen rondom het schoolpand onderdeel uitmaken van een foerageergebied of vliegroute. Uit het nader ecologisch onderzoek blijkt dat er geen verblijfplaatsen van vleermuizen binnen het plangebied aanwezig zijn. Wel zijn een paar roepende en doortrekkende vleermuizen waargenomen. Het gaat hier echter niet om een essentieel foerageergebied of vliegroute aangezien de rest van de omgeving voldoende alternatieven aanbied.

De overige te verwachte diersoorten zijn aangemerkt als vrijgestelde soorten of soorten die alleen onder de zorgplicht vallen waarvoor in het kader van bestendig beheer, bestendig gebruik, onderhoud aan infrastructuur of ruimtelijke ontwikkelingen een vrijstelling geldt. Dit houdt in dat in het kader van de Wet natuurbescherming geen ontheffing noodzakelijk is voor het uitvoeren van de voorgenomen werkzaamheden. Daarnaast worden populaties van bovengenoemde soorten niet in gevaar gebracht. Het zal voornamelijk gaan om verstoring van individuen.

In de bomen rondom het schoolpand kunnen algemene vogelsoorten tot broeden komen. Alle vogelnesten zijn in het broedseizoen beschermd. Voor het broedseizoen wordt geen standaard periode gehanteerd, van belang is of er een broedgeval aanwezig is. Globaal loopt het broedseizoen van vogels van 1 maart tot 1 september. Dit is afhankelijk van de soort en van de klimatologische omstandigheden.

##### 4\.14\.2 Gebiedsbescherming

De onderzoekslocatie is gelegen ten westen van het dichtstbijzijnde Natura 2000\-gebied Drentsche Aa\-gebied. De afstand tussen de onderzoekslocatie en het Natura 2000\-gebied bedraagt ca. 2\.6 kilometer. Gelet op de afstand tot het gebied, de kernopgave van het gebied en de aard van de geplande ingreep is er geen onderzoek in het kader van gebiedsbescherming binnen de Wet natuurbescherming uitgevoerd.

Daarnaast is de locatie gelegen buiten het Natuur Netwerk Nederland. Daar het NNN geen externe werking kent is verder onderzoek in het kader hiervan niet noodzakelijk.

##### 4\.14\.3 Conclusies en aanbevelingen

Op basis van de ecologische inventarisatie en het nader ecologisch onderzoek blijkt dat er geen overtredingen in het kader van de Wet natuurbescherming in verband met soortenbescherming plaats vindt.

Opgemerkt wordt dat de locatie in het broedseizoen geschikt is als broedlocatie voor diverse (niet jaarrond beschermde) vogelsoorten. Indien er geen kapwerkzaamheden plaats vinden binnen het broedseizoen (globaal 1 maart t/m 1 september) wordt er geen overtreding van de Wet natuurbescherming verwacht wat betreft nestlocaties voor vogels. Indien binnen het broedseizoen ontwikkelingen plaats vinden moet voorafgaand hieraan de locatie worden vrijgegeven door een ervaren ecoloog. Indien bij de controle nesten van vogels, of in aanbouw zijnde nesten worden aangetroffen moeten de werkzaamheden worden uitgesteld tot het nest niet meer in gebruik is.

Als laatste wordt opgemerkt dat te allen tijde de zorgplicht blijft gelden. Deze zorgplicht houdt in dat nadelige gevolgen voor flora en fauna zoveel mogelijk moeten worden voorkomen. Deze zorg geldt voor alle individuen van in Nederland voorkomende soorten planten en dieren, ongeacht of deze soort beschermd is en ongeacht of ontheffing of vrijstelling is verleend.

#### 4\.15 Overige aspecten

**Masten**

Vergunningplichtige masten voor GSM en UMTS zijn niet bij recht toegestaan in het bestemmingsplan. Voor wat betreft het plaatsingsbeleid volgt Assen het nationale beleid. **Â**

#### 4\.16 M.e.r.\-beoordeling

**Inleiding**

Op 1 april 2011 is het (gewijzigde) Besluit m.e.r. in werking getreden. Een belangrijke wijziging betreft het indicatief maken van de drempelwaarden in onderdeel D (betreft de m.e.r.\-beoordeling) van de bijlage bij het Besluit m.e.r.

Concreet betekent dit dat, ook wanneer ontwikkelingen onder de in lijst D opgenomen drempelwaarden blijven, het bevoegd gezag zich er nog steeds van moet vergewissen of activiteiten geen aanzienlijke milieugevolgen kunnen hebben, de zogenaamde 'vergewisplicht'. Daarbij zijn in het bijzonder de omstandigheden als bedoeld in bijlage III van de EU\-richtlijn van belang. Deze omstandigheden betreffen onder andere de kenmerken van de potentiÃ«le effecten en cumulatie.

Op grond van artikel 3:46 van de Algemene wet bestuursrecht dient het bevoegd gezag zijn eventuele keuze voor gÃ©Ã©n m.e.r.\-beoordeling voor een activiteit die beneden de drempelwaarde valt, te motiveren in de overwegingen van het moederbesluit. Voor deze toets wordt de term vormvrije m.e.r.\-beoordeling gehanteerd. Op basis van de vormvrije m.e.r. blijkt of al dan niet een m.e.r. of m.e.r.\-beoordeling noodzakelijk is.

**Onderzoek**

In onderdeel D 11\.2 van de bijlage van het Besluit m.e.r. zijn de drempelwaarden voor een stedelijk ontwikkelingsproject opgenomen. Voor woningbouw zijn die drempelwaarden een oppervlakte van 100 hectare of meer of een aaneengesloten gebied met 2\.000 of meer woningen. De beoogde ontwikkeling uit voorliggend bestemmingsplan blijft naar schaal en omvang ruimschoots onder de drempelwaarden van de activiteiten zoals opgenomen in onderdeel D van de bijlage van het Besluit m.e.r. Uit de verrichte milieuonderzoeken, zoals verwoord in dit hoofdstuk, blijkt voorts dat het planvoornemen geen significant effecten op de omgeving heeft. Deze conclusie vloeit ook voort uit de aanmeldnotitie die als bijlage aan het plan is toegevoegd.

**Conclusie**

Voor het onderhavig plan hoeft gezien het voorgaande geen m.e.r.\-(beoordelings)procedure te worden doorlopen. Het plan is op dit punt uitvoerbaar.

#### 4\.17 Conclusie

Vanuit de omgevingsaspecten zijn geen belemmeringen naar voren gekomen. Realisatie van voorgenomen initiatief is voor wat betreft de omgevings\- en milieuaspecten haalbaar.

### Hoofdstuk 5 Toelichting op de regels

#### 5\.1 Inleiding

##### 5\.1\.1 Wat is een bestemmingsplan?

Het gemeentelijke bestemmingsplan is een middel waarmee functies aan gronden worden toegekend. Het gaat dus om het toekennen van gebruiksmogelijkheden. Vanuit de Wet ruimtelijke ordening volgt een belangrijk principe: het gaat vooral om toelatingsplanologie. Het wordt de grondgebruiker (eigenaar, huurder etc.), soms onder voorwaardelijke voorwaarden, toegestaan om de functie die het bestemmingsplan geeft, uit te oefenen. Dit houdt in dat:

* de grondgebruiker niet kan worden verplicht om een in het bestemmingsplan aangewezen bestemming ook daadwerkelijk te realiseren, en

* de grondgebruiker geen andere functie mag uitoefenen in strijd met de gegeven bestemming (de overgangsbepalingen zijn hierbij mede van belang).

Een afgeleide van de gebruiksregels in het bestemmingsplan zijn regels voor bebouwing (omgevingsvergunning voor het bouwen) en regels voor het verrichten van "werken, overige bouwwerken, en werkzaamheden" (omgevingsvergunning voor het uitvoeren van werk, geen bouwwerk zijnde, of van werkzaamheden). Een bestemmingsplan regelt derhalve:

* het toegestane gebruik van gronden (en de bouwwerken en gebouwen);

en een bestemmingsplan kan daarbij regels geven voor:

* het bebouwen van de gronden;

* het verrichten van werken, geen bouwwerk zijnde, en werkzaamheden.

Het bestemmingsplan is een belangrijk instrument voor het voeren van ruimtelijk beleid, maar het is zeker niet het enige instrument. Andere ruimtelijke wetten en regels zoals bijvoorbeeld de Woningwet, de Erfgoedwet, de Algemene Plaatselijke Verordening, de Wet milieubeheer en de Bouwverordening zijn ook belangrijk voor het uitoefenen van ruimtelijk beleid.

##### 5\.1\.2 Over bestemmen, dubbelbestemmen en aanduiden

Op de verbeelding: wordt aangegeven welke bestemming gronden hebben. Dit gebeurt via een bestemmingsvlak. Voor het op de verbeelding: aangegeven bestemmingsvlak gelden de gebruiksmogelijkheden zoals die in de bijbehorende regels worden gegeven. Die toegekende gebruiksmogelijkheden kunnen op twee manieren nader worden ingevuld:

* 1\. Via een dubbelbestemming. Een dubbelbestemming is, zoals de naam al zegt, een bestemming die Ã³Ã³k aan de gronden wordt toegekend. Voor gronden kunnen dus meerdere bestemmingen gelden. Er geldt altijd Ã©Ã©n "enkel" bestemming (dat is dÃ© bestemming) en soms geldt er een dubbelbestemming (soms zelfs meerdere). In de regels van de dubbelbestemming wordt omschreven wat er voor de onderliggende gronden geldt aan extra bepalingen in aanvulling, of ter beperking, van de mogelijkheden van de onderliggende bestemmingen.

* 2\. Via een aanduiding. Een aanduiding is een teken op de verbeelding:. Dat teken kan bestaan uit een lijn, een figuur, of een lettercode etc. Via een aanduiding wordt in de regels "iets" geregeld. Dat "iets" kan betrekking hebben op extra mogelijkheden of extra beperkingen voor het gebruik en/of de bebouwing en/of het aanleggen van werken. Aanduidingen kunnen voorkomen in een bestemmingsregel, in meerdere bestemmingsregels en kunnen ook een eigen regel hebben.

##### 5\.1\.3 Hoofdstukindeling van de regels

De regels zijn verdeeld over vier hoofdstukken:

Inleidende regels. In dit hoofdstuk worden begrippen verklaard die in de regels worden gebruikt (artikel 1\). Dit gebeurt om een eenduidige uitleg en toepassing van de regels te waarborgen. Ook is bepaald de wijze waarop gemeten moet worden bij het toepassen van de regels (artikel 2\).

Bestemmingsregels. In dit tweede hoofdstuk zijn de regels van de bestemmingen opgenomen. Dit gebeurt in alfabetische volgorde. Per bestemming is het toegestane gebruik geregeld en zijn bouwregels en, eventueel, ook bepalingen met betrekking tot het uitvoeren van werken, geen bouwwerken zijnde, en werkzaamheden opgenomen. Als er dubbelbestemmingen zijn, worden die ook in dit hoofdstuk opgenomen. Die komen, ook in alfabetische volgorde, achter de bestemmingsregels. Ieder artikel kent een vaste opzet. Eerst wordt het toegestane gebruik geformuleerd in de bestemmingsomschrijving. Vervolgens zijn bouwregels opgenomen. Aansluitend volgen afwijkingsregels met betrekking tot bouw\- en/of gebruiksregels. Tenslotte zijn eventueel bepalingen met betrekking tot het uitvoeren van werken, geen bouwwerken zijnde, en werkzaamheden en/of wijzigingsbevoegdheden opgenomen. Belangrijk om te vermelden is dat naast de bestemmingsregels ook in andere artikelen relevante informatie staat die mede gelezen en geÃ¯nterpreteerd moet worden. Alleen zo ontstaat een volledig beeld van hetgeen is geregeld.

Algemene regels. In dit hoofdstuk zijn regels opgenomen met een algemeen karakter. Ze gelden dus voor het hele plan. Het zijn achtereenvolgens een anti\-dubbeltelbepaling, algemene aanduidingsregels, algemene bouwregels, algemene gebruiksregels en algemene afwijkingsregels.

Overgangs\- en slotregels. In het laatste hoofdstuk is het overgangsrecht en een slotregel opgenomen. Hoewel het hier in wezen ook algemene regels betreft, zijn deze vanwege hun meer bijzondere karakter in een apart hoofdstuk opgenomen.

#### 5\.2 Dit bestemmingsplan

Dit bestemmingsplan bestaat uit een verbeelding:, regels en een toelichting. De verbeelding: en de regels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding: zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld. De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan het bestemmingsplan ten grondslag liggen. Tot slot is de toelichting van wezenlijk belang voor een juiste interpretatie en toepassing van het bestemmingsplan.

##### 5\.2\.1 Bestemmingen

Het bestemmingsplan heeft twee bestemmingen, te weten:

* Groen

* Verkeer \- Verblijfsgebied

* Wonen

**Groen**

De openbare groenvoorzieningen zijn bestemd als Groen. Binnen deze bestemming zijn ook voorzieningen voor de waterhuishouding en voet\- en rijwielpaden toegestaan. Op de gronden mogen geen gebouwen worden gebouwd.

**Verkeer \- Verblijfsgebied**

De toegangsweg naar de woningen is bestemd als Verkeer \- Verblijfsgebied. De parkeerplaatsen die in het plangebied zijn geprojecteeerd hebben de aanduiding 'parkeerterrein'.

**Wonen**

Het maximum aantal woningen binnen de bestemming Wonen bedraagt 28 en is aangeduid op de verbeelding: per bouwvlak is het maximale aantal woningen aangegeven. Op de verbeelding zijn tevens de maximale bouwhoogte, de maximale goothoogte en de minimum dakhelling opgenomen en voorgeschreven.

Tevens zijn binnen deze bestemming vrije beroepen in een woning en de daarbij bijbehorende bouwwerken toegestaan, mits wordt voldaan aan de gestelde voorwaarden. Eveneens zijn overige bouwwerken, tuinen en erven en parkeervoorzieningen ten dienste van de bestemming toegestaan.

Om woningsplitsing tegen te gaan is conform de facetbeheersverordening 'woningsplitsing en woningomzetting' een verbod op woningsplitsing en woningomzetting in de bestemming opgenomen.

Bij vier hoekwoningen in het plangebied moeten er parkeerplaatsen op het eigen achtererf worden gerealiseerd, vanwege de parkeerbalans. Op de verbeelding is dit aangeduid met 'specifieke vorm van wonen \- parkeren op eigen erf' en in de specifieke gebruiksregels is een voorwaardelijke verplichting opgenomen.

##### 5\.2\.2 Algemene regels

Naast de bestemmingen bevat het plan een aantal algemene regels over bijvoorbeeld begrippen, de wijze van meten, algemene aanduidingen, algemene afwijkingen en overgangsrecht. Deze min of meer standaardregels in bestemmingsplannen worden hier verder niet toegelicht.

In hoofdstuk 4 van de regels staan de overgangs\- en slotregels (respectievelijk artikel Overgangsrecht en artikel Slotregel). De overgangsbepalingen zijn standaardbepalingen die uit het Bro zijn overgenomen.

### Hoofdstuk 6 FinanciÃ«le uitvoerbaarheid

#### 6\.1 Economische uitvoerbaarheid

Bij de voorbereiding van een ruimtelijk plan dient, op grond van het Bro, onderzoek plaats te vinden naar de economische uitvoerbaarheid van het plan. In principe dient bij het verlenen van een omgevingsvergunning tevens een exploitatieplan te worden vastgesteld om het verhaal van de plankosten zeker te stellen.

Tussen de gemeente en Actium is afgesproken dat Actium de kosten draagt voor uitwerking van de plannen en de realisatie van de opstallen. De kosten voor de uitwerking van de plannen voor de openbare ruimte en het woonrijp maken van het gebied zijn voor rekening en risico van de gemeente. Hiermee is het bestemmingsplan economisch uitvoerbaar.

#### 6\.2 Verantwoording over inzet van een exploitatieplan

Een exploitatieplan dient te worden vastgesteld wanneer:

* kosten niet anderszins zijn verzekerd;

* er nadere eisen worden gesteld aan de inrichting en/of:

* sprake is van een fasering in de uitvoering.

De kosten zijn anderszins verzekerd via een overeenkomst tussen Actium en de gemeente binnen het samenwerkingsverband "Mijn buurt Assen". De economische uitvoerbaarheid van dit project is hiermee voldoende gewaarborgd. De vaststelling van een exploitatieplan kan daarom achterwege blijven. Eventuele nadere eisen aan de inrichting of fasering van de uitvoering spelen bij dit plan eveneens geen rol.

#### 6\.3 Planschadeaspecten

Ingevolge artikel 6\.1 van de Wet ruimtelijke ordening (Wro) kent het college van burgemeester en wethouders aan degene die in de vorm van een inkomensderving of een vermindering van de waarde van een onroerende zaak schade lijdt of zal lijden welke niet is verjaard, als gevolg van een in het tweede lid van artikel 6\.1 genoemde oorzaak, op aanvraag een tegemoetkoming toe, voorzover de schade redelijkerwijs niet voor rekening van de aanvrager behoort te blijven en voor zover de tegemoetkoming niet voldoende anderszins is verzekerd. Voor eventuele waardemindering geldt een eigen risico van 2%. Genoemde oorzaken zijn o.a. een bepaling van een bestemmingsplan of inpassingsplan, een planwijziging of een planuitwerking, onderscheidenlijk een afwijking of een nadere eis als bedoeld in artikel 3\.6 Wro (binnenplanse wijziging of afwijking).

De criteria voor de toekenning van planschadevergoeding zijn ontwikkeld in de jurisprudentie. Daaruit blijkt dat sprake kan zijn van voor vergoeding in aanmerking komende planschade ingeval van bijvoorbeeld:

* het ontstaan van een onevenredige inbreuk op de privacy van belanghebbende door nabije (woon)bebouwing;

* het vervallen dan wel onevenredig beperken van een voor de onroerende zaak waardebepalend vrij uitzicht;

* een onevenredige verslechtering van de bereikbaarheid; een onevenredige beperking van de mogelijkheden tot uitoefening van een beroep of bedrijf;

* een beperking van de bouwmogelijkheden;

* de uit een planologische mutatie voortvloeiende blijvende verslechtering van milieuomstandigheden (geluid, geur, trilling of andere overlast);

* een algemene verslechtering van de situeringwaarde van een onroerende zaak veroorzaakt door omgevingsverslechtering.

Het perceel waarop de ontwikkeling plaatsvindt is verkocht aan Actium en in eigendom van de initiatiefnemer (Actium). De eventuele schade als gevolg van de realisatie van het project komt dan ook voor de rekening van Actium. Deze afspraak is tussen gemeente en Actium in een koopovereenkomst vastgelegd.

### Hoofdstuk 7 Maatschappelijke uitvoerbaarheid

De gemeente Assen heeft een inspraakverordening waarin is opgenomen dat per ruimtelijk plan kan worden afgewogen of inspraak wordt verleend. Ten aanzien van dit bestemmingsplan is er op 26 september 2018 een inloopbijeenkomst georganiseerd waarin het planvoornemen voor het plangebied is gepresenteerd en antwoorden zijn gegeven op de gestelde vragen. De meeste buurtbewoners waren positief over het voorgenomen plan. Daarnaast zijn er gesprekken geweest met bewoners die de bijeenkomst niet konden bijwonen dan wel mensen die er wel waren, maar aanvullende vragen hadden.

#### 7\.1 Algemeen

In dit hoofdstuk worden, voorzover beschikbaar, de resultaten van het overleg op grond van artikel 3\.1\.1\. Bro uiteengezet. Ook de resultaten van de zienswijzefase worden hier uiteengezet.

#### 7\.2 Overleg

In het kader van het overleg ex artikel 3\.1\.1 van het Besluit ruimtelijke ordening is het voorontwerpplan toegezonden aan een aantal vaste overleg\- en adviesinstanties. Van de zes genodigde instanties hebben het waterschap Hunze en Aa's en de Veiligheidsregio Drenthe (VRD, brandweer) inhoudelijk gereageerd.

Naar aanleiding van de reactie van de Veiligheidsregio Drenthe en waterschap Hunze en Aa's is het plan op een aantal onderdelen aangepast. Voor de uitgebreide weergave van de reacties van de VRD en waterschap en de gemeentelijke reactie daarop zie reactienota overleg welke als bijlage bij deze toelichting is gevoegd.

#### 7\.3 Zienswijzen

Het ontwerpbestemmingsplan heeft de uniforme openbare voorbereidingsprocedure die is beschreven in afdeling 3\.4 van de Algemene wet bestuursrecht (Awb) gevolgd. De bekendmaking van het bestemmingsplan vond plaats door middel van een publicatie in het gemeentelijke huis\-aan\-huisblad en in de Staatscourant. Het ontwerpplan heeft vanaf 19 juni 2019 gedurende 6 weken ter inzage gelegen. Een ieder is in de gelegenheid gesteld schriftelijk en/of mondeling zienswijzen op het plan naar voren te brengen. Er zijn geen zienswijzen ingediend. Met het waterschap zal in een breder verband nog nader overleg plaatsvinden omtrent de berging van water.Dit zal plaatsvinden in september 2019\.

#### 7\.4 Vervolg

De bekendmaking van het vaststellingsbesluit vindt plaats door middel van een publicatie in het gemeentelijke huis\-aan\-huisblad en in de Staatscourant. Tijdens de daarop volgende inzagetermijn (6 weken) is het mogelijk beroep in te stellen bij de Afdeling Bestuursrechtspraak van de Raad van State (ABRvS). Het vaststellingsbesluit treedt in werking op de eerste dag nÃ¡ de dag waarop de beroepstermijn afloopt, tenzij een voorlopige voorziening bij de voorzitter van de ABRvS is aangevraagd.