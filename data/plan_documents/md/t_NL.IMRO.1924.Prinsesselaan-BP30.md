Gemeente Goeree-Overflakkee

5 oktober 2018

# Gemeente Goeree-Overflakkee

# Bestemmingsplan *"Prinsesselaan"*

Ontwerp

Inhoud:

- Toelichting
- Regels
- Geometrische plaatsbepaling (verbeelding)

werknummer: 254.323.00 datum: 5 oktober 2018 bestand: J:\254\323\00\3.projectresultaat\c.ontwerp

**KuiperCompagnons BV** Ruimtelijke Ordening, Stedenbouw, Architectuur, Landschap Rotterdam

| 1                                     |     | Inleiding1                        |  |  |  |
|---------------------------------------|-----|-----------------------------------|--|--|--|
|                                       | 1.1 | Aanleiding en doel van het plan 1 |  |  |  |
|                                       | 1.2 | Ligging en begrenzing plangebied1 |  |  |  |
|                                       | 1.3 | Voorgaand bestemmingsplan1        |  |  |  |
|                                       | 1.4 | Leeswijzer 2                      |  |  |  |
| 2                                     |     | Planbeschrijving3                 |  |  |  |
|                                       | 2.1 | Bestaande situatie 3              |  |  |  |
|                                       | 2.2 | Toekomstige situatie3             |  |  |  |
|                                       | 2.3 | Juridische aspecten4              |  |  |  |
| 3<br>Ruimtelijke Ordening 7           |     |                                   |  |  |  |
|                                       | 3.1 | Kader 7                           |  |  |  |
|                                       | 3.2 | Onderzoek10                       |  |  |  |
|                                       | 3.3 | Conclusies11                      |  |  |  |
| 4                                     |     | Mobiliteit12                      |  |  |  |
|                                       | 4.1 | Kader 12                          |  |  |  |
|                                       | 4.2 | Onderzoek13                       |  |  |  |
|                                       | 4.3 | Conclusie 14                      |  |  |  |
| 5                                     |     | Natuur en landschap15             |  |  |  |
|                                       | 5.1 | Kader 15                          |  |  |  |
|                                       | 5.2 | Onderzoek16                       |  |  |  |
|                                       | 5.3 | Conclusie 17                      |  |  |  |
| 6<br>Water18                          |     |                                   |  |  |  |
|                                       | 6.1 | Kader 18                          |  |  |  |
|                                       | 6.2 | Onderzoek20                       |  |  |  |
|                                       | 6.3 | Conclusie 21                      |  |  |  |
| 7<br>Archeologie en cultuurhistorie22 |     |                                   |  |  |  |
|                                       | 7.1 | Archeologie 22                    |  |  |  |
|                                       | 7.2 | Cultuurhistorie 23                |  |  |  |
| 8<br>Milieu 24                        |     |                                   |  |  |  |
|                                       | 8.1 | Algemeen24                        |  |  |  |
|                                       | 8.2 | M.e.r.-beoordeling24              |  |  |  |
|                                       | 8.3 | Bodemkwaliteit 25                 |  |  |  |
|                                       | 8.4 | Akoestische aspecten26            |  |  |  |
|                                       | 8.5 | Luchtkwaliteit27                  |  |  |  |
|                                       | 8.6 | Milieuzonering 29                 |  |  |  |

| 8.7                | Externe veiligheid 29              |  |  |  |
|--------------------|------------------------------------|--|--|--|
| 8.8                | Overige belemmeringen31            |  |  |  |
| 8.9                | Duurzaamheid31                     |  |  |  |
| 9                  | Uitvoerbaarheid33                  |  |  |  |
| 9.1                | Economische uitvoerbaarheid33      |  |  |  |
| 9.2                | Maatschappelijke uitvoerbaarheid33 |  |  |  |
| 10<br>Procedure 34 |                                    |  |  |  |
| 10.1               | Voorbereidingsfase34               |  |  |  |
| 10.2               | Ontwerpfase 34                     |  |  |  |
| 10.3               | Vaststellingsfase35                |  |  |  |

# **Bijlagen**

- 1. Analyserapport bodemmonsters, ALcontrol B.V., rapportnr. 12267969, 24 maart 2016
- 2. Akoestisch onderzoek wegverkeerslawaai, KuiperCompagnons, Bestemmingsplan 'Woningen hoek Hobius de Krijgerlaan - Prinsesselaan', 30 april 2018
- 3. Volledige asbestinventarisatie type A, AM&P Milieu BV, projectnr. M158037-I0001, 22 april 2015

# <span id="page-8-0"></span>**1 Inleiding**

### **1.1 Aanleiding en doel van het plan**

<span id="page-8-1"></span>Op de hoek van de Hobius de Krijgerlaan en Prinsesselaan in Sommelsdijk was een schoolgebouw aanwezig. Dit schoolgebouw is gesloopt. De gemeente Goeree-Overflakkee is voornemens om ter plaatse woningbouw mogelijk te maken . In het vigerende bestemmingsplan "Sommelsdijk" is de locatie bestemd als "Maatschappelijk". Binnen deze bestemming is het niet mogelijk om woningen te realiseren. De bestemming "Maatschappelijk" dient op deze locatie dan ook gewijzigd te worden in de bestemming "Wonen". Het doel van dit bestemmingsplan is te voorzien in deze woonbestemming en de ontwikkeling van de woningen mogelijk te maken.

### <span id="page-8-2"></span>**1.2 Ligging en begrenzing plangebied**

Het plangebied (afbeelding 1.1) is gelegen in Sommelsdijk, aan de zuidkant van de Hobius de Krijgerlaan en de A.J. de Graaffstraat.

*Afbeelding 1.1: Ligging plangebied*

#### <span id="page-8-3"></span>**1.3 Voorgaand bestemmingsplan**

Dit bestemmingsplan vervangt ter plaatse van het plangebied het bestemmingsplan "Sommelsdijk" dat op 27 juni 2013 is vastgesteld door de gemeenteraad van de gemeente Goeree-Overflakkee .

In het voorgaande bestemmingsplan had het plangebied een maatschappelijke bestemming waarbinnen maatschappelijke voorzieningen mogelijk waren. Onder maatschappelijke voorzieningen wordt het volgende verstaan: sociale, culturele, onderwijs-, levensbeschouwelijke en (para)medische voorzieningen, voorzieningen voor sport- en recreatiebeoefening in verenigingsverband en voorzieningen ten behoeve van de openbare dienstverlening, met ondergeschikte detailhandel, ondergeschikte horecavoorzieningen en ondergeschikte recreatieve voorzieningen.

Binnen het bestemmingsvlak was een bouwvlak opgenomen waarbinnen gebouwd mocht worden tot een goothoogte van 7 meter. Een uitsnede van het vigerende bestemmingsplan is in afbeelding 1.2 weergegeven.

*Afbeelding 1.2: Uitsnede verbeelding voorgaand bestemmingsplan*

#### <span id="page-9-0"></span>**1.4 Leeswijzer**

Deze toelichting bestaat uit 10 hoofdstukken. Hoofdstuk 1 bevat de inleiding met een aantal algemene planaspecten. In hoofdstuk 2 vindt de planbeschrijving plaats en wordt een toelichting gegeven op de bestemmingsplanmethodiek. Hoofdstuk 3 tot en met hoofdstuk 8 vormt feitelijk de achterliggende onderbouwing voor de keuzes die in het plan zijn gemaakt ten aanzien van ruimtelijke ordening, mobiliteit, natuur en landschap, water, archeologie en cultuurhistorie en milieu. In hoofdstuk 9 en 10, tenslotte wordt de economische en maatschappelijke uitvoerbaarheid van het plan aangetoond en wordt ook ingegaan op de procedure van het bestemmingsplan.

# <span id="page-10-0"></span>**2 Planbeschrijving**

### <span id="page-10-1"></span>**2.1 Bestaande situatie**

Op de locatie (Prinsesselaan 49) was een schoolgebouw aanwezig. Dit gebouw was in de jaren zestig gebouwd voor een christelijke kleuterschool. Na de integratie van het kleuter- en basisonderwijs is in het gebouw de school De Ark gevestigd voor speciaal onderwijs. Na het vertrek van deze school naar een andere locatie werd er een kinderdagverblijf gehuisvest. Nadat het gebouw enige jaren heeft leeg gestaan is het gesloopt. In afbeelding 2.1a en b is het oude schoolgebouw weergegeven. In afbeelding 2.2 is de huidige situatie weergegeven.

*Afbeelding 2.1a en 2.1b Voormalige school in het plangebied*

*Afbeelding 2.2 Huidige situatie plangebied*

Doordat het schoolgebouw gesloopt is, bestaat de locatie nu uit een braakliggend terrein. Ook zijn er bomen en diverse beplanting weggehaald.

#### <span id="page-10-2"></span>**2.2 Toekomstige situatie**

In afbeelding 2.3 is de toekomstige situatie weergegeven. Op de locatie wordt woningbouw in de vrije huursector mogelijk gemaakt. Aan de Hobius de Krijgerlaan zijn 9 grondgebonden woningen voorzien en aan de A.J. de Graaffstraat 6 grondgebonden woningen. Tevens wordt de mogelijkheid geboden middels en een wijzigingsbevoegdheid de woningen aan de A.J. de Graaffstraat om te zetten naar gestapelde wooneenheden voor de vrije huursector. De wijzigingsbevoegdheid voorziet in het mogelijk maken van maximaal 12 gestapelde woningen.

De goothoogte van de woningen zal maximaal 6 meter bedragen. Hiermee wordt aangesloten op de goothoogte van de bebouwing in de directe omgeving van het plangebied. De grondgebonden woningen zullen uit twee bouwlagen en een kap bestaan, de woningen aan de A.J. de Graaffstraat uit maximaal drie bouwlagen en een kap.

De aanwezige beplanting wordt verwijderd, hiervoor wordt een kapvergunning aangevraagd.

*Afbeelding 2.3: bouwplan* 

#### <span id="page-11-0"></span>**2.3 Juridische aspecten**

#### **2.3.1 Planmethodiek**

In dit bestemmingsplan worden de bestemmingen 'Tuin', 'Verkeer' en 'Wonen' opgenomen. In de woonbestemmingen worden bouwvlakken opgenomen waarbinnen gebouwd mag worden. Deze bouwvlakken sluiten aan op de bestaande woningen in de directe omgeving. Tevens worden de woningtypologieÃ«n en de bouwvolumes op de begane grond middels dit bestemmingsplan vastgelegd. Het bestemmingsplan is opgesteld conform de Regeling standaarden ruimtelijke ordening 2012 (Rsro 2012). Dit houdt onder andere in dat het bestemmingsplan is opgesteld volgens de Standaard Vergelijkbare Bestemmingsplannen 2012 (SVBP2012).

De regels bestaan uit vier hoofdstukken:

- Inleidende regels (hoofdstuk 1)
- Bestemmingsregels (hoofdstuk 2)
- Algemene regels (hoofdstuk 3)
- Overgangs- en slotregels (hoofdstuk 4)

Hierna wordt een korte toelichting gegeven op de in het plan voorkomende bestemmingen.

#### *Hoofdstuk 1 Inleidende regels*

In dit hoofdstuk is een aantal begrippen verklaard dat wordt gebruikt in de regels. Dit voorkomt dat er bij de uitvoering van het plan onduidelijkheden ontstaan over de uitleg van bepaalde regelingen. Daarnaast is het artikel "Wijze van meten" opgenomen waarin bepaald is hoe de voorgeschreven maatvoering in het plan gemeten moet worden.

#### *Hoofdstuk 2 Bestemmingsregels*

In dit hoofdstuk zijn de in het plan voorkomende bestemmingen geregeld. In dit plan betreft dit slechts Ã©Ã©n bestemming. Hierin is bepaald welk gebruik van de gronden is toegestaan en welke bouwregels er gelden. Tevens zijn flexibiliteitsbepalingen opgenomen.

#### *Tuin*

De voortuinen en zijtuinen bij woningen zijn als 'Tuin' bestemd. Binnen deze bestemming is erfbebouwing niet toegestaan.

#### *Verkeer*

De hoofdverkeerstructuur met de doorgaande wegen en de verblijfsgebieden, zoals woonstraten en pleinen hebben de bestemming 'Verkeer'. De parkeerplaatsen in het plangebied hebben tevens de bestemming 'Verkeer'. Binnen deze bestemming zijn ook groenvoorzieningen mogelijk.

#### *Wonen*

De nieuwe woningen krijgen een woonbestemming. Ondergeschikt aan de woonfunctie mag binnen de bestemming een beroep of bedrijf aan huis worden uitgevoerd. Ook zijn parkeervoorzieningen, paden en wegen, erven en tuinen, groenvoorzieningen en water en waterhuishoudkundige voorzieningen toegestaan binnen de bestemming.

De hoofdbebouwing wordt in een bouwvlak opgenomen. Binnen het bouwvlak zijn aangesloten grondgebonden woningen toegestaan. Aan de A.J. de Graaffstraat is het middels een wijzigingsbevoegdheid mogelijk om hiervan af te wijken en gestapelde woningen te realiseren. De maximum goothoogte bedraagt 6 meter. Het aantal woningen mag niet meer bedragen dan 15, met toepassing van de wijzigingsbevoegdheid maximaal 21 woningen.

Aan- en uitbouwen, bijgebouwen en overkappingen mogen zowel binnen als buiten het bouwvlak worden gebouwd. De grootte van het perceel bepaald uiteindelijk hoeveel m2 aan aan- en uitbouwen, bijgebouwen en overkappingen mogen worden gerealiseerd.

#### *Hoofdstuk 3 Algemene regels*

In deze paragraaf worden, in aanvulling op de bestemmingsbepalingen, aanvullende regels gesteld.

#### *Anti-dubbeltelregel*

In deze regel is vastgelegd dat grond die in aanmerking moest worden genomen bij het verlenen van een omgevingsvergunning, waarvan de uitvoering heeft plaatsgevonden of alsnog kan plaatsvinden, bij de beoordeling van een andere aanvraag om omgevingsvergunning niet opnieuw in beschouwing mag worden genomen.

#### *Algemene bouwregels*

In dit artikel is een aantal aanvullende bouwregels opgenomen dat voor alle bestemmingen kan gelden. Het gaat bijvoorbeeld om extra bouwmogelijkheden voor ondergeschikte bouwdelen zoals balkons, galerijen en kelders.

#### *Algemene gebruiksregels*

In dit artikel is aangegeven welke activiteiten in ieder geval onder strijdig gebruik wordt verstaan. Tevens is bepaald wat de omvang mag zijn van ondergeschikte functies.

#### *Algemene afwijkingsregels*

In dit artikel is een aantal algemene afwijkingen opgenomen, dat middels een omgevingsvergunning kan worden verleend. Het betreft een standaardregeling die het mogelijk maakt om bij de uitvoering van bouwplannen beperkte afwijkingen van het plan bij een omgevingsvergunning mogelijk te maken. Het gaat bijvoorbeeld om een geringe overschrijding van de toegestane bouwhoogte of het mogelijk maken van de bouw van schakelkastjes (nutsgebouwtjes) in het openbare gebied.

#### *Overige regels*

In dit artikel is een regeling opgenomen over de werking van wettelijke regeling en een algemene parkeerregeling.

#### *Hoofdstuk 4 Overgangs- en slotregels*

In het overgangsrecht is een regeling opgenomen voor bebouwing en gebruik dat al bestond bij het opstellen van het plan, maar dat strijdig is met de opgenomen regeling. Onder bepaalde voorwaarden mag deze strijdige bebouwing en/of strijdig gebruik worden voortgezet of gewijzigd.

In de slotregel is de officiÃ«le naam van het plan bepaald. Onder deze naam kan het bestemmingsplan worden aangehaald.

#### **2.3.3 Geometrische plaatsbepaling**

Voor het verbeelden van de geometrisch bepaalde bestemmingen is een BGT-ondergrond gebruikt. Dit bestand is opgebouwd in coÃ¶rdinaten in het stelsel van de Rijksdriehoeksmeting, of kortweg RijksdriehoekscoÃ¶rdinaten (ook wel: RD-coÃ¶rdinaten). Dit zijn de coÃ¶rdinaten die in Nederland worden gebruikt als grondslag voor onder meer geografische aanduidingen, waarbij de exacte locatie van een gebied wordt vastgelegd. In het plan is met behulp van lijnen, coderingen en arceringen aan gronden (en in dit geval ook wateren) een bepaalde bestemming toegekend. Binnen een bestemmingsvlak zijn met aanduidingen nadere regels aangegeven. Op een afdruk van de geometrische plaatsbepaling, de verbeelding, zijn alle bestemmingen en aanduidingen naast elkaar zichtbaar.

# <span id="page-14-0"></span>**3 Ruimtelijke Ordening**

### <span id="page-14-1"></span>**3.1 Kader**

#### **3.1.1 Nationaal beleid**

#### *Structuurvisie Infrastructuur en Ruimte*

De Structuurvisie Infrastructuur en Ruimte (SVIR) is op 13 maart 2012 inwerking getreden. Deze structuurvisie geeft een integraal kader voor het ruimtelijk en mobiliteitsbeleid op Rijksniveau en is de 'kapstok' voor bestaand en nieuw Rijksbeleid met ruimtelijke consequenties. In de structuurvisie schetst het Rijk ambities tot 2040 en doelen, belangen en opgaven tot 2028.

De leidende gedachte in de SVIR is ruimte maken voor groei en beweging. De SVIR is de eerste Rijksnota die de onderwerpen infrastructuur en ruimte integraal behandelt. In de SVIR richt het Rijk zich vooral op decentralisatie. De verantwoordelijkheid wordt verplaatst van Rijksniveau naar provinciaal en gemeentelijk niveau.

#### *Besluit algemene regels ruimtelijke ordening (Barro)*

Het Rijk legt met het Besluit algemene regels ruimtelijke ordening (Barro), de nationale ruimtelijke belangen juridisch vast. Enerzijds betreft het de belangen die reeds in de (ontwerp-) AMvB Ruimte uit 2009 waren opgenomen en anderzijds is het Barro aangevuld met onderwerpen uit de Structuurvisie Infrastructuur en Ruimte (SVIR). Het besluit is op 30 december 2011 in werking getreden.

Bij besluit van 28 augustus 2012 het Besluit ruimtelijke ordening (Bro) aangepast. In het Bro is de ladder voor duurzame verstedelijking (duurzaamheidsladder) opgenomen. Als gevolg van deze wijziging zijn gemeenten en provincies verplicht om in de toelichting van een ruimtelijk besluit de duurzaamheidsladder op te nemen, wanneer een zodanig besluit een nieuwe stedelijke ontwikkeling mogelijk maakt.

#### **3.1.2 Provinciaal beleid**

#### *Visie Ruimte en Mobiliteit en Verordening Ruimte*

Op 9 juli 2014 hebben Provinciale Staten van de Provincie Zuid-Holland de Visie Ruimte en Mobiliteit, het Programma Ruimte, het Programma Mobiliteit en de Verordening Ruimte vastgesteld. Het beleid is op 19 januari 2018 geconsolideerd en in werking getreden.

De provincie stelt de behoefte van de gebruiker centraal; het aanbod moet afgestemd zijn op de vraag. Daarbij zet de provincie in op een efficiÃ«nte benutting van de ruimte en de netwerken, met aandacht voor de (ruimtelijk) kwaliteit. De provincie heeft vier rode draden benoemd:

- 1. beter benutten van wat er is
- 2. vergroten van de agglomeratiekracht
- 3. verbeteren van de ruimtelijke kwaliteit
- 4. bevorderen van de transitie naar water- en energie efficiÃ«nte samenleving.

De vier rode draden zijn uitgewerkt in regelgeving, door het toepassen van:

- A. de ladder voor duurzame verstedelijking
- B. de integrale kwaliteitskaart
- C. het categoriseren van alle gebieden naar kwaliteiten gekoppeld met de aard en schaal van ontwikkelingen.

*Ad A.*

De provincie Zuid-Holland past de ladder voor duurzame verstedelijking uit het Bro toe en heeft deze aangevuld (Lid 1 Verordening Ruimte):

### Lid 1 Ladder voor duurzame verstedelijking

Een bestemmingsplan dat een nieuwe stedelijke ontwikkeling mogelijk maakt, voldoet aan de volgende eisen:

- a. de stedelijke ontwikkeling voorziet in een actuele behoefte, die zo nodig regionaal is afgestemd;
- b. in die behoefte wordt binnen het bestaand stads- en dorpsgebied voorzien door benutting van beschikbare gronden door herstructurering, transformatie of anderszins, of
- c. indien de stedelijke ontwikkeling niet binnen het bestaand stads- en dorpsgebied van de betreffende regio kan plaatsvinden, wordt gebruik gemaakt van locaties die,
	- gebruikmakend van verschillende middelen van vervoer, passend ontsloten zijn of als zodanig worden ontwikkeld,
	- passen in de doelstellingen en richtpunten van de kwaliteitskaart van de Visie ruimte en mobiliteit, waarbij artikel 2.2.1. van toepassing is, en
	- zijn opgenomen in het Programma ruimte, voor zover het gaat om locaties groter dan 3 hectare.

#### Ad B.

De integrale kwaliteitskaart is opgebouwd uit vier lagen: de laag van de ondergrond, de laag van de cultuur- en natuurlandschappen, de laag van de stedelijke occupatie en de laag van de beleving. De kwaliteitskaart is uitgewerkt in een aantal specifieke richtpunten per laag. Ontwikkelingen moeten rekening houden met deze richtpunten. De kwaliteiten zijn uitgewerkt in de gebiedsprofielen.

#### Ad C.

De provincie heeft gebieden ingedeeld in drie beschermingscategorieÃ«n:

- Beschermingscategorie 1: gebieden met topkwaliteit (bv. EHS en Natura2000 en cultuurhistorische kroonjuwelen). Ruimtelijke ontwikkelingen in gebieden met beschermings-categorie 1 zijn in beginsel alleen mogelijk voor zover ze bijdragen aan het behoud of de ontwikkeling van de specifieke waarden.
- Beschermingscategorie 2: gebieden met bijzondere kwaliteit (weidevogelgebieden buiten EHS, groene buffers, graslanden in Bollenstreek en openbare recreatiegebieden). Ruimtelijke ontwikkelingen in deze gebieden zijn mogelijk, maar met inachtneming van het instandhouden van de specifieke waarden.
- Beschermingscategorie 3: overige gebieden.

# **3.1.3 Gemeentelijk beleid**

#### *Intergemeentelijke structuurvisie Goeree â Overflakkee*

In de Intergemeentelijke Structuurvisie Goeree-Overflakkee (RSG) worden de ruimtelijke, sociaalculturele en economische aspecten integraal behandeld en wordt de ruimtelijke koers van het eiland tot 2030 uitgezet. Dit betekent dat fundamentele keuzen gemaakt worden. De waargenomen trend van sociaal-economische terugloop dient te worden doorbroken. Enerzijds zonder de kernkwaliteiten van het eiland (kust, rust, natuur en ruimte) uit het oog te verliezen. Anderzijds door ruimte te bieden aan kwalitatieve plannen voor het eiland. De RSG bestaat uit twee documenten, een visie en een onderbouwend analysedocument.

De intergemeentelijke structuurvisie is in december 2010 vastgesteld en op 26 oktober 2017 herzien vastgesteld. In de RSG wordt de volgende centrale visie geschetst: Goeree-Overflakkee is een authentiek en vitaal belevingseiland in de Delta. Daarin is het ontspannen wonen, werken en recreÃ«ren in dorpen en landschappen met een hoge herkenbare ruimtelijke kwaliteit. Duurzaamheid staat hoog in het vaandel. De belangrijkste economische peiler is de toeristische sector. Ook andere economische initiatieven zijn welkom, als zij qua aard en schaal inpasbaar zijn in de cultuurhistorisch waardevolle landschapsstructuur en het open agrarisch karakter van het eiland.

#### *Eilandvisie Goeree-Overflakkee*

Op 12 februari 2015 is de Toekomstvisie Goeree-Overflakkee vastgesteld. Centraal in de visie, staan behoud en versterking van de leefbaarheid en van de identiteit van het eiland, de eilanditeit. Nu al worden eigenheid, traditie en identiteit van het eiland succesvol gecombineerd met duurzaamheid, innovatie en het leggen van verbindingen. De Eilandvisie versterkt en concretiseert deze ontwikkelingen, waarbij wordt uitgegaan van de eigen kracht van het eiland. De focus ligt op de zelfvoorzienendheid van het eiland, waarbij de strategische ligging tussen Rotterdam en Antwerpen goed wordt benut.

De visie schetst Goeree-Overflakkee als eiland van rust en ruimte waar mensen naar volle tevredenheid wonen, werken en recreÃ«ren. Weg van de hectiek van de stad, dichtbij alle stedelijke voorzieningen. Innovatie in visserij, landbouw, recreatie en zorg staan centraal. Onderwijs op hoog niveau en brede zorg bieden werk en kansen op maatschappelijke participatie. Goeree-Overflakkee wil koploper zijn in duurzame energiewinning en besparing.

Vanuit de visie zijn zes strategische kernthema's geformuleerd als de leidraad voor de toekomst:

- 1. De eilanditeit, het behoud van de unieke identiteit van het eiland.
- 2. De maatschappelijke balans, de versterking van de sociaaleconomische vitaliteit en het behoud van een voldoende zorg- en voorzieningenniveau.
- 3. De kwaliteit, van leven en van groei.
- 4. Duurzaamheid, Goeree-Overflakkee kan en wil het meest duurzame eiland worden.
- 5. Innovatie, de vestigingsvoorwaarde voor bedrijven en onderwijs en dus als bron voor werkgelegenheid.
- 6. Verbindingen, de versterking daarvan op het eiland en met de metropolen Rotterdam en Antwerpen, zowel sociaal, fysiek als digitaal.

#### *Woonvisie 2018 - 2024*

In de Woonvisie 2018-2024 wordt de visie op wonen in de gemeente Goeree-Overflakkee voor de komende jaren omschreven. Onderwerpen die hierin onder meer aan de orde komen betreffen de ontwikkeling van het wonen op Goeree-Overflakkee, beschikbaarheid en betaalbaarheid van de sociale voorraad, duurzaamheid alsmede wonen en zorg.

De provinciale woningbehoefteraming (WBR) is vanuit de verstedelijkingsafspraken het uitgangspunt voor woningbouw in de provincie Zuid-Holland, en daarmee ook voor Goeree-Overflakkee. Volgens de WBR zal de komende vijf jaar de woningbehoefte toenemen met 830 woningen (+4% / 165 woningen per jaar). In de periode 2021 tot 2031 zullen er nog ruim 900 woningen extra nodig zijn (vanaf 2021 gemiddeld 95 woningen per jaar). Ondanks dat het WBR het uitgangspunt is, moeten plannen die de kwalitatieve behoefte van Goeree-Overflakkee vervullen, doorgang vinden. Hoewel er een afname is van het aantal inwoners, zal door de gezinsverdunning (minder mensen per woning) nog woningbehoefte blijven bestaan.

De woonvisie is met het woningbouwprogramma 2018-2024 op 14 december 2017 door de gemeenteraad vastgesteld. In dit woningbouwprogramma is de locatie Prinsesselaan opgenomen in categorie 2a (waarschijnlijk uitvoerbaar 2018-2031).

Bij brief van 27 maart 2018 hebben Gedeputeerde Staten van Zuid-Holland meegedeeld dat bij de instemming met het woningbouwprogramma de nadruk meer ligt dan in het verleden op de kwalitatieve behoefte, zoals locatie, woonmilieus en prijsklassen. Op basis van de indeling van het woningbouwprogramma heeft de provincie geen analyse kunnen maken of dit aansluit op de opgaven uit de woonvisie. Tot het moment dat een aangepast woningbouwprogramma wordt ingediend blijft het woningbouwprogramma van kracht dat in september 2017 door Gedeputeerde Staten is goedgekeurd. Het woningbouwprogramma is inmiddels ingevoerd in de planmonitor van de provincie Zuid-Holland, waardoor de noodzakelijke monitoring kan plaats vinden. Het woningbouwprogramma waarop de locatie Prinsesselaan als waarschijnlijk is opgenomen zal binnenkort ter instemming aan Gedeputeerde Staten van Zuid-Holland worden aangeboden.

#### *Beeldkwaliteit*

Voor deze ontwikkeling wordt geen beeldkwaliteitsplan vastgesteld omdat het plangebied een inbreidingslocatie is en aangesloten kan worden op de bestaande bebouwing. Voor het plangebied is wel een Nota ruimtelijke kwaliteit vastgesteld. Het plan is gesitueerd in het buitengebied met welstandsniveau 3 (reguliere welstandsgebied).

### <span id="page-17-0"></span>**3.2 Onderzoek**

De SVIR ziet op nationale ruimtelijke belangen. De gewenste ontwikkeling ziet op een kleinschalig woningbouwplan dat deze belangen niet schaadt.

Binnen het plangebied bevinden zich geen ruimtelijke belangen zoals benoemd in het Barro. Een doorvertaling is dan ook niet benodigd.

Ten aanzien van de Ladder voor duurzame verstedelijking kan het volgende worden gemeld. De ontwikkeling voorziet in een actuele behoefte. Er is steeds meer vraag naar de wat duurdere huurwoningen. De trend is dat er meer vraag is naar duurdere huurwoningen van de zijde van senioren voor met name appartementen en van degenen die gezien hun inkomen niet in aanmerking komen voor een sociale huurwoningen en problemen ondervinden bij de financiering van een koopwoning. Ondanks de toenemende vraag naar vrije sectorhuurwoningen, zijn er binnen de gemeente weinig partijen die voor de bouw hiervoor initiatieven ontwikkelen. In de geactualiseerde woonvisie van de gemeente Goeree-Overflakkee is in het woningbouwprogramma 2016-2019 de locatie Prinsesselaan in Sommelsdijk als Ã©Ã©n van de te ontwikkelen woningbouwlocaties aangeduid.

Het woningbouwprogramma is in oktober 2016 geactualiseerd. Hierover is met de provincie Zuid-Holland overeenstemming bereikt.

In de regionale woonvisie is hiermee op regionaal niveau de woningbehoefte aangetoond en toebedeeld aan de verschillende kernen en locaties, waaronder de locatie Prinsesselaan in Sommelsdijk.

De ontwikkeling vindt op een binnenstedelijke locatie plaats. Op de locatie was voorheen een schoolgebouw aanwezig. Hiermee wordt binnen het bestaand dorpsgebied voorzien in de woningbehoefte door benutting van beschikbare gronden door transformatie.

Op de kwaliteitskaart van de Visie Ruimte en Mobiliteit is de locatie op de laag van de stedelijke occupatie aangeduid als bestaand dorpsgebied. De richtpunten binnen dit gebied zijn als volgt:

- Ontwikkelingen dragen bij aan de karakteristieke kenmerken/identiteit van stad, kern of dorp.
- Hoogteaccenten (waaronder hoogbouw) vallen zoveel mogelijk samen met centra (zwaartepunten) en interactiemilieus in de stedelijke structuur.
- Daar waar hoogbouw niet samenvalt met "zwaartepunten" in de stedelijke structuur geeft een beeldkwaliteitsparagraaf inzicht in de effecten, invloed en aanvaardbaarheid van hoogbouw op de (wijde) omgeving.
- Ontwikkelingen dragen bij aan versterking van de stedelijke groen- en waterstructuur.
- Een nieuwe uitbreidingswijk bouwt voort op het bestaande stads- en dorpsgebied en versterkt de overgangskwaliteit van de stadsrand (zie stads- en dorpsranden).
- Cultuurhistorisch waardevolle gebouwen en stedenbouwkundige patronen worden behouden door ze waar mogelijk een functie te geven die aansluit bij de behoeften van deze tijd.
- Het eigen karakter van het historisch centrum wordt versterkt.
- Historische centra en kernen blijven ervaarbaar vanuit het omringende gebied.
- Bij bedrijventerreinen krijgt de beeldkwaliteit van de randen, een goede ontsluiting en de samenhang met de omgeving extra aandacht.

Met de woningbouwontwikkeling aan de zuidkant van de Hobius de Krijgerlaan en de A.J. de Graaffstraat blijven de karakteristieke kenmerken van het dorp behouden. Er is geen sprake van hoogbouw of hoogteaccenten. In het plangebied en in de directe omgeving is geen cultuurhistorisch waardevolle gebouwen aanwezig of stedenbouwkundige patronen. Hiermee wordt voldaan aan richtpunten van de kwaliteitskaart.

Het plangebied is niet binnen beschermingscategorie 3 gelegen. Dit betreffen de overige gebieden. Hier gelden geen extra randvoorwaarden ten aanzien van ontwikkelingen.

Het plangebied bevindt zich binnen bestaand stedelijk gebied. In het plangebied was een leegstaand schoolgebouw aanwezig. Met de woningbouw wordt een nieuwe impuls aan het gebied gegeven. Hiermee wordt voldaan aan het gestelde in de structuurvisie en eilandvisie van Goeree-Overflakkee.

Ten aanzien van de woonvisie wordt verwezen naar de verantwoording van de Ladder duurzame verstedelijking.

#### <span id="page-18-0"></span>**3.3 Conclusies**

Zowel op Rijks-, provinciaal en gemeentelijk beleid zijn geen belemmeringen te verwachten. Provinciaal gezien is aangesloten op de Visie Ruimte en Mobiliteit en Verordening Ruimte. Daarnaast is getoetst aan de ladder voor duurzame verstelijking. Als laatste is aangesloten op het gemeentelijke beleid, zowel op de structuurvisie, de toekomstvisie als op de woonvisie.

Gezien het bovenstaande vormen het Rijks-, provinciaal en gemeentelijk beleid geen belemmering voor de uitvoerbaarheid van dit bestemmingsplan.

# <span id="page-19-0"></span>**4 Mobiliteit**

#### <span id="page-19-1"></span>**4.1 Kader**

#### **Structuurvisie Infrastructuur en Ruimte**

De Structuurvisie Infrastructuur en Ruimte (SVIR) vervangt onder andere de Nota Mobiliteit en vormt de visie van het Rijk op het gebied van mobiliteit, bereikbaarheid, ruimte, milieu en leefbaarheid tot 2040.

De SVIR voorziet een groei in de mobiliteitsbehoefte tot 2030. Deze groei is het grootst in de Randstad en Brabant. Om de concurrentiekracht van Nederland te versterken, is een netwerk van hoogwaardige internationale verbindingen nodig, net als een goede nationale bereikbaarheid van onze belangrijkste economische regio's. Het Rijk zet de gebruiker van mobiliteit centraal. Het verknopen van verkeerssystemen en vervoerwijzen neemt daarbij een belangrijke plaats in, net als het beter benutten van infrastructuur, met een volwaardige plaats voor langzaam en recreatief verkeer.

#### **Strategisch Plan Verkeersveiligheid 2008 - 2020**

Het Strategisch Plan Verkeersveiligheid 2008 - 2020 van het Ministerie van Verkeer en Waterstaat geeft een visie weer op het aspect 'verkeersveiligheid' in Nederland. De ambitieuze doelen (qua verkeersdoden en -gewonden) uit de Nota Mobiliteit moeten worden omgezet in beleid. Drie pijlers daarin zijn: samenwerking, integrale aanpak en "Duurzaam Veilig". Het verkeersveiligheidsbeleid in Nederland van de afgelopen jaren was succesvol; dat moet worden gecontinueerd. Op basis van generieke maatregelen (maatregelen die in de basis overal gelden, die de afgelopen jaren al zijn ingezet en die moeten worden gecontinueerd) alsook met specifieke aandachtsgebieden zou dit kunnen worden bewerkstelligd. Het is van groot belang dat er een goede afstemming en samenwerking plaatsvindt met alle betrokken partijen.

#### **Provinciaal Verkeer- en Vervoerplan 2002 - 2020**

In de actualisatie van het Provinciaal Verkeer- en Vervoer Plan (PVVP) van 24 oktober 2008 beschrijft de provincie Zuid-Holland hoe zij de komende jaren haar beleid op het terrein van verkeer en vervoer vorm wil gaan geven. Daarbij komen onderwerpen aan de orde als bereikbaarheid, leefbaarheid en verkeersveiligheid. De provincie Zuid-Holland kiest voor een beleid van beheerste groei van de mobiliteit. Daarbij moeten tegelijkertijd de individuele wensen en eisen die reizigers en het bedrijfsleven aan de kwaliteit van hun mobiliteit stellen niet uit het oog worden verloren. Om de bereikbaarheid en de kwaliteit van de leefomgeving in stand te houden is ten eerste een kwaliteitssprong van het openbaar vervoer op alle niveaus vereist.

Vervolgens dient een vermindering van congestie en een verbetering van de bereikbaarheid plaats te vinden. Om die reden worden kwaliteitseisen gesteld aan de trajectsnelheden van de verschillende typen wegverbindingen.

Tot slot wordt gestreefd naar een toename van het fietsgebruik. Daartoe zal een volwaardig fijnmazig netwerk van zowel verkeersveilige, sociaal veilige, als comfortabele verbindingen moeten worden gerealiseerd.

De groei van de mobiliteit mag niet ten koste gaan van de kwaliteit van de leefomgeving. EÃ©n van de ambities van de provincie is dan ook het duurzaam verbeteren van de omgevingskwaliteit in Zuid-Holland door het oplossen van de belangrijkste knelpunten in de omgevingskwaliteit (te hoge uitstoot van vervuilende stoffen, geluidsoverlast en ruimtelijke versnippering) en het voorkomen van nieuwe knelpunten.

## <span id="page-20-0"></span>**4.2 Onderzoek**

#### *Ontsluiting*

In de huidige situatie wordt het plangebied zowel ontsloten op de Hobius de Krijgerlaan als de A.J. Graaffstraat. In 2014 is de Hobius de Krijgerlaan opnieuw ingericht waarbij het aantal parkeerplaatsen is toegenomen. Bij een nieuwe inrichting van de A.J. de Graaffstraat en Prinsesselaan dient ook ruimte geboden te worden voor nieuwe parkeerplaatsen. Deze nieuwe parkeerplaatsen worden zoals te zien is op afbeelding 6 gedeeltelijk op eigen terrein en gedeeltelijk in het openbaar gebied gerealiseerd.

## *Parkeren*

Voor het aantal aan te leggen parkeerplaatsen worden de CROW-normen gehanteerd. Voor de berekening hoeveel extra parkeerplaatsen ten behoeve van de woningen gerealiseerd moeten worden, moet allereerst het huidige gebruik worden vastgesteld. De school is inmiddels gesloopt, maar de locatie had een maatschappelijke bestemming met een schoolgebouw van 730 m2 , bestaande uit vijf lokalen. Het laatste gebruik van het schoolgebouw was een kinderdagverblijf. Conform het CROW is het aantal benodigde parkeerplaatsen voor de functie 'kinderdagverblijf' 1,2 parkeerplaatsen per 100 m2 (sterk stedelijk, rest bebouwde kom). Bij een oppervlakte van 730 m2 , bedroeg het benodigde aantal parkeerplaatsen 9 (1,2 x 7,3).

Op de locatie zullen woningen in de vrije huursector worden gebouwd. Voor dergelijke woningen geldt conform het CROW een parkeernorm van 1,8 parkeerplaats per woning (sterk stedelijk, rest bebouwde kom). Uitgaande van de bouw van 15 woningen, dienen 27 parkeerplaatsen gerealiseerd te worden. Het aantal parkeerplaatsen dat nodig was voor het vorige gebruik kan hier vanaf worden getrokken. In totaal dienen daarom maximaal 18 parkeerplaatsen gerealiseerd te worden, uitgaande van 15 grondgebonden woningen. In afbeelding 4.1 is de toekomstige parkeersituatie weergegeven. De parkeerplaatsen aan de Hobius de Krijgerlaan blijven bestaan en er worden 18 extra parkeerplaatsen aan de Prinsesselaan gerealiseerd. Wanneer toepassing wordt verleend aan de wijzigingsbevoegdheid dient voldaan te worden aan voldoende parkeergelegenheid conform de CROW-parkeernormen.

*Afbeelding 4.1: parkeervoorzieningen* 

#### <span id="page-21-0"></span>**4.3 Conclusie**

De ontsluiting van de woningen op de omliggende straten is afhankelijk van de definitieve verkaveling. Voor het aantal aan te leggen parkeerplaatsen worden de parkeernormen uit het CROW aangehouden. Bij de bouw van 15 woningen, dienen 18 parkeerplaatsen extra te worden aangelegd. Deze parkeerplaatsen zullen in het openbaar gebied worden voorzien.

14

# <span id="page-22-0"></span>**5 Natuur en landschap**

#### <span id="page-22-1"></span>**5.1 Kader**

#### *Wet natuurbescherming*

Op 1 januari 2017 is de Wet natuurbescherming (Wnb) in werking getreden. Deze wet vervangt drie oude wetten: de Natuurbeschermingswet 1998 (gebiedsbescherming: Natura 2000), de Flora- en faunawet (soortenbescherming) en de Boswet (kapvergunningen).

#### *Soorten*

Voor ruimtelijke ingrepen die resulteren in overtreding van Ã©Ã©n of meer artikelen van de Wnb moet ontheffing worden aangevraagd. Voor een aantal soorten geldt daarenboven het beschermingsregime van de Europese Vogel- en Habitatrichtlijn. Voor werkzaamheden die uit een bestemmingsplan voortvloeien dient voor de start van die werkzaamheden ontheffing te worden aangevraagd indien beschermde soorten voorkomen. Bij de vaststelling van het plan dient duidelijk te zijn of en in hoeverre een ontheffing kan worden verkregen.

Voor alle in de wet genoemde diersoorten (inclusief vogels) geldt dat het verboden is individuen van deze soorten (opzettelijk) te doden of te vangen. Bovendien is het verboden nesten (en eieren) en (vaste) voortplantingsplaatsen of rustplaatsen van dieren opzettelijk te beschadigen of te vernielen dan wel weg te nemen. Voor de in de wet genoemde plantensoorten geldt dat het verboden is exemplaren in hun natuurlijke verspreidingsgebied opzettelijk te plukken en te verzamelen, af te snijden, te ontwortelen of te vernielen. In de Wnb worden drie beschermingsregimes onderscheiden voor beschermde soorten. Voor de eerste twee regimes gelden aanvullende verbodsbepalingen.

#### *Natura 2000*

De Wnb ziet op de bescherming van Natura 2000-gebieden (Vrl- en Hrl-gebieden). Voor ieder Natura 2000-gebied zijn instandhoudingsdoelstellingen opgesteld voor Ã©Ã©n of meerdere soorten en/of habitats. Voor ruimtelijke ontwikkelingen binnen de Natura 2000-gebieden en tevens voor ontwikkelingen daarbuiten die van invloed kunnen zijn (door 'externe werking') op die beschermde natuurgebieden, gelden (strenge) restricties. Voor activiteiten of projecten die schadelijk zijn voor de beschermde natuur geldt een vergunningplicht. Middels een 'habitattoets' dient te worden onderzocht of een activiteit (significante) negatieve effecten op de instandhoudingsdoelstellingen voor Natura 2000-gebieden veroorzaakt. De uitkomsten van de habitattoets dienen te worden beoordeeld door het bevoegd gezag.

#### *Natuurnetwerk Nederland*

Het Natuurnetwerk Nederland (NNN) is het Nederlands netwerk van bestaande en nieuw aan te leggen natuurgebieden (de voormalige Ecologische Hoofdstructuur / EHS). Het netwerk moet natuurgebieden beter verbinden met elkaar en met het omringende agrarisch gebied. Het doel van het NNN is de instandhouding en ontwikkeling van natuurgebieden om daarmee een groot aantal soorten en ecosystemen te laten voortbestaan. Sinds 2014 zijn de provincies het eerste verantwoordelijke bevoegde gezag voor het NNN (daarvoor was dat de rijksoverheid). De provincies hebben in een verordening regelgeving vastgelegd ten aanzien van het NNN.

### <span id="page-23-0"></span>**5.2 Onderzoek**

#### *Soortenbescherming*

De voormalige school is reeds gesloopt. Voor de aanwezige bomen binnen het plangebied wordt een kapvergunning aangevraagd. Er worden geen watergangen gedempt. Echter is het terrein verruigd door de lange periode dat het heeft braak gelegen. Om die reden wordt een quickscan flora en fauna uitgevoerd. De resultaten zijn hieronder beschreven.

#### *Vleermuizen*

De aanwezigheid van vaste verblijfplaatsen van vleermuizen in of op de grenzen van het plangebied kan uitgesloten worden. De bomen in het plangebied bevatten geen holtes. Hierdoor hoeft er geen aanvullend onderzoek gedaan te worden naar verblijfplaatsen.

Het plangebied kan gebruikt worden als foerageergebied voor vleermuizen. Het gaat hier echter niet om essentieel foerageergebied; in de directe omgeving zijn voldoende (meer) geschikte foerageergebieden aanwezig, zoals de tuinen van de omliggende woningen. Nadelige effecten op foerageergebied van vleermuizen kunnen daarom uitgesloten worden.

#### *Vogels met een vaste verblijfplaats*

In en in de directe omgeving van het plangebied zijn geen jaarrond beschermde verblijfplaatsen van vogels aangetroffen. Daarnaast maakt het plangebied geen onderdeel uit van de functionele leefomgeving van een vogelsoort met een vaste verblijfplaats; in de directe omgeving is voldoende alternatief leefgebied aanwezig. Vanuit de Wet natuurbescherming bestaan er daarom geen verdere verplichtingen ten aanzien van deze soortgroep.

### *AmfibieÃ«n*

In het plangebied bevinden zich geen zandruggen voor bijvoorbeeld Rugstreeppad (Epidalea calamita). Ook zijn er geen poeltjes of voortplantingswateren aanwezig waar amfibieÃ«n zich voort kunnen planten. Er zijn tijdens het veldbezoek ook geen beschermde amfibieÃ«n gevonden.

#### *Grondgebonden zoogdieren*

Het plangebied is niet geschikt als verblijfplaats voor de Steenmarter (Martes foina). Er bevinden zich namelijk geen holtes en/of ruimtes in de aanwezige bomen of bebouwing waar de Steenmarter gebruik van zou kunnen maken.

#### *Vaatplanten*

Binnen het plangebied is gekeken naar vaatplanten. Hierop waren voornamelijk ruigtekruiden aanwezig, maar geen beschermende planten. De aanwezige bomen op het perceel zijn in slechte conditie en vormen geen belemmeringen voor het bestemmingsplan.

#### *Zorgplicht*

Tenslotte geldt voor alle plant- en diersoorten (ook de onbeschermde) de zorgplicht. Deze houdt in dat mogelijke nadelige gevolgen voor planten en dieren, voor zover redelijk, zoveel mogelijk vermeden moeten worden. Manieren om aan de zorgplicht te voldoen zijn bijvoorbeeld:

- Er wordt gelegenheid gegeven aan amfibieÃ«n en grondgebonden zoogdieren, die tijdens de werkzaamheden worden gevonden, te vluchten of zich te verplaatsen naar een schuilplaats buiten het bereik van de werkzaamheden. Dit gebeurt door onder andere vegetatie of bodemmateriaal (takken, stronken, steenhopen) gefaseerd te verwijderen;
- In verband met verstoring van aanwezige dieren worden de werkzaamheden zoveel mogelijk overdag uitgevoerd.

Tijdens de bouwfase moet daarnaast rekening gehouden worden met de kans op vestiging door (beschermde) pionierssoorten, zoals de Rugstreeppad, de Kleine plevier (Charadrius dubius) en de Oeverzwaluw (Riparia riparia). De volgende maatregelen worden getroffen:

- Er wordt voorkomen dat in de broedtijd van de Oeverzwaluw steilwanden in zandlichamen op het bouwterrein aanwezig zijn. Mocht er toch sprake zijn van broedgevallen, dan wordt met de werkzaamheden gewacht totdat nestholtes niet meer in gebruik zijn;
- Voorbelast terrein kan aantrekkelijk zijn voor een soort als de Kleine plevier. Plaatsing van vlaggetjes kan het terrein minder aantrekkelijk maken. Als er sprake is van een broedgeval, dan wordt met de werkzaamheden gewacht totdat eieren uitgekomen zijn;
- Het ontstaan van poeltjes of plassen op het bouwterrein in het zomerhalfjaar (vanaf april) wordt voorkomen, zodat er geen geschikt voortplantingswater voor de Rugstreeppad aanwezig is.

#### *Gebiedsbescherming*

Het plangebied is niet gelegen op gronden die zijn aangewezen als Ecologische Hoofdstructuur (EHS) / Natuurnetwerk Nederland (NNN). Er gaat dan ook geen oppervlakte aan EHS-gebied verloren en toetsing aan de wet- en regelgeving omtrent de EHS is niet aan de orde.

De planlocatie ligt op een afstand van meer dan 2 kilometer van het meest nabij gelegen Natura 2000 gebied 'Haringvliet'. Dit gebied is niet stikstofgevoelig. Natura 2000-gebied 'Grevelingen' is wel stikstofgevoelig. Dit gebied ligt op een afstand van meer dan 5,5 kilometer. Gelet op de aard en de kleine schaal van de ontwikkeling, in combinatie met de grote afstanden, zijn negatieve effecten (inclusief een significante toename van stikstofdepositie) op de beschermde gebieden uitgesloten. Verder onderzoek in het kader van natuur en landschap is dan ook niet benodigd.

#### <span id="page-24-0"></span>**5.3 Conclusie**

In het plangebied zijn geen beschermde soorten te verwachten. Het slopen van bebouwing of dempen van watergangen is niet aan de orde. Voor de aanwezige bomen wordt een kapvergunning aangevraagd. Het plangebied maakt geen deel uit van de EHS. Ook maakt het plangebied geen deel uit van een gebied dat onder de Wet natuurbescherming en de Ecologische Hoofdstructuur valt. Negatieve effecten op de instandhoudingsdoelstellingen voor de soorten en habitats voor Natura2000 gebieden zijn op voorhand uitgesloten.

Gezien het voorgaande vormt het aspect flora en fauna geen belemmering voor de uitvoerbaarheid van dit bestemmingsplan.

# <span id="page-25-0"></span>**6 Water**

#### <span id="page-25-1"></span>**6.1 Kader**

#### **6.1.1 Europees en rijksbeleid**

#### *Nationaal Waterplan*

Het 2e Nationaal Waterplan (NWP2) beschrijft de hoofdlijnen, principes en richting van het nationale waterbeleid in de periode 2016-2021, met een vooruitblik richting 2050. Het rijk streeft naar een duurzaam en klimaatbestendig waterbeheer en heeft de ambitie om de komende decennia te investeren in bescherming tegen overstromingen en in de zoetwatervoorziening.

#### *Waterwet*

In de Waterwet zijn acht oude waterwetten samengebracht: de [Wet op de waterhuishouding,](http://www.helpdeskwater.nl/aspx/download.aspx?File=/publish/pages/24193/wetbodembescherming.pdf) de [Wet op](http://www.helpdeskwater.nl/waterwet/overige_wetten/wet_op_de/)  [de waterkering,](http://www.helpdeskwater.nl/waterwet/overige_wetten/wet_op_de/) d[e Grondwaterwet,](http://www.helpdeskwater.nl/aspx/download.aspx?File=/publish/pages/24188/grondwaterwet.pdf) de [Wet verontreiniging oppervlaktewateren,](http://www.helpdeskwater.nl/waterwet/overige_wetten/wet_verontreiniging/) de [Wet verontreiniging](http://www.helpdeskwater.nl/aspx/download.aspx?File=/publish/pages/24192/wetverontreinigingzeewater.pdf)  [zeewater,](http://www.helpdeskwater.nl/aspx/download.aspx?File=/publish/pages/24192/wetverontreinigingzeewater.pdf) de [Wet droogmakerijen en indijkingen (Wet van 14 juli 1904),](http://www.helpdeskwater.nl/aspx/download.aspx?File=/publish/pages/24190/wetdroogmakerijenenindijkingen.pdf) de [Wet beheer](http://www.helpdeskwater.nl/waterwet/overige_wetten/wet_beheer/)  [rijkswaterstaatswerken](http://www.helpdeskwater.nl/waterwet/overige_wetten/wet_beheer/) (het zogenaamde 'natte gedeelte'), de [Waterstaatswet 1900](http://www.helpdeskwater.nl/aspx/download.aspx?File=/publish/pages/24190/wetdroogmakerijenenindijkingen.pdf) en de Waterbodemparagraaf uit de [Wet bodembescherming.](http://www.helpdeskwater.nl/waterwet/overige_wetten/wet_bodembescherming/)

De Waterwet regelt het beheer van de waterkeringen, het oppervlaktewater en het grondwater, verbetert de samenhang tussen waterbeleid en ruimtelijke ordening en zorgt voor een eenduidige bestuurlijke procedure en daarbij behorende rechtsbescherming voor besluiten. De Waterwet dient als paraplu om de Kaderrichtlijn Water (KRW) te implementeren en geeft ruimte voor implementatie van toekomstige Europese richtlijnen.

#### *Nationaal Bestuursakkoord Water*

In het Nationaal Bestuursakkoord Water (NBW) is het kabinetsstandpunt over het waterbeleid in de 21e eeuw vastgelegd. De hoofddoelstellingen zijn: het waarborgen van het veiligheidsniveau bij overstromingen en het verminderen van wateroverlast. Daarbij wordt de voorkeur gegeven aan ruimtelijke maatregelen boven technische maatregelen.

In het NBW is ook de watertoets als procesinstrument opgenomen. De watertoets is het proces van vroegtijdig informeren, adviseren en beoordelen van waterhuishoudkundige aspecten in ruimtelijke plannen en besluiten. Het doel van dit instrument is waarborgen dat de waterhuishoudkundige doelstellingen expliciet in beschouwing worden genomen als het gaat om waterhuishoudkundige relevante ruimtelijke plannen en besluiten.

#### *Kaderrichtlijn water*

De Kaderrichtlijn Water is opgesteld om de waterkwaliteit is Europa te verbeteren. De richtlijn is sinds 2000 van kracht. In de richtlijn staan afspraken die ervoor moeten zorgen dat uiterlijk in 2027 het water in alle Europese landen voldoende schoon en gezond is.

#### *Waterbeheer 21e eeuw (WB21)*

In september 2000 heeft de commissie Waterbeheer 21e eeuw advies uitgebracht over het toekomstig waterbeheer in Nederland. Belangrijk onderdeel van WB21 is het uitgangspunt van ruimte voor water. Er mag geen afwenteling plaatsvinden. Berging moet binnen het stroomgebied plaatsvinden. Dit betekent onder andere het aanwijzen en instandhouden van waterbergingsgebieden. Daarnaast wordt verdroging bestreden en worden watertekorten verminderd.

#### **6.1.2 Provinciaal beleid**

#### *Provinciaal Waterplan*

Het regionaal waterplan 2016-2021 bepaalt het waterbeleid. Het gaat om waterveiligheid, waterkwantiteit, waterkwaliteit en een robuust en veerkrachtig watersysteem. De provincie herziet het regionaal waterplan eens in de 6 jaar. Water raakt veel beleidsterreinen. Daarom staat het waterplan niet op zichzelf.

Het waterbeleid is opgenomen in de volgende vastgestelde beleidsdocumenten:

- het waterbeleid met een ruimtelijke component staat in de Visie Ruimte en Mobiliteit
- het beleid voor waterkwaliteit staat in de Voortgangsnota Europese Kaderrichtlijn Water 2016 2021. Voor een klein aantal onderdelen blijft het provinciale waterplan 2010-2015 ongewijzigd van kracht.

#### **6.1.3 Beleid waterbeheerder**

#### *Waterbeheerprogramma 2016-2021van waterschap Hollandse Delta*

Waterschap Hollandse Delta heeft een waterbeheerprogamma opgesteld voor de periode 2016-2021. Het nieuwe Waterbeheerprogramma bestaat uit een statisch en een dynamisch deel. Het statisch deel bevat de doelen die het waterschap wil bereiken op zowel de lange termijn als voor de planperiode 2016-2021. Het dynamisch deel bevat de maatregelen die nodig zijn om de doelen uit het statisch deel te realiseren en gaat op hoofdlijnen in op de financiÃ«le consequenties daarvan.

Waar bij ruimtelijke ontwikkeling meer verharding komt, dienen (extra) compenserende maatregelen te worden getroffen voor waterberging. Er moet eerst binnen het plangebied worden gezocht naar ruimte voor deze waterberging. In uitzonderlijke gevallen kan waterberging buiten hetzelfde peilgebied plaatsvinden, maar alleen in overleg met het Waterschap.

#### **6.1.4 Regionaal beleid**

#### *Waterplan Goeree-Overflakkee*

Het Waterschap Hollandse Delta en de gemeenten Dirksland, Goedereede, Middelharnis, en Oostflakkee hebben gezamenlijk een waterplan opgesteld voor het eiland Goeree-Overflakkee. Dit waterplan is in 2008 vastgesteld. In het waterplan zijn de streefbeelden en doelen voor het water in de kernen opgesteld. Voor het realiseren van streefbeelden en doelen zijn maatregelenpakketten opgenomen.

<span id="page-26-0"></span>Maatregelen zoals onderzoek, beheer en onderhoud, organisatie en communicatie dienen door alle gemeenten te worden uitgevoerd indien een ontwikkeling plaatsvindt. Daarnaast zijn ook per kern maatregelen opgesteld. De onderwerpen die in het waterplan aan de orde komen, zijn het watersysteem, de waterkwaliteit, riolering, grondwater, ruimtelijke ordening en natuur en recreatie. Een hieraan gekoppelde inspanningsverplichting wordt hieronder nader beschreven.

### **6.2 Onderzoek**

#### *Bestaande situatie*

Het plangebied ligt in de polder Oudeland van Sommelsdijk (32e). Hier geldt het peilbesluit Johan Koert. In dit peilgebied gelden variÃ«rende streefpeilen: een zomerpeil van -0,80 N.A.P. en een winterpeil van - 1,00 m N.A.P.

In het plangebied is geen oppervlaktewater aanwezig.

### *Toekomstige situatie*

In dit bestemmingsplan wordt woningbouw mogelijk gemaakt. Het betreft 9 grondgebonden woningen met een voor- en achtertuin en maximaal 12 gestapelde woningen. In vergelijking met het voormalige schoolgebouw en bijbehorende verharding, zal de oppervlakte aan verharding in het plangebied nagenoeg gelijk blijven.

### *Waterkwaliteit*

Het plan heeft geen effect op de waterkwaliteit. Het toepassen van niet-uitloogbare bouwmaterialen voorkomt dat het hemelwater wordt vervuild. In verband hiermee dienen geen (sterk) uitloogbare materialen zoals koper, lood, zink of teerhoudende dakbedekking te worden gebruikt op delen die met hemelwater in contact komen, zoals de dakbedekking, goten en pijpen of er moet voorkomen worden dat deze materialen kunnen uitlogen (bijvoorbeeld door het coaten van loodslabben).

### *Bodemdaling*

Het (grond)waterpeil wordt niet aangepast als gevolg of ten behoeve van dit plan. Eventuele bodemdaling in de omgeving zal niet door het plan worden beÃ¯nvloed.

#### *Volksgezondheid*

Door het afkoppelen van hemelwater van de DWA worden vuilwateroverstorten (in de omgeving) tegengegaan. De risico's van watergerelateerde ziekten en plagen worden hierdoor geminimaliseerd. Indien nieuwe wateren worden gerealiseerd en/of oevers van bestaande wateren worden vergraven, verdient het aanbeveling flauwe, natuurvriendelijke oevers te creÃ«ren. Hierdoor wordt het risico op verdrinking (vooral voor kleine kinderen) verkleind.

#### *Keur en Legger*

Alle handelingen of werkzaamheden in de nabijheid van watergangen en waterschapswegen vallen onder de regels van de Keur. In de verordening van het waterschap zijn gebods- en verbodsbepalingen opgenomen om de waterstaatsbelangen veilig te stellen. In de meeste gevallen zal een vergunning moeten worden verleend door het waterschap.

De Legger Wateren is een register waarin functie, afmetingen en onderhoudsplichtigen van wateren (zoals sloten en vaarten), waterbergingen en natuurvriendelijke oevers vastgelegd zijn. Ook geeft de legger de ligging van wateren, waterbergingen en natuurvriendelijke oevers aan, zodat duidelijk is waarop de Keur van toepassing is.

#### *Beheer en onderhoud*

In de legger van het Waterschap zijn tevens de onderhoudsverplichtingen en de onderhoudsplicht opgenomen van de wateren en kunstwerken in het plangebied. De legger bestaat uit een algemene toelichting, tekeningen en een administratief register. De legger is een aanvulling op de Keur.

Beheer en onderhoud van de riolering is in handen van de gemeente Goeree-Overflakkee.

#### *Afvalwaterketen*

Het beheer en onderhoud van het inzamelings- en transportstelsel van afvalwater, kortom de riolering, ligt bij de gemeente. Het waterschap is verantwoordelijk voor de zuivering van het aangeleverde afvalwater.

Het onderhoud aan afvoervoorzieningen en bergingsvijvers van hemelwater op eigen terrein is voor rekening van de eigenaren van de betreffende percelen. In de Legger Wateren wordt voor alle wateren (behalve afvoervoorzieningen en bergingsvijvers op privaat terrein) een uitwerking gegeven van de bepalingen over de onderhoudsplichten uit de Keur.

#### <span id="page-28-0"></span>**6.3 Conclusie**

Deze waterparagraaf wordt in het kader van het wettelijk vooroverleg aan de waterbeheerder toegezonden. De waterbeheerder wordt in de gelegenheid gesteld een vooroverlegreactie in te dienen. Een eventuele overlegreactie die leidt tot aanpassing van dit bestemmingsplan, zal in het ontwerpbestemmingsplan worden verwerkt.

# <span id="page-29-0"></span>**7 Archeologie en cultuurhistorie**

### <span id="page-29-1"></span>**7.1 Archeologie**

#### *7.1.1 Kader*

#### *Erfgoedwet*

Het archeologisch erfgoed wordt binnen Nederland als zeer waardevol beschouwd. De Erfgoedwet (2016) legt de verantwoordelijkheid voor de bescherming van het archeologische erfgoed bij de gemeente. De wet verplicht om bij de vaststelling van een bestemmingsplan of bij een omgevingsvergunning rekening te houden met in de bodem aanwezige of te verwachten archeologische waarden. De feitelijke bescherming daarvan krijgt gestalte door het opnemen van voorschriften in het bestemmingsplan ten aanzien van de afgifte van omgevingsvergunningen in die gebieden die als archeologisch waardevol zijn aangemerkt. Aan de vergunning zelf kunnen aanvullende voorwaarden worden verbonden, met als uiterste de verplichting tot planaanpassing of het laten verrichten van een opgraving.

### *Cultuurhistorische Hoofdstructuur Zuid-Holland*

De provincie Zuid-Holland hanteert het beleidsinstrument "Cultuurhistorische Hoofdstructuur Zuid-Holland (CHS)". In de CHS heeft de provincie bestaande en mogelijk te verwachten archeologische waarden in beeld gebracht. In het bijbehorende "Beleidskader Cultuurhistorische Hoofdstructuur Zuid-Holland" zijn per waarderingscategorie algemene beleidsuitgangspunten geformuleerd. De waardering zoals vastgelegd in de cultuurhistorische hoofdstructuur geldt als uitgangspunt van beleid.

#### *Regionaal archeologiebeleid*

Voor Goeree-Overflakkee geldt regionaal archeologie beleid. Hiertoe is het document "Archeologiebeleid, Goeree-Overflakkee, duurzaam omgaan met ons bodemarchief bij ruimtelijke ordening" opgesteld. Bij het beleidsstuk behoort een beleidskaart archeologie. Op dit kaart is inzichtelijk gemaakt welke archeologische waarde op Goeree-Overflakkee verwacht worden.

# *7.1.2 Onderzoek*

Uit de beleidskaart archeologie (afbeelding 7.1) voor Goeree-Overflakkee blijkt dat het plangebied geen archeologische verwachtingswaarde heeft. Het uitvoeren van archeologisch onderzoek is dan ook niet benodigd.

*Afbeelding 7.1 Uitsnede archeologische beleidskaart (rood omcirkeld de planlocatie)*

#### *7.1.3 Conclusie*

Het aspect archeologie vormt â gezien het bovenstaande â geen belemmering voor de uitvoerbaarheid van dit bestemmingsplan.

### <span id="page-30-0"></span>**7.2 Cultuurhistorie**

#### *7.2.1 Kader*

#### *Cultuurhistorische Hoofdstructuur Zuid-Holland*

Kortheidshalve wordt verwezen naar paragraaf 7.1.1 waarin de Cultuurhistorische Hoofdstructuur Zuid-Holland reeds beschreven wordt.

#### *Regioprofielen Cultuurhistorie*

De provincie Zuid-Holland wil waardevolle cultuurhistorische elementen behouden of inpassen bij nieuwe ruimtelijke ontwikkelingen. Om dit richting te geven, zijn Regioprofielen Cultuurhistorie opgesteld. De zestien regioprofielen dienen als een handreiking en sturingskader voor gemeenten, waterschappen, terreinbeheerders en adviesbureaus om cultuurhistorie op te nemen in ruimtelijke plannen. Ze zijn een uitwerking van de algemene richtlijnen voor cultuurhistorie in ruimtelijke plannen zoals die staan in de provinciale Structuurvisie.

#### *DNA Middelharnis, Nota voor het erfgoed in de gemeente Middelharnis*

Deze erfgoednota is een richtinggevend document voor het behouden en versterken van erfgoed in de voormalige gemeente Middelharnis. In de nota worden uitspraken gedaan over de zaken die behoudenswaardig zijn en waarin dat behoud het beste geregeld kan worden. Tevens vormt de nota een sturingsinstrument en afwegingskader voor (niet in het bestemmingsplan passende) particuliereen (semi) overheidsinitiatieven.

#### *7.2.2 Onderzoek*

Binnen het plangebied liggen geen gemeentelijke of Rijksmonumenten. De genoemde waarden uit de nota 'DNA Middelharnis, Nota voor het erfgoed in de gemeente Middelharnis' worden met dit bestemmingsplan niet aangetast.

#### *7.2.3 Conclusie*

Het aspect cultuurhistorie vormt â gezien het voorgaande â geen belemmering voor de uitvoerbaarheid van dit bestemmingsplan.

# <span id="page-31-0"></span>**8 Milieu**

#### <span id="page-31-1"></span>**8.1 Algemeen**

In dit hoofdstuk worden de ruimtelijke (on)mogelijkheden inzichtelijk gemaakt. Waar nodig dient een vertaling plaats te vinden naar de juridische regeling. Het uitgangspunt hierbij is dat de juridische regeling zowel de ruimtelijke kwaliteit als de milieukwaliteit voldoende dient te borgen.

#### <span id="page-31-2"></span>**8.2 M.e.r.-beoordeling**

#### **8.2.1 Kader**

Op 1 april 2011 is het nieuwe Besluit milieueffectrapportage ingegaan. Het besluit is aangepast omdat de Europese rechter heeft geoordeeld dat de drempelwaarden voor m.e.r.-beoordelingsplichtige activiteiten onvoldoende recht deden aan de vraag of er sprake is van "aanzienlijke gevolgen voor het milieu". Het gewijzigde besluit is op 7 juli 2017 in werking getreden en de drempelwaarden zijn nu indicatief. Dat betekent dat als een project (ruim) onder de drempelwaarden blijft er wel een toetsing moet worden gedaan. Het bevoegd gezag moet zich er van vergewissen dat er daadwerkelijk geen aanzienlijke gevolgen voor het milieu zijn.

Bij de aanleg, wijziging of uitbreiding van een stedelijk ontwikkelingsproject met een oppervlakte van 100 hectare of meer of als de ontwikkeling een aaneengesloten gebied en 2000 woningen of meer omvat is er een beoordelingsplicht. De drempelwaarden in het Besluit m.e.r. (kolom 2-'gevallen' in de D-lijst) zijn gebaseerd op algemene kenmerken van een activiteit en een globale aanname dat bij gevallen onder de drempelwaarde geen belangrijke nadelige milieugevolgen zullen optreden. Dat hoeft echter niet altijd het geval te zijn: in bepaalde gevallen kan een activiteit met een kleinere omvang wel degelijk belangrijke nadelige milieugevolgen hebben.

De consequentie van de nieuwe regeling is dat in elk besluit of plan, dat betrekking heeft op activiteiten, die voorkomen op de D-lijst aandacht moet worden besteed aan m.e.r. Er zal een toets moeten worden uitgevoerd of belangrijke nadelige milieugevolgen kunnen worden uitgesloten. Voor deze toets, die dus een nieuw element is in de m.e.r.-regelgeving, wordt de term vormvrije m.e.r.-beoordeling gehanteerd. Het bevoegd gezag moet zich er van vergewissen dat er daadwerkelijk geen aanzienlijke gevolgen voor het milieu zijn en hierover een separaat besluit nemen.

Deze vormvrije m.e.r.-beoordeling kan tot twee conclusies leiden:

- belangrijke nadelige milieugevolgen zijn uitgesloten: er is geen m.e.r.(-beoordeling) noodzakelijk;
- belangrijke nadelige gevolgen voor het milieu zijn niet uitgesloten: er moet een m.e.r.-beoordeling plaatsvinden of er kan direct worden gekozen voor m.e.r.

De vormvrije m.e.r.-beoordeling is dus altijd nodig als een besluit of plan wordt voorbereid over activiteiten die voorkomen op de D-lijst. Voor de vormvrije m.e.r.-beoordeling bestaan geen vereisten voor de vorm, maar wel voor de inhoud.

#### **8.2.2 Afweging en conclusie**

De ontwikkeling van maximaal 21 woningen aan de Hobius de Krijgerlaan en de A.J. de Graaffstraat blijft ruimschoots beneden de omvang uit de bijlage van het Besluit m.e.r. Hierin staat namelijk een stedelijk ontwikkelingsproject van 100 hectare of meer of 2.000 of meer woningen. In het kader van de uitvoerbaarheid van dit bestemmingsplan is onderzoek gedaan naar de volgende aspecten:

- Luchtkwaliteit
- Geluid
- Bodem
- Externe Veiligheid
- Bedrijven en milieuzonering
- Water
- Natuur en ecologie
- Cultuurhistorie en archeologie
- Verkeer en parkeren

Uit het onderzoek dat in het kader van dit bestemmingsplan is uitgevoerd is gebleken dat de planontwikkeling niet tot significante nadelige effecten zal leiden. Omvangrijke negatieve milieueffecten zijn hierdoor uitgesloten, waardoor het opstellen van een plan-m.e.r. niet nodig is. Het college zal hiertoe een separaat besluit nemen. Het ontwerpbesluit is opgenomen in de bijlage bij dit bestemmingsplan.

#### <span id="page-32-0"></span>**8.3 Bodemkwaliteit**

#### **8.3.1 Kader**

#### *Wet bodembescherming*

De Wet bodembescherming (Wbb) voorziet in maatregelen indien sprake is van ernstige bodemverontreiniging. Het doel van de Wbb is in de eerste plaats het beschermen van de (land- of water-) bodem zodat deze kan worden benut door mens, dier en plant, nu en in de toekomst. Via de Wbb heeft de Rijksoverheid de mogelijkheid algemene regels te stellen voor de uitvoering van werken, het transport van stoffen en het toevoegen van stoffen aan de bodem.

Ontwikkelingen kunnen pas plaatsvinden als de bodem, waarop deze ontwikkelingen gaan plaatsvinden, geschikt is of geschikt is gemaakt voor het beoogde doel. Bij nieuwbouwactiviteiten dient de bodemkwaliteit door middel van onderzoek in beeld te zijn gebracht. In het algemeen geldt dat nieuwe bestemmingen bij voorkeur op een schone bodem dienen te worden gerealiseerd.

#### *Besluit bodemkwaliteit*

Het doel van het Besluit bodemkwaliteit (2008) is de bodem beter te beschermen en meer ruimte te bieden voor nieuwe bouwprojecten. Ook geeft het besluit gemeenten en provincies meer verantwoordelijkheid om de bodem te beheren. Het Bouwstoffenbesluit (Bsb) is opgenomen in het Besluit bodemkwaliteit.

#### *Relatie Wabo, Wbb en Woningwet (Wonw)*

De inwerkingtreding van de Wabo (1 oktober 2010) heeft ook effect op de Wbb en de Woningwet (Ww): in de Wabo is aangegeven dat in de plaats van de aanhoudingsgrond (uit de Ww) een afstemmingsregeling wordt opgesteld waarbij de inwerkingtreding van de omgevingsvergunning wordt afgestemd op de acties ten aanzien van de bodemverontreiniging. Voorts geldt ten aanzien van de bodem dat de Woningwet gemeenten verplicht in hun bouwverordening voorschriften omtrent het tegengaan van bouwen op verontreinigde bodem op te nemen. Die voorschriften moeten in elk geval betrekking te hebben op het verrichten van onderzoek naar aard en mate van verontreiniging van de bodem, op de aard en omvang van dat onderzoek en op inrichting van het op te stellen onderzoeksrapport.

#### *Gemeentelijk bodembeleid*

In maart 2015 is een nieuwe bodemkwaliteitskaart voor de gemeente Goeree-Overflakkee vastgesteld. De bodemkwaliteitskaart geldt als milieu-hygiÃ«nische verklaring in het kader van het Besluit bodemkwaliteit.

#### **8.3.2 Onderzoek**

Er is een analyse uitgevoerd naar het historisch grondgebruik van de locatie. Op basis van historische gegevens is gebleken, dat de locatie altijd agrarisch in gebruik zijn geweest totdat er in de jaren 60 een kleuterschool werd gebouwd.

Wel was op de locatie nog een olietank aanwezig. Na de sloop van de gebouwen is op 14 maart 2016 de olietank verwijderd. Voorafgaand aan de tanksanering is een bodemonderzoek verricht1 . Uit dit onderzoek bleek dat er geen bijzonderheden waren.

Na sanering van de tank is er een olieverontreiniging geconstateerd. De olieverontreiniging was niet afkomstig van de ondergrondse olietank en beperkt aanwezig in de toplaag. Aan de hand van een plan van aanpak is de grondverontreiniging daags na constatering volledig gesaneerd door Moerdijk Bodemsanering B.V. Na de sanering zijn enkele grondmonsters genomen. Hieruit is gebleken dat de grond schoon was en er dus geen restverontreinigingen zijn achtergebleven (zie bijlage 1). De bodem wordt geschikt geacht voor de woningbouwontwikkeling.

#### **8.3.3 Conclusie**

In het plangebied was een ondergrondse olietank aanwezig. Deze olietank is verwijderd. Ook is na aanleiding van een visuele olieverontreiniging de grond gesaneerd. Uit grondmonsters is gebleken dat na de sanering een restverontreinigingen zijn achterbleven. De bodem wordt geschikt geacht voor de woningbouwontwikkeling.

#### <span id="page-33-0"></span>**8.4 Akoestische aspecten**

#### **8.4.1 Kader**

Voordat nieuwe woningen worden geprojecteerd, moet onderzoek worden uitgevoerd naar de relevante geluidhinderaspecten. Voor de nieuwe woningen in dit plan is het wegverkeer op de Koningin Julianalaan van belang.

Indien uit onderzoek blijkt dat de geluidsbelasting door het wegverkeer leidt tot een geluidbelasting die hoger is dan de voorkeurswaarde moeten er maatregelen worden getroffen om hieraan alsnog te kunnen voldoen. Blijkt dat niet mogelijk of op overwegende bezwaren te stuiten dan is het college van burgemeester en wethouders van de gemeente Goeree-Overflakkee bevoegd tot het vaststellen van hogere waarden.

#### **8.4.2 Onderzoek**

Door KuiperCompagnons is een akoestisch onderzoek naar wegverkeerslawaai uitgevoerd2 .

In het bestemmingsplan 'Woningen hoek Hobius de Krijgerlaan - Prinsesselaan' wordt de realisatie van maximaal 21 woningen mogelijk gemaakt in Sommelsdijk (gemeente Goeree-Overflakkee).

*<sup>1</sup> Bijlage 1: Analyserapport bodemmonsters, ALcontrol B.V., rapportnr. 12267969, d.d. 24-03-2016*

*<sup>2</sup> Bijlage 2: Akoestisch onderzoek wegverkeerslawaai, KuiperCompagnons, Bestemmingsplan 'Prinsesselaan Sommelsdijk', d.d. 18-10-2016*

Omdat de nieuwe woningen zijn gelegen in de zone van de Koningin Julianaweg is dit akoestisch onderzoek naar wegverkeerslawaai uitgevoerd. Uit het onderzoek blijkt dat de voorkeurswaarde alleen op de zuidzijde van de bouwvlakken wordt overschreden, tot een maximale geluidbelasting van 51 dB. De maximale ontheffingswaarde wordt derhalve niet overschreden.

In het geval geen geluidreducerende maatregelen worden getroffen waardoor de voorkeurswaarde niet meer wordt overschreden, is het vaststellen van hogere waarden benodigd om de nieuwe woningen te kunnen realiseren. Voor maximaal 10 is een hogere waarde noodzakelijk tot maximaal 51 dB.

Het ontwerpbesluit tot vaststelling hogere waarden moet gelijktijdig met het bestemmingsplan 'Woningen hoek Hobius de Krijgerlaan - Prinsesselaan' ter inzage worden gelegd. De hogere waarden worden door het college van Goeree-Overflakkee vastgesteld. Het hogere waardenbesluit wordt samen met het bestemmingplan ter vaststelling aangeboden aan de gemeenteraad.

In het kader van een goede ruimtelijke ordening is het wegverkeer op de omliggende 30 km/uur-wegen ook in het onderzoek betrokken. De geluidbelasting vanwege het verkeer op deze 30 km/uur-wegen levert geen geluidbelasting op die de voorkeursgrenswaarde van 48 dB overschrijdt. Het verkeer op deze wegen niet tot akoestische belemmeringen.

### **8.4.3 Conclusie**

Uit het akoestisch onderzoek blijkt dat de voorkeurswaarde alleen op de zuidzijde van het bouwvlak wordt overschreden. Indien geluidreducerende maatregelen worden genomen of voor maximaal 10 woningen binnen het plangebied hogere waarden worden vastgesteld tot maximaal 51 dB, vormen de akoestische aspecten geen belemmering voor de uitvoerbaarheid van dit bestemmingsplan.

#### <span id="page-34-0"></span>**8.5 Luchtkwaliteit**

#### **8.5.1 Kader**

De kern van de Wet luchtkwaliteit (titel 5.2 luchtkwaliteitseisen van de Wet milieubeheer) is het Nationaal Samenwerkingsprogramma Luchtkwaliteit (NSL). Het NSL is een bundeling maatregelen op regionaal, nationaal en internationaal niveau die de luchtkwaliteit verbeteren en waarin alle ruimtelijke ontwikkelingen/projecten zijn opgenomen die de luchtkwaliteit verslechteren.

Het doel van de NSL is om overal in Nederland te voldoen aan de Europese normen voor de luchtverontreinigende stoffen. Voor wegverkeer zijn stikstofdioxide (NO2) en fijn stof (PM10) de belangrijkste stoffen. De in de Wet luchtkwaliteit gestelde norm voor NO2 en PM10 jaargemiddelde grenswaarde is voor beide stoffen 40 Âµg/m3 . Daarnaast mag de PM10 24 uurgemiddelde grenswaarde van 50 Âµg/m3 maximaal 35 keer per jaar worden overschreden. Met het van kracht worden van het NSL zijn de tijdstippen waarop moet worden voldaan aan de jaargemiddelde grenswaarden NO2 en PM10 aangepast. Voor PM10 is dat 11 juni 2011 en 1 januari 2015 voor NO2.

Naast de introductie van het NSL is het begrip 'niet in betekenende mate bijdragen' (NIBM) een belangrijk onderdeel van de Wet luchtkwaliteit. Een project draagt NIBM bij aan de verslechtering van de luchtkwaliteit als de NO2 en PM10 jaargemiddelde concentraties niet meer toeneemt dan 1,2 Âµg/m3 . In dat geval is de ontwikkeling als NIBM te beschouwen.

Een ruimtelijke ontwikkeling vindt volgens de Wet luchtkwaliteit doorgang als ten minste aan Ã©Ã©n van de volgende voorwaarden is voldaan:

- de ontwikkeling is opgenomen in het NSL;
- de ontwikkeling aangemerkt wordt als een NIBM-project;
- de gestelde grenswaarden in bijlage 2 van de Wet luchtkwaliteit niet worden overschreden;
- projectsaldering kan worden toegepast.

#### **8.5.2 Onderzoek**

#### *Beoordeling luchtkwaliteit*

In de 'Regeling niet in betekenende mate bijdrage (luchtkwaliteitseisen)' (Regeling NIBM) zijn voor verschillende functiecategorieÃ«n cijfermatige kwantificaties opgenomen, waarbij een ontwikkeling als een NIBM-project kan worden beschouwd. Deze categorieÃ«n betreffen landbouwinrichtingen, spoorwegemplacementen, kantoorlocaties, woningbouwlocaties en een combinatielocatie van woningbouw en kantoren.

In de regeling NIBM is aangegeven dat een woningbouwlocatie met maximaal 1.500 woningen aan Ã©Ã©n ontsluitingsweg is aan te merken als een ontwikkeling die NIBM bijdraagt aan de verslechtering van de luchtkwaliteit. In dit bestemmingsplan wordt in totaal de realisatie van maximaal 21 woningen mogelijk gemaakt.

Dit betekent dat de toegestane ontwikkeling in dit bestemmingsplan is aan te merken als een ontwikkeling die NIBM bijdraagt aan de verslechtering van de luchtkwaliteit. Daardoor is toetsing aan de grenswaarden uit de Wet luchtkwaliteit niet nodig.

#### *Goede ruimtelijke ordening*

In het kader van een goede ruimtelijke ordening zijn de jaargemiddelde concentraties NO2, PM10 en PM2,5 in de omgeving van het plangebied inzichtelijk gemaakt. In de volgende afbeelding zijn de concentraties NO2, PM10 en PM2,5 voor het peiljaar 2016 weergegeven. Deze concentraties zijn afkomstig uit de NSL-monitoringstool 2017.

*Afbeelding 7.1: Overzicht concentraties NO2, PM10 en PM2,5, peiljaar 2016 (NSL-monitoringstool 2017).*

Uit de voorgaande afbeelding blijkt dat in de omgeving van het plangebied de jaargemiddelde concentraties NO2, PM10 en PM2,5 respectievelijk maximaal 20,5 Âµg/m3 , 17,6 Âµg/m3 en 9,8 Âµg/m3

bedraagt. De jaargemiddelde grenswaarde voor NO2, PM10 (beide 40 Âµg/m3 ) en PM2,5 (25 Âµg/m3 ) wordt niet overschrijden. Het aantal overschrijdingsdagen van de 24 uurgemiddelde concentratie is maximaal 6,2, waardoor het maximum van 35 dagen niet wordt overschreden.

De trend is dat in de toekomst de emissies en de achtergrondconcentraties van deze stoffen zullen dalen, waardoor geen overschrijdingen van de grenswaarden zijn te verwachten.

#### **8.5.3 Conclusie**

De realisatie van maximaal 21 woningen aan de Prinsesselaan is aan te merken als een ontwikkeling die NIBM bijdraagt aan de verslechtering van de luchtkwaliteit. Toetsing aan de grenswaarden van de Wet luchtkwaliteit is dan ook niet nodig. Het aspect luchtkwaliteit vormt dan ook geen belemmering voor de uitvoerbaarheid van dit bestemmingsplan.

#### <span id="page-36-0"></span>**8.6 Milieuzonering**

#### **8.6.1 Kader**

Voor het behoud en de verbetering van de kwaliteit van de woon- en leefomgeving is een juiste afstemming tussen de verschillende voorkomende functies en wonen noodzakelijk. Daarbij kan gebruik worden gemaakt van een milieuzonering die uitgaat van richtinggevende afstanden tussen hinderlijke functies (in de vorm van gevaar, geluid, geur, stof) en gevoelige functies. In de brochure "Bedrijven en Milieuzonering" van de Vereniging van Nederlandse Gemeenten (VNG) (versie 2009) zijn deze richtafstanden opgenomen. Van deze richtafstanden kan gemotiveerd worden afgeweken.

#### **8.6.2 Onderzoek**

Bij bestemmingsplannen dient rekening te worden gehouden met de richtafstanden van de VNG brochure "bedrijven en milieuzonering".

Op de locatie was een school aanwezig. Hiervoor geldt vanuit de VNG brochure een afstand van 30 meter binnen een rustige woonwijk. Op de locatie worden nu woningen ontwikkeld. Hiervoor hoeft geen afstanden tot de omgeving te worden aangehouden. Wel kan de realisatie van woningen een belemmering vormen voor bedrijven in de omgeving. In de omgeving van het plangebied zijn hoofdzakelijk woningen aanwezig. Wel bevindt zich nabij het plangebied een snackbar.

De snackbar heeft een richtafstand van 10 meter en ligt op circa 13 meter vanaf het plangebied. De woningbouwontwikkeling vormt dan ook geen belemmering voor de omgeving in het kader van bedrijven en milieuzonering.

#### **8.6.3 Conclusie**

Gezien het voorgaande vormt het aspect bedrijven en milieuzonering geen belemmering voor de uitvoerbaarheid van dit bestemmingsplan.

#### <span id="page-36-1"></span>**8.7 Externe veiligheid**

#### **8.7.1 Kader**

Externe veiligheid richt zich op gevaar van overlijden van mensen als gevolg van opslag, gebruik en transport van gevaarlijke stoffen. Bij de (her)inrichting van een gebied bepaalt de externe veiligheidssituatie mede de ruimtelijke (on)mogelijkheden.

Onderzocht dient te worden of sprake is van aanwezigheid van risicobronnen in de nabijheid van de locatie waarop het Wro besluit betrekking heeft en dienen het plaatsgebonden risico (PR) en het groepsrisico (GR), en de eventuele toename hiervan, berekend te worden.

Het PR is de kans per jaar dat een persoon op een bepaalde plaats overlijdt als rechtstreeks gevolg van een ongeval met gevaarlijke stoffen, indien hij onafgebroken en onbeschermd op die plaats zou verblijven.

Het GR kan worden beschouwd als de maat van maatschappelijke ontwrichting in geval van een calamiteit (en drukt dus de kans per jaar uit dat een groep mensen van minimaal 10 personen overlijdt als rechtstreeks gevolg van een calamiteit).

### *Beleidsvisie Externe Veiligheid*

De beleidsvisie Externe Veiligheid van het eiland Goeree-Overflakkee is op 28 oktober 2008 bestuurlijk vastgesteld. In deze visie wordt door de gemeente Goeree-Overflakkee visie gegeven op externe veiligheid binnen de eigen kernen. Naar voren komt onder andere:

- de beheersing van risico's van de opslag, het gebruik en het vervoer van gevaarlijke stoffen;
- het ambitieniveau van de gemeente;
- de wijze waarop de gemeenten invulling geven aan de beleidsvrijheid wat betreft het groepsrisico en de richtwaarde voor beperkt kwetsbare objecten voor het plaatsgebonden risico;
- benodigde maatregelen om de geformuleerde ambities te realiseren en de daarvoor benodigde instrumenten. De maatregelen worden uitgewerkt in andere gemeentelijke documenten (bestemmingsplannen/streekplannen, milieuvergunningen en rampenbestrijdingsplannen);
- werkafspraken en âprocessen.

De gemeente Goeree-Overflakkee hanteert naast de normen die voortvloeien uit het Bevi en Revi de PREVAP-zones van de VRR. Het PREVAP-zonemodel hanteert 5 zones rond risicobronnen en classificeert per type gebouw het risicoprofiel in de betreffende zone. Bij nieuwe ruimtelijke ontwikkelingen in de gemeente Goeree-Overflakkee wordt getoetst aan:

- 1) Grens en richtwaarde voor het PR;
- 2) PREVAP-zone model;
- 3) een verantwoording van het GR indien relevant;
- 4) de handreiking verantwoordingsplicht als uitgangspunt.

#### **8.7.2 Onderzoek**

In of nabij het plangebied zijn geen risicobronnen aanwezig, waarvan het invloedsgebied over de locatie is gelegen. Ook de woningen zelf vormen geen risicobron. Het aspect externe veiligheid levert daarom geen belemmering op voor de ontwikkeling van de woningen.

#### **8.7.3 Conclusie**

In of nabij het plangebied zijn geen risicobronnen aanwezig. Ook de woningen zelf vormen geen risicobron. Het aspect externe veiligheid levert geen belemmering op voor de ontwikkeling van de woningen.

#### <span id="page-38-0"></span>**8.8 Overige belemmeringen**

#### *Inleidend*

Naast de hiervoor beschreven milieuaspecten kunnen er nog andere belemmeringen in of nabij het plangebied aanwezig zijn die van invloed kunnen zijn op de planvorming. Het gaat bijvoorbeeld om de aanwezigheid van straalpaden, planologisch relevante kabels en leidingen (zoals waterleidingen of rioleringsleidingen), beschermingszones en dergelijke.

#### *Onderzoek*

Voor het slopen van het schoolgebouw is door AM&P Milieu B.V. een asbestinventarisatie uitgevoerd met als doel na te gaan of er asbesthoudende materialen waren toegepast in het schoolgebouw met als uitgangspunt een inventarisatie naar direct waarneembaar asbest (zie bijlage 3). Tijdens de asbestinventarisatie zijn in het plafond bitumen stelplaatjes aangetroffen. Het materiaal is op meerdere locaties als stelmateriaal tussen het rachelwerk en de gordingen aangetroffen. Het materiaal is niet stelselmatig toegepast. Daarom is een sanering van het gehele plafond onvermijdelijk.

Voordat gestart is met de sloop van het schoolgebouw is het plafond gesaneerd door en gecertificeerd bedrijf. Op de locatie komt geen asbesthoudend materiaal meer voor.

#### <span id="page-38-1"></span>**8.9 Duurzaamheid**

#### **8.8.1 Kader**

#### *Energieakkoord voor duurzame groei (2013)*

Nederland heeft op 6 september 2013 een belangrijke stap gezet op weg naar een schone toekomst. Ruim veertig organisaties, waaronder de overheid, werkgevers, vakbeweging, natuur- en milieuorganisaties, maatschappelijke organisaties en financiÃ«le instellingen, hebben zich aan het Energieakkoord voor duurzame groei verbonden. Kern van het akkoord zijn breed gedragen afspraken over energiebesparing, schone technologie en klimaatbeleid. Uitvoering van de afspraken moet resulteren in een betaalbare en schone energievoorziening, werkgelegenheid en kansen voor Nederland in de schone technologiemarkten. Partijen zetten zich in dit verband in om de volgende doelen te realiseren:

- Een besparing van het finale energieverbruik met gemiddeld 1,5 procent per jaar.
- 100 petajoule aan energiebesparing in het finale energieverbruik van Nederland per 2021.
- Een toename van het aandeel van hernieuwbare energieopwekking (nu ruim 4 procent) naar 14 procent in 2020.
- Een verdere stijging van dit aandeel naar 16 procent in 2023.
- Ten minste 15.000 voltijdsbanen, voor een belangrijk deel in de eerstkomende jaren te creÃ«ren.

#### *Energieagenda*

De Energieagenda geeft aan hoe Nederland in 2050 nog nauwelijks broeikasgassen (CO2) uitstoot. Het kabinet publiceerde de Energieagenda in december 2016. Daarna is de Rijksoverheid aan de slag gegaan met de uitwerking van de agenda. Het doel is om in 2050 80-95% minder CO2 uit te stoten. De Rijksoverheid brengt nu in kaart wat nodig en mogelijk is om dit doel te halen. Dit doet het Rijk in overleg met maatschappelijke organisaties, bedrijven en overheden.

Ten aanzien van de energieontwikkeling en transitie stelt de Energieagenda het volgende:

Onze energievoorziening zal de komende decennia ingrijpend veranderen. In het Klimaatakkoord van Parijs is vastgelegd de opwarming van de aarde te beperken tot ruim onder de twee graden Celsius, met het streven een maximale temperatuurstijging van anderhalve graad Celsius te realiseren. Dat vraagt om een drastische reductie van het gebruik van fossiele energie, tot dichtbij nul in het jaar 2050. Elektriciteit wordt dan duurzaam opgewekt, gebouwen worden voornamelijk verwarmd door aardwarmte en elektriciteit, bedrijven hebben hun productieprocessen aangepast, er wordt niet langer op aardgas gekookt en er rijden vrijwel alleen maar elektrische auto's.

Goeree-Overflakkee is koploper op gebied van duurzame ambities. Het eiland ontwikkelt zich richting energieneutraal in 2020 en energie productief in 2030. Dit betreft het totale energieverbruik in relatie tot de totale energieopwek op het eiland. De verschillende scenario's om hiertoe te komen staan omschreven in het rapport Energie Producerend Eiland (oktober 2017) en worden op dit moment uitgevoerd en verder uitgewerkt. Daarnaast is de gemeente voornemens om haar duurzaamheidsambities te verbreden van een circulair energiesysteem naar een circulair grondstoffensysteem en de doorontwikkeling naar een ecosysteem inclusief eiland. Deze programmalijnen zijn nog in ontwikkeling.

#### **8.8.2 Onderzoek en conclusie**

De woningen zullen conform het bouwbesluit gasloos gebouwd worden.

# <span id="page-40-0"></span>**9 Uitvoerbaarheid**

#### <span id="page-40-1"></span>**9.1 Economische uitvoerbaarheid**

#### *Exploitatieverplichting*

Bij de voorbereiding van een bestemmingsplan dient op grond van artikel 3.1.6 van het Besluit ruimtelijke ordening (Bro) in de plantoelichting minimaal inzicht te worden gegeven in de economische uitvoerbaarheid van het plan. De exploitatie wordt naar verwachting met een positief resultaat afgesloten. Tevens dienen, indien sprake is van ontwikkelingen (een bouwplan zoals bedoeld in artikel 6.2.1 van het Bro) waarvoor de gemeente redelijkerwijs kosten moet maken, bijvoorbeeld voor de aanleg van infrastructuur of voorzieningen van openbaar nut en de plankosten, kosten verhaald te worden op de initiatiefnemer c.q. ontwikkelaar. De gemeenteraad is verplicht om, tegelijkertijd met het bestemmingsplan, een exploitatieplan vast te stellen, tenzij het kostenverhaal niet anderszins is verzekerd, het bepalen van een tijdvak of fasering niet noodzakelijk is en er geen locatie-eisen worden gesteld.

In het geval van het bestemmingsplan 'Prinsesselaan Sommelsdijk' is het vaststellen van een exploitatieplan niet aan de orde. De gemeente is volledig eigenaar van alle gronden van de exploitatie. De gronden worden marktconform verkocht, waardoor het kostenverhaal aldus anderszins is verzekerd. Het bepalen van een tijdvak of fasering of het stellen van locatie-eisen is niet aan de orde.

Gelet op het voorgaande wordt het bestemmingsplan 'Prinsesselaan Sommelsdijk' economisch uitvoerbaar geacht.

#### <span id="page-40-2"></span>**9.2 Maatschappelijke uitvoerbaarheid**

#### *Plan(vormings)proces*

De mogelijkheid worden geboden een inspraak- en/of overlegreactie in te dienen.

#### *Conclusie*

Gezien het voorgaande wordt het plan maatschappelijk uitvoerbaar geacht.

De overlegpartners hebben aangegeven geen opmerkingen te hebben op het plan. Tevens heeft het voorontwerp bestemmingsplan tot 25 september ter inzage gelegen. Hieruit zijn geen reactie voortgekomen.

#### <span id="page-41-2"></span>**10.2 Ontwerpfase**

Na afronding van de inspraakprocedure en het vooroverleg wordt de formele bestemmingsplanprocedure gestart. Er zijn geen aanpassingen die volgden uit de inspraakreacties en de overlegreacties. Wel zijn er ambtshalve aanpassingen doorgevoerd.

Op de voorbereiding van een bestemmingsplan is artikel 3.8 Wro (gelezen in samenhang met afdeling 3.4 van de Algemene wet bestuursrecht) van toepassing. De kennisgeving van het ontwerpbesluit tot vaststelling van het bestemmingsplan moet in de Staatscourant worden geplaatst en dient - met de inwerkingtreding van de Wet ruimtelijke ordening - ook via elektronische weg te geschieden. Tevens dient de kennisgeving te worden toegezonden aan die diensten van Rijk en provincie die belast zijn met de behartiging van belangen die in het plan in het geding zijn, aan het waterschap en aan belanghebbende gemeenten.

# <span id="page-41-0"></span>**10 Procedure**

#### <span id="page-41-1"></span>**10.1 Voorbereidingsfase**

#### *Vooraankondiging*

Op grond van artikel 1.3.1 van het Besluit ruimtelijke ordening (Bro) dient voorafgaand aan een procedure van een bestemmingsplan waarin een ruimtelijke ontwikkeling wordt gefaciliteerd, een vooraankondiging te worden gepubliceerd waarin de gemeente aangeeft een bestemmingsplan voor te bereiden.

#### *Inspraak*

Het voorontwerpbestemmingsplan wordt, conform de gemeentelijke inspraakverordening, voorafgaand aan de formele bestemmingsplanprocedure voor inspraak vrijgegeven. Gedurende de inspraaktermijn wordt een ieder in de mogelijkheid gesteld schriftelijke en/of mondeling te reageren op het bestemmingsplan.

De ontvangen inspraakreacties worden samengevat en beantwoord, waarvan in deze toelichting te zijner tijd verslag zal worden gedaan.

#### *Overleg*

Conform artikel 3.1.1. van het Bro dienen burgemeester en wethouders bij de voorbereiding van een bestemmingsplan overleg te plegen met de besturen van betrokken gemeenten en waterschappen en met de rijks- en provinciale diensten die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

In dit kader is het voorontwerpbestemmingsplan voor advies toegezonden aan de volgende instanties:

- Provincie Zuid-Holland;
- Waterschap Hollandse Delta;
- DCMR;
- Veiligheidsregio Rotterdam-Rijnmond (VRR);

Het ontwerpbestemmingsplan wordt gedurende zes weken ter inzage gelegd. Binnen deze termijn wordt een ieder in de gelegenheid gesteld schriftelijk en/of mondeling een zienswijze op het plan in te dienen. Ook moeten de stukken met de kennisgeving aan de eerder genoemde diensten en instanties worden toegezonden (artikel 3:13 Awb), of er moet worden aangegeven waar de (digitale) stukken te vinden zijn (elektronische kennisgeving).

#### <span id="page-42-0"></span>**10.3 Vaststellingsfase**

Binnen twaalf weken na de termijn van terinzagelegging moet de gemeenteraad beslissen omtrent de vaststelling van het bestemmingsplan.

e-mail: kuiper@kuiper.nl www.kuiper.nl

Van Nelle Ontwerpfabriek Gebouw Thee 0 Van Nelleweg 3042 3044 BC Rotterdam T 010 433 00 99 F 010 404 56 69