xml version\="1\.0" encoding\="UTF\-8"?

Stedelijk gebied 2019: Toelichting

direct naar inhoud van Toelichting

Stedelijk gebied 2019

=====================

Toelichting

-----------

| Plan: | Stedelijk gebied 2019 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1728\.BPO6002StedGeb2019\-VAST |

* Toelichting

* Bijlagen toelichting

* Regels

* Bijlagen regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Vigerende bestemmingsplannen

+ 1\.4 Leeswijzer

* Hoofdstuk 2 Ontwikkelingen en initiatieven

+ 2\.1 Inleiding

+ 2\.2 Kom Bladel

+ 2\.3 Kom Hapert

+ 2\.4 Kom Netersel

+ 2\.5 Diverse locaties Bladel, Casteren, Hapert en Netersel

* Hoofdstuk 3 Beleid en sectorale aspecten

+ 3\.1 Inleiding

+ 3\.2 Rijks\-, provinciaal, regionaal en gemeentelijk beleid

+ 3\.3 Randvoorwaarden

* Hoofdstuk 4 Juridische opzet

+ 4\.1 Algemeen

+ 4\.2 Opzet van de regels

* Hoofdstuk 5 Haalbaarheid

+ 5\.1 Economische haalbaarheid

+ 5\.2 Maatschappelijke haalbaarheid

* Hoofdstuk 6 Procedure

+ 6\.1 De te volgen procedure

+ 6\.2 Vaststelling

### Hoofdstuk 1 Inleiding

#### 1\.1 Aanleiding

De gemeente Bladel telt 5 kernen, waarvoor separate bestemmingsplannen gelden. Ook voor de grotere bedrijventerreinen binnen de gemeente, gelden separate plannen. De geldende plannen voor de kernen Bladel, Casteren, Hapert, Hoogeloon en Netersel dateren (primair) uit 2010\. Een aantal van de plannen voor de bedrijventerreinen zijn vastgesteld in 2011\. Voor de kernen Bladel, Casteren, Hoogeloon en Netersel is in februari 2019 een nieuw ontwerp bestemmingsplan ter inzage gelegd. Naast de geldende plannen uit 2010 en 2011 zijn er voor de kommen en bedrijventerreinen nog diverse postzegel\- en wijzigingsplannen in procedure gebracht afgelopen jaren en omgevingsvergunningen verleend.

In het herzieningstraject van 2019 is geconstateerd dat er voor een aantal individuele ontwikkelingen noodzaak bestaat tot bestemmingswijziging. Om het onderscheid te maken tussen de conserverende komplannen en de diverse ontwikkelingen is er voor gekozen de ontwikkelingen samen te pakken in Ã©Ã©n 'Veegplan'; voorliggend bestemmingsplan 'Stedelijk gebied 2019'. Voorliggend plan moet zorgen voor de planologisch\-juridische verankering van (nieuwe) particuliere verzoeken/ initiatieven.

#### 1\.2 Ligging plangebied

Het plangebied behelst 10 separate locaties, verdeeld over de kernen Bladel, Netersel en Hapert en 9 kleinschalige plekken verdeeld over Bladel, Casteren, Netersel en Hapert. Alle locaties zijn gelegen binnen de huidige of beoogde bebouwde kom (woongebieden of bedrijventerrein). Onderstaande kaart geeft het plangebied aan.

![afbeelding "i_NL.IMRO.1728.BPO6002StedGeb2019-VAST_0001.png"](i_NL.IMRO.1728.BPO6002StedGeb2019-VAST_0001.png)

*Afbeelding 1 Plangebied bestemmingsplan 'Stedelijk gebied 2019'*

#### 1\.3 Vigerende bestemmingsplannen

De 19 planlocaties liggen verdeeld over 4 kernen. Voor elke kern van de gemeente Bladel geldt een separaat bestemmingsplan. De bedrijventerreinen van Bladel en Hapert kennen hun eigen bestemmingsplan. Daarnaast is in een aantal situaties sprake van (locatiespecifieke) herzieningen en wijzigingen. Voor de kernen Bladel, Casteren, Hoogeloon en Netersel is in februari 2019 een nieuw ontwerp bestemmingsplan in procedure gebracht. De vaststelling hiervan is voorzien in de gemeenteraadsvergadering van juni 2019\.

In Hoofdstuk 2 zijn de wijzigingen die de aanleiding vormen voor deze planherziening beschreven. Per locatie is hier een omschrijving van de vigerende bestemmingsplanregeling opgenomen.

#### 1\.4 Leeswijzer

Na dit inleidende hoofdstuk wordt in hoofdstuk 2 beschreven welke nieuwe ontwikkelingen en initiatieven worden meegenomen in onderhavig bestemmingsplan en worden deze nader toegelicht. Hoofdstuk 3 gaat in op het vigerend rijks\-, provinciaal, regionaal en gemeentelijk beleidskader en op relevante onderzoeksaspecten. Vervolgens komt in Hoofdstuk 4 de juridische opzet aan bod. In hoofdstuk 5 wordt stilgestaan bij de economische en maatschappelijke haalbaarheid, gevolgd door de procedure in Hoofdstuk 6\.

### Hoofdstuk 2 Ontwikkelingen en initiatieven

#### 2\.1 Inleiding

In de afgelopen periode, na vaststelling van de momenteel geldende bestemmingsplannen zijn een aantal nieuwe ontwikkelingen in de kernen en op de bedrijventerreinen actueel geworden, die om regeling in het bestemmingsplan vragen. Bewust is er voor gekozen om deze ontwikkelingen los te knippen van de herzieningsplannen per kom, die in februari 2019 in procedure zijn gebracht. De aard van de komplannen is conserverend, waarbij uiteraard wel reeds geregelde situaties (middels een 'postzegelbestemmigsplan', wijzigingsplan of omgevingsvergunning) zijn meegenomen. De initiatieven die niet eerder in procedure zijn gebracht, zijn samengebracht in voorliggend plan. Het betreft hoofdzakelijk particuliere verzoeken, waarvoor het college van Burgemeester en wethouders eerder heeft uitgesproken hier medewerking aan te willen verlenen. Daarnaast vinden enkele wijzigingen plaats op initiatief van de gemeente. In onderstaande paragrafen worden de gewenste ontwikkelingen toegelicht en gemotiveerd. Indien de aard en omvang dit noodzakelijk maakt, is voor het initiatief een separate ruimtelijke onderbouwing (met eventueel bijbehorende onderzoeken) opgenomen als bijlage. Voor enkele initiatieven, die slechts een beperkte ruimtelijke invloed hebben, is dit niet noodzakelijk.

In onderstaande paragrafen wordt een korte toelichting gegeven op de verschillende situaties.

#### 2\.2 Kom Bladel

##### 2\.2\.1 Woningbouw Beukenbos ongenummerd

###### 2\.2\.1\.1 Initiatief

Op deze gronden, die momenteel in gebruik zijn als weiland, worden 2 vrijstaande woningen gerealiseerd. Het initiatief is gelegen op de percelen, kadastraal bekend als gemeente Bladel, sectie H, nummers 2453, 2719 en 2720\. Het deel van het plangebied waar deze ontwikkeling voorzien is, heeft een omvang van 2\.160 m2.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 1, Ruimtelijke onderbouwing Bouw 2 woningen Beukenbos te Bladel \- Van den Berg ruimtelijke ordening, augustus 2019\).

![afbeelding "i_NL.IMRO.1728.BPO6002StedGeb2019-VAST_0002.png"](i_NL.IMRO.1728.BPO6002StedGeb2019-VAST_0002.png)

*Afbeelding 2 Beukenbos ongenummerd en omgeving (bron: pdok.nl)*

###### 2\.2\.1\.2 Geldende bestemmingsplanregeling

De locatie is planologisch\-juridisch geregeld in het bestemmingsplan "Mastbos", vastgesteld door de gemeenteraad van de gemeente Bladel d.d. 11 januari 2011\.

De gronden zijn in het geldend plan deels bestemd als 'Woondoeleinden\-1' (zuidelijke strook) en deels als 'Agrarische doeleinden'. Binnen de bestemming 'Woondoeleinden\-1' zijn 2 bouwvlakken opgenomen, waarbij per bouwvlak 1 woning gerealiseerd mag worden.

Voor de locatie Beukenbos ongenummerd bestaat een concreet bouwvoornemen, uitgaande van 2 vrijstaande woningen. De beoogde woningbouw past niet binnen de huidige bestemmingsplanregeling. De geplande woningen zijn buiten het bouwvlak van de bestemming 'Wonen' geprojecteerd en deels in de agrarische bestemming. De bestemmingsregeling dient aangepast te worden, om de beoogde ontwikkeling mogelijk te maken.

###### 2\.2\.1\.3 Overige relevante aspecten

Ten behoeve van het initiatief zijn een akoestisch onderzoek wegverkeerslawaai en verkennend bodemonderzoek uitgevoerd. Deze documenten (Akoestisch onderzoek Twee nieuwbouwwoningen Aan de Beukenbos tussen 81 en 87 In Bladel \- Kraaij akoestisch adviesbureau, 16 januari 2019 en Verkennend bodemonderzoek Beukenbos (ong.) te Bladel \- Econsultancy, 10 januari 2019\), inclusief de beoordeling van de onderzoeksrapportages (Milieukundige beoordeling ruimtelijke onderbouwing t.b.v. akoestisch onderzoek en verkennend bodemonderzoek \- VTH de Kempen, 1 februari 2019\) en het Besluit milieueffectrapportage (VTH de Kempen, 1 februari 2019\), zijn opgenomen als bijlagen 2, 3, 4 en 5 .

Uit de onderzoeken en beoordeling blijkt dat er vanuit de aspecten geluid en bodem geen beperkingen zijn voor de beoogde ontwikkeling. Tevens is geconstateerd dat het onderdeel mer niet van toepassing is. Voor het plan moet een vormvrije mer\-procedure worden doorlopen.

###### 2\.2\.1\.4 Aanpassing

De gronden aan de weg Beukenbos worden bestemd als 'Wonen'. Hier worden 2 bouwvlakken toegekend, overeenkomstig de regeling voor aangrenzende gronden. Het achterterrein wordt bestemd als 'Groen', eveneens aansluitend bij de omgeving.

![afbeelding "i_NL.IMRO.1728.BPO6002StedGeb2019-VAST_0003.png"](i_NL.IMRO.1728.BPO6002StedGeb2019-VAST_0003.png)

*Afbeelding 3 Uitsnede nieuwe bestemmingsplanregeling*

##### 2\.2\.2 Wijzigen bedrijfsbestemming Leemskuilen 6

###### 2\.2\.2\.1 Initiatief

Op de locatie Leemskuilen 6 is een bedrijf gevestigd dat zich richt op handel (inkoop, opslag, verkoop) en onderhoud. De ontwikkeling bestaat uit herinrichting en modernisering van de bedrijfslocatie en realisatie van Ã©Ã©n bedrijfswoning. Een deel van de verouderde bedrijfsgebouwen wordt gesloopt en vervangen door een nieuwe loods, waarmee de bedrijfsvoering kan worden geoptimaliseerd. Tevens ontstaat door de herinrichting ruimte voor het realiseren van een (eerste) bedrijfswoning.

Het initiatief is gelegen op het perceel, kadastraal bekend als gemeente Bladel, sectie G, nummer 474\. Het deel van het plangebied waar deze ontwikkeling voorzien is, heeft een omvang van 4\.572 m2.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 6, Ruimtelijke onderbouwing Leemskuilen 6 Bladel \- ManRO Adviesbureau ruimtelijke ordening, 6 augustus 2019\).

![afbeelding "i_NL.IMRO.1728.BPO6002StedGeb2019-VAST_0004.png"](i_NL.IMRO.1728.BPO6002StedGeb2019-VAST_0004.png)

*Afbeelding 4 Leemskuilen 6 en omgeving (bron: pdok.nl)*

###### 2\.2\.2\.2 Geldende bestemmingsplanregeling

De locatie is planologisch\-juridisch geregeld in het bestemmingsplan "Kom Bladel 2010", vastgesteld door de gemeenteraad van de gemeente Bladel d.d. 29 april 2010\.

De gronden zijn in het geldend plan bestemd als 'Bedrijfsdoeleinden'. Binnen de bestemming 'Bedrijfsdoeleinden' is een bouwvlak opgenomen, waarbinnen bedrijfsgebouwen gerealiseerd mogen worden. Een bedrijfswoning is uitsluitend toegestaan, indien op de locatie een specifieke aanduiding is opgenomen. Deze aanduiding is in het geldend plan aan Leemskuilen 6 niet toegekend.

Voor de locatie Leemskuilen 6 is herontwikkeling van de bedrijfsbebouwing en realisatie van een bedrijfswoning beoogd. Dit is niet mogelijk binnen de huidige bestemmingsplanregeling. De geplande bedrijfsbebouwing is voor een beperkt deel buiten het bouwvlak geprojecteerd en een woning is niet toegestaan. De bestemmingsregeling dient aangepast te worden, om de beoogde ontwikkeling mogelijk te maken.

###### 2\.2\.2\.3 Aanpassing

Het bouwvlak binnen de bestemming 'Bedrijf' wordt aangepast om de gewenste bouwmogelijkheden te creÃ«ren. Daarnaast wordt aan de zuidwestzijde van het bedrijfsperceel de aanduiding 'bedrijfswoning' opgenomen, waarbinnen Ã©Ã©n bedrijfswoning gerealiseerd kan worden.

Bodemonderzoek ter plaatse heeft uitgewezen dat de bodem niet zonder meer geschikt is voor het gebruik als wonen (in een bedrijfswoning). Middels een specifieke aanduiding wordt dan ook de voorwaardelijke verplichting verbonden aan de locatie, dat oprichting van een woning uitsluitend is toegestaan indien een BUS\-melding is gedaan en de daarin vermelde maatregelen zijn uitgevoerd.

Naar aanleiding van uitgevoerd akoestisch onderzoek (Bijlage 7) zijn maatwerkvoorschriften opgelegd aan het bedrijf (Bijlage 8).

Aangezien binnen het plangebied verschillende typen bedrijventerreinen gelegen zijn, wordt een onderscheid gemaakt in 'Bedrijf' en 'Bedrijf \- 1'. Voor de locatie aan de Leemskuilen is de bestemming 'Bedrijf' van toepassing.

![afbeelding "i_NL.IMRO.1728.BPO6002StedGeb2019-VAST_0005.png"](i_NL.IMRO.1728.BPO6002StedGeb2019-VAST_0005.png)

*Afbeelding 5 Uitsnede nieuwe bestemmingsplanregeling*

##### 2\.2\.3 Splitsen bedrijfsbestemming Rond Deel 10

###### 2\.2\.3\.1 Initiatief

Op de locatie Rond Deel 10 is een bedrijfswoning aanwezig. Ter plaatse worden bedrijfsactiviteiten uitgeoefend, bestaande uit een afslankstudio (vanuit huis) en handel in (klassieke) auto's. In de huidige situatie is het bestemmingsvlak zowel over de bebouwing en gronden van Rond Deel 10 gelegen, als over het naastgelegen perceel (ander eigendom). Beoogd is te zorgen voor een separate juridisch\-planologische regeling voor beide locaties.

Het initiatief ziet op de percelen, kadastraal bekend als gemeente Bladel, sectie H, nummers 2604 en 2606\. Het deel van het plangebied waar deze ontwikkeling voorzien is, heeft een omvang van 1\.881 m2.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 10, Ruimtelijke onderbouwing âRond Deel 10, Bladel, afsplitsing bestemmingsvlakâ gemeente Bladel \- Tonnaer, november 2018\).

![afbeelding "i_NL.IMRO.1728.BPO6002StedGeb2019-VAST_0006.png"](i_NL.IMRO.1728.BPO6002StedGeb2019-VAST_0006.png)

*Afbeelding 6 Rond Deel 10 en omgeving (bron: pdok.nl)*

###### 2\.2\.3\.2 Geldende bestemmingsplanregeling

De locatie is planologisch\-juridisch geregeld in het bestemmingsplan "Rond Deel 12", vastgesteld door de gemeenteraad van de gemeente Bladel d.d. 15 maart 2018\.

De gronden zijn in het geldend plan bestemd als 'Bedrijf'. Binnen de bestemming 'Bedrijf' is Ã©Ã©n bouwvlak opgenomen. Middels aanduidingen is vastgelegd welke type bedrijvigheid ter plaatse is toegestaan.

Op de locatie Rond Deel 10 is een separaat bedrijf met bedrijfswoning aanwezig, niet verbonden met de bedrijfsactiviteiten op Rond Deel 12\. Deze situatie komt niet overeen met de huidige bestemmingsregeling. De bestemmingsregeling dient aangepast te worden om dit te corrigeren en ontwikkelingen mogelijk te maken (oprichten bedrijfsgebouw).

###### 2\.2\.3\.3 Overige relevante aspecten

De voorgenomen wijziging is door initiatiefnemer besproken met en schriftelijk voorgelegd aan de eigenaar van Rond Deel 12, aangezien er in de huidige situatie sprake is van Ã©Ã©n bestemmings\- en bouwvlak.

In een gespreksmemo/ verklaring is deze 'omgevingsdialoog' verwoord (Gespreksmemo/ verklaring splitsing bestemming Rond Deel 10 en Rond Deel 12 \- Aelmans, 22 november 2018\). Dit document is opgenomen als bijlage in de toegevoegde ruimtelijke onderbouwing (Bijlage 10) .

###### 2\.2\.3\.4 Aanpassing

Aan de locaties Rond Deel 10 en Rond Deel 12 worden in voorliggend bestemmingsplan 2 separate bedrijfsbestemmingen toegekend. Met de bouw\- en gebruiksregels wordt aangesloten op de huidige situatie en huidige mogelijkheden. Voor de locatie Rond Deel 10 wordt de aanduiding 'bedrijfswoning' opgenomen, voor Rond Deel 12 de aanduiding 'bedrijfswoning uitgesloten'.

De bebouwingspercentages/ \-omvang worden afgestemd op de nieuw ontstane situatie. Aan de locatie Rond Deel 10 wordt een maximum bebouwingspercentage van 40% toegekend. Voor Rond Deel 12 wordt de bebouwingsomvang beperkt op 6\.171 m2.

Aangezien binnen het plangebied verschillende typen bedrijventerreinen gelegen zijn, wordt een onderscheid gemaakt in 'Bedrijf' en 'Bedrijf \- 1'. Voor de locatie aan het Rond Deel is de bestemming 'Bedrijf' van toepassing.

![afbeelding "i_NL.IMRO.1728.BPO6002StedGeb2019-VAST_0007.png"](i_NL.IMRO.1728.BPO6002StedGeb2019-VAST_0007.png)

*Afbeelding 7 Uitsnede nieuwe bestemmingsplanregeling*

##### 2\.2\.4 Functietoevoeging bedrijventerrein de Sleutel

###### 2\.2\.4\.1 Initiatief

Het bedrijventerrein De Sleutel ligt aan de zuidwestzijde van de kern Bladel en wordt door de Rondweg van het dorp gescheiden. De gemeente wenst voor het oostelijk deel van het bedrijventerrein mogelijkheden te bieden voor verdere functiedifferentiatie. Gezien de ligging tegen de bebouwde kom van Bladel is het gewenst hier een 'overloopgebied' te faciliteren, vanuit een woonfunctie (kom Bladel) naar een lichte en vervolgens zwaardere bedrijfsfuncties (westzijde De Sleutel).

Het planvoornemen uit deze ruimtelijke onderbouwing ziet op de percelen behorende tot het bedrijventerrein De Sleutel, aan de oostzijde van de Raambrug. De totale omvang van dit gebied is zo'n 12,5 ha, waarvan ca. 10 ha bestemd is als 'Bedrijf'.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 11, Ruimtelijke onderbouwing âFunctieverruiming bedrijventerrein de Sleutel \- Bladel \- Tonnaer, juni 2019\).

![afbeelding "i_NL.IMRO.1728.BPO6002StedGeb2019-VAST_0008.png"](i_NL.IMRO.1728.BPO6002StedGeb2019-VAST_0008.png)

*Afbeelding 8 Oostelijk deel bedrijventerrein de Sleutel (bron: pdok.nl)*

###### 2\.2\.4\.2 Geldende bestemmingsplanregeling

De locatie is planologisch\-juridisch geregeld in het bestemmingsplan "Bedrijventerrein de Sleutel", vastgesteld door de gemeenteraad van de gemeente Bladel d.d. 17 maart 2011\.

De gronden zijn in het geldend plan hoofdzakelijk bestemd als 'Bedrijf'. Daarnaast komen de bestemming 'Verkeer', 'Groen' en 'Water' voor binnen het gebied. Binnen de bestemming 'Bedrijf' zijn bouwvlakken opgenomen, aanduidingen voor bedrijfswoningen en aanduidingen die vastleggen welke type bedrijvigheid ter plaatse is toegestaan.

Voor dit deel van de Sleutel, ten oosten van de weg Raambrug, zijn bedrijven in de milieucategorieÃ«n 2, 3\.1 en 3\.2 toegestaan, voor zover zij voorkomen op de in de bijlage opgenomen lijst met bedrijven. Gewenst is de toegelaten functies te verruimen, waarbij met name ruimte wordt geboden aan zogenaamde 'bezoek aantrekkelijke functies'.

###### 2\.2\.4\.3 Aanpassing

Aan het oostelijk deel van het bedrijventerrein de Sleutel wordt in voorliggend bestemmingsplan de bestemming 'Bedrijf \- 1' toegekend. De bouw\- en gebruiksregels uit deze bestemming worden specifiek toegesneden op de beoogde activiteiten ter plaatse.

Voor zover relevant worden de nodige (bouw\-)aanduidingen opgenomen. Aan de bestemming 'Bedrijf \-1' wordt een eigen bedrijvenlijst gekoppeld (Bedrijvenlijst 'Bedrijf \- 1'Â bij de planregels), waarin de gewenste functieverruiming verder tot uiting komt. Ook worden rechtstreeks bedrijfsactiviteiten in vergelijkbare milieucategorieÃ«n toegelaten.

![afbeelding "i_NL.IMRO.1728.BPO6002StedGeb2019-VAST_0009.png"](i_NL.IMRO.1728.BPO6002StedGeb2019-VAST_0009.png)

*Afbeelding 9 Uitsnede nieuwe bestemmingsplanregeling*

#### 2\.3 Kom Hapert

##### 2\.3\.1 Uitbreiden bedrijfslocatie Metaalweg 7

###### 2\.3\.1\.1 Initiatief

Op deze gronden, die momenteel ingericht zijn als groenstrook met waterloop, is een uitbreiding van het bestaande bedrijf Metaalweg 7 voorzien. Het initiatief is gelegen op de percelen, kadastraal bekend als gemeente Hoogeloon, sectie C, nummers 5914, 6215 (gedeeltelijk), 6217 (gedeeltelijk), 6218 en 6219 (gedeeltelijk). Het deel van het plangebied waar deze ontwikkeling voorzien is, heeft een omvang van ca. 3\.150 m2.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 12, Ruimtelijke onderbouwing Bedrijfsuitbreiding Metaalweg 7 \- Hapert \- Tonnaer, juni 2019\).

Voor het verharden van een deel van de gronden en vergroten van een bestaande wadi, is reeds een omgevingsvergunning verleend (d.d. 22 oktober 2018\).

![afbeelding "i_NL.IMRO.1728.BPO6002StedGeb2019-VAST_0010.png"](i_NL.IMRO.1728.BPO6002StedGeb2019-VAST_0010.png)

*Afbeelding 10 Metaalweg 7 en omgeving (bron: pdok.nl)*

###### 2\.3\.1\.2 Geldende bestemmingsplanregeling

De locatie is planologisch\-juridisch geregeld in het bestemmingsplan 'Bedrijventerrein Hapert', vastgesteld door de gemeenteraad van de gemeente Bladel d.d. 17 maart 2011\.

De gronden zijn in het geldend plan bestemd als 'Groen' en 'Water'. Het gebruik van de als zodanig bestemde gronden dient te bestaan uit groenvoorzieningen, bermen en beplanting, water en waterhuishoudkundige voorzieningen en voorzieningen voor verkeer en verblijf. Binnen de geldende bestemmingen is geen bebouwing toegestaan. Ook het gebruik ten behoeve van bedrijfsdoeleinden is hier niet toegelaten.

Voor de locatie Metaalweg 7 is herontwikkeling van de bedrijfsvoering en \-opzet beoogd, gebruik makend van de groenstrook die aan de oostzijde aan het bedrijf grenst. Deze ontwikkeling is niet mogelijk binnen de huidige bestemmingsplanregeling. De geplande bedrijfsactiviteiten zijn voor een beperkt deel buiten het bestemmingsvlak geprojecteerd. De bestemmingsregeling dient aangepast te worden, om de beoogde ontwikkeling mogelijk te maken.

###### 2\.3\.1\.3 Aanpassing

De gronden worden toegevoegd aan de bestemming van Metaalweg 7 en zodoende bestemd als 'Bedrijf'. Aangezien binnen het plangebied verschillende typen bedrijventerreinen gelegen zijn, wordt een onderscheid gemaakt in 'Bedrijf' en 'Bedrijf \- 1'. Voor de locatie aan de Metaalweg is de bestemming 'Bedrijf' van toepassing. Gezien de afwijkende milieucategorie ten opzichte van de bedrijfslocaties in de kom, wordt een specifieke bedrijvenlijst gekoppeld aan deze locatie.

Voor de planregels wordt de regeling uit de recente komplannen als uitgangspunt genomen. Als gevolg hiervan wordt voor de locatie de aanduiding 'bedrijfswoning uitgesloten' opgenomen, evenals de aanduiding 'maximum omvang', hetgeen betrekking heeft op de maximaal toegestane perceelsomvang per bedrijf.

In de huidige situatie geldt voor een beperkt deel (noordwesthoek) van de gronden de dubbelbestemming 'Leiding \- Hoogspanningsverbinding'. Deze is ongewijzigd overgenomen in voorliggend plan.

Het bouwvlak binnen de bestemming 'Bedrijf' wordt afgestemd op de gewenste toekomstige situatie, waarbij het bebouwingspercentage (70%) ongewijzigd blijft.

![afbeelding "i_NL.IMRO.1728.BPO6002StedGeb2019-VAST_0011.png"](i_NL.IMRO.1728.BPO6002StedGeb2019-VAST_0011.png)

*Afbeelding 11 Uitsnede nieuwe bestemmingsplanregeling*

##### 2\.3\.2 Woningbouw De Kuil ongenummerd

###### 2\.3\.2\.1 Initiatief

Op deze gronden, die momenteel braak liggen, wordt 1 vrijstaande levensloopbestendige woning gerealiseerd. Het initiatief is gelegen op de percelen, kadastraal bekend als gemeente Hoogeloon, sectie F, nummer 2484\. Het deel van het plangebied waar deze ontwikkeling voorzien is, heeft een omvang van 414 m2.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 13, Ruimtelijke onderbouwing Verzoek tot bouwtitel/ bouwcontingent gerelateerd aan een positief verkregen principebesluit (22 juni 2017/ 17u04671\) \- Locatie kadastraal bekend gemeente Hoogeloon, sectie F, nummer 2484 \- De Kuil ongenummerd, Hapert).

![afbeelding "i_NL.IMRO.1728.BPO6002StedGeb2019-VAST_0012.png"](i_NL.IMRO.1728.BPO6002StedGeb2019-VAST_0012.png)

*Afbeelding 12 De Kuil ongenummerd en omgeving (bron: pdok.nl)*

###### 2\.3\.2\.2 Geldende bestemmingsplanregeling

De locatie is planologisch\-juridisch geregeld in het bestemmingsplan 'Hapert', vastgesteld door de gemeenteraad van de gemeente Bladel d.d. 22 juni 2006\.

De gronden zijn in dit plan bestemd als 'Woondoeleinden'.

Op 21 oktober 2010 is voor de locaties De Kuil 18 en 20, waartoe voorliggende locatie behoort, een projectbesluit verleend, gericht op de realisatie van 7 woningen ter plaatse van de woonboerderij De Kuil 20\. Hoewel de gronden waarop deze paragraaf betrekking heeft zijn opgenomen binnen de projectlocatie van de ruimtelijke onderbouwing, is hiervoor geen specifieke ontwikkeling voorzien in dit plan.

Ondanks dat de gronden in het geldend plan bestemd zijn als 'Woondoeleinden' zijn er momenteel geen bouwmogelijkheden op het perceel (aan de gronden is geen bouwvlak toegekend).

De beoogde woningbouw past dan ook niet binnen de huidige bestemmingsplanregeling. Deze regeling dient aangepast te worden, om de beoogde ontwikkeling mogelijk te maken.

###### 2\.3\.2\.3 Overige relevante aspecten

Ten behoeve van het initiatief is een AERIUS berekening uitgevoerd om de mogelijke gevolgen voor depositie op PAS\-gebieden te toetsen (Bijlage 14; Aerius calculator, Huis kadastraal bekend gemeente Hoogeloon, sectie F, nummer 2484, 17 oktober 2017\).

Uit het onderzoek blijkt dat de stikstofdepositie de drempelwaarde niet overschrijdt.

###### 2\.3\.2\.4 Aanpassing

De gronden aan de Kuil worden bestemd als 'Wonen', inclusief bouwvlak en benodigde (bouw)aanduidingen. Op grond van de planregels is het mogelijk ter plaatse Ã©Ã©n woning te realiseren. De zuidelijke zijstrook is voorzien van de bestemming 'Groen', waarmee wordt voorkomen dat ter plaatse (vergunningsvrij) gebouwen kunnen worden opgericht.

![afbeelding "i_NL.IMRO.1728.BPO6002StedGeb2019-VAST_0013.png"](i_NL.IMRO.1728.BPO6002StedGeb2019-VAST_0013.png)

*Afbeelding 13 Uitsnede nieuwe bestemmingsplanregeling*

#### 2\.4 Kom Netersel

##### 2\.4\.1 Groenbestemming omgeving De Hoeve 4

###### 2\.4\.1\.1 Initiatief

De wens bestaat de onbenutte gronden van het kerkhof bij de kerk, gelegen aan De Hoeve 4 te Netersel, over te dragen als tuin en groen bij de woning De Hoeve 6\. Het initiatief betreft een deel van het perceel, kadastraal bekend als gemeente Bladel, sectie A, nummer 3463\. Het deel van het plangebied waar deze ontwikkeling voorzien is, heeft een omvang van ca. 810 m2.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 15, Ruimtelijke onderbouwing in kader wijziging bestemmingsplan Grond nabij De Hoeve 4 Netersel \- Wg bestuur R.K. Parochie Apostelen Petrus en Paulus, 10 april 2019\).

![afbeelding "i_NL.IMRO.1728.BPO6002StedGeb2019-VAST_0014.png"](i_NL.IMRO.1728.BPO6002StedGeb2019-VAST_0014.png)

*Afbeelding 14 De Hoeve 4 en omgeving (bron: pdok.nl)*

###### 2\.4\.1\.2 Geldende bestemmingsplanregeling

De locatie is planologisch\-juridisch geregeld in het bestemmingsplan 'Netersel 2010', vastgesteld door de gemeenteraad van de gemeente Bladel d.d. 29 april 2010\.

De gronden zijn in het geldend plan deels bestemd als 'Maatschappelijke doeleinden' (zuidzijde) en deels als 'Begraafplaats' (noordzijde). Het gebruik van de gronden voor privÃ©doeleinden bij een (reeds bestaande) woning is op grond van het geldend plan niet toegestaan.

De regeling dient aangepast te worden, om het beoogde gebruik mogelijk te maken.

###### 2\.4\.1\.3 Overige relevante aspecten

Ten behoeve van het initiatief is een verkennend bodemonderzoek uitgevoerd om vast te stellen of de bodemkwaliteit voldoende is voor het beoogde gebruik (Bijlage 16; Verkennend bodemonderzoek De Hoeve 4 te Netersel \- BodemInzicht, 5 april 2019\).

In het onderzoek wordt geconstateerd dat de bodemkwaliteit ter plaatse geen belemmering vormt voor de beoogde bestemmingswijziging.

###### 2\.4\.1\.4 Aanpassing

De gronden aan de achterzijde van de woning De Hoeve 6 worden bestemd als 'Tuin' en 'Groen'. De gronden, die worden bestemd als 'Groen', vormen als het ware een overgangsgebied/ bufferzone van het stedelijk gebied naar het buitengebied. Deze bestemming wordt toegekend aan de eerste 30 meter, bezien vanaf het buitengebied. De overige gronden worden bestemd als 'Tuin' bij de woning.

![afbeelding "i_NL.IMRO.1728.BPO6002StedGeb2019-VAST_0015.png"](i_NL.IMRO.1728.BPO6002StedGeb2019-VAST_0015.png)

*Afbeelding 15 Uitsnede nieuwe bestemmingsplanregeling*

##### 2\.4\.2 Woonperceel De Hoeve 32

###### 2\.4\.2\.1 Initiatief

De wens bestaat de onbebouwde gronden aan de achterzijde van de woning De Hoeve 32, die momenteel planologisch nog behoren tot het buitengebied, te betrekken bij de bebouwde kom. Daarbij is het gewenst een regeling toe te kennen, passend bij het gewenste gebruik ten behoeve van de ten zuiden gelegen woning Ã©n recht doende aan de kwaliteiten van het gebied. Het initiatief ziet op de percelen, kadastraal bekend als gemeente Bladel, sectie L, nummers 217 en 423 (gedeeltelijk). Het deel van het plangebied waar deze ontwikkeling voorzien is, heeft een omvang van ca. 4\.700 m2.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 17, Ruimtelijke onderbouwing De Hoeve 32 Netersel \- Tonnaer, november 2019\).

![afbeelding "i_NL.IMRO.1728.BPO6002StedGeb2019-VAST_0016.png"](i_NL.IMRO.1728.BPO6002StedGeb2019-VAST_0016.png)

*Afbeelding 16 De Hoeve 32 en omgeving (bron: pdok.nl)*

###### 2\.4\.2\.2 Geldende bestemmingsplanregeling

De gronden zijn planologisch\-juridisch geregeld in het bestemmingsplan 'Buitengebied Bladel 2014', vastgesteld door de gemeenteraad van de gemeente Bladel d.d. 24 maart 2016\.

De gronden zijn in het geldend plan bestemd als 'Agrarisch'. Het gebruik van de gronden voor privÃ©doeleinden bij een (reeds bestaande) woning is op grond van het geldend plan niet toegestaan.

De regeling dient aangepast te worden, om het beoogde gebruik mogelijk te maken. Ook wordt door middel van de wijziging gezorgd voor bescherming van de natuurlijke, landschappelijke en cultuurhistorische waarden ter plaatse.

###### 2\.4\.2\.3 Aanpassing

De gronden aan de achterzijde van de woning De Hoeve 32 worden bestemd als 'Tuin', 'Wonen' en 'Groen \- Landschapselement'.

De gronden, die worden bestemd als 'Groen \- Landschapselement', vormen als het ware een overgangsgebied/ bufferzone van het stedelijk gebied naar het buitengebied. Ook staat bij deze gronden het behoud van de aanwezige landschappelijke en cultuurhistorische waarden voorop. De gronden die bestemd worden als 'Wonen', worden gekoppeld met de woonbestemming van de bestaande woning De Hoeve 32\. In totaal is op deze gronden 200 m2 bijgebouwen toegestaan. De overige gronden worden bestemd als 'Tuin' bij de woning.

Om een omissie uit het geldende plan te herstellen, wordt de bouwaanduiding 'half open' voor de locatie vervangen door de aanduiding 'open'. Hiermee wordt recht gegaan aan de bebouwingskarateristiek en vergunde situatie van het bestaande object.

![afbeelding "i_NL.IMRO.1728.BPO6002StedGeb2019-VAST_0017.png"](i_NL.IMRO.1728.BPO6002StedGeb2019-VAST_0017.png)

*Afbeelding 17 Uitsnede nieuwe bestemmingsplanregeling*

##### 2\.4\.3 Woonperceel De Hoeve 34

###### 2\.4\.3\.1 Initiatief

De wens bestaat de onbebouwde gronden aan de achterzijde van de woning De Hoeve 34, die momenteel planologisch nog behoren tot het buitengebied, te betrekken bij de bebouwde kom. Daarbij is het gewenst een regeling toe te kennen, passend bij het gewenste gebruik ten behoeve van de ten zuiden gelegen woning Ã©n recht doende aan de kwaliteiten van het gebied. Het initiatief ziet op het perceel, kadastraal bekend als gemeente Bladel, sectie L, nummer 725 (gedeeltelijk). Het deel van het plangebied waar deze ontwikkeling voorzien is, heeft een omvang van ca. 7\.250 m2.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 18, Ruimtelijke onderbouwing De Hoeve 34 Netersel \- Tonnaer, november 2019\).

![afbeelding "i_NL.IMRO.1728.BPO6002StedGeb2019-VAST_0018.png"](i_NL.IMRO.1728.BPO6002StedGeb2019-VAST_0018.png)

*Afbeelding 18 De Hoeve 34 en omgeving (bron: pdok.nl)*

###### 2\.4\.3\.2 Geldende bestemmingsplanregeling

De gronden zijn planologisch\-juridisch geregeld in het bestemmingsplan 'Buitengebied Bladel 2014', vastgesteld door de gemeenteraad van de gemeente Bladel d.d. 24 maart 2016\.

De gronden zijn in het geldend plan bestemd als 'Agrarisch'. Het gebruik van de gronden voor privÃ©doeleinden bij een (reeds bestaande) woning is op grond van het geldend plan niet toegestaan.

De regeling dient aangepast te worden, om het beoogde gebruik mogelijk te maken. Ook wordt door middel van de wijziging gezorgd voor bescherming van de natuurlijke, landschappelijke en cultuurhistorische waarden ter plaatse.

###### 2\.4\.3\.3 Aanpassing

De gronden aan de achterzijde van de woning De Hoeve 34 worden bestemd als 'Tuin', 'Wonen' en 'Groen \- Landschapselement'.

De gronden, die worden bestemd als 'Groen \- Landschapselement', vormen als het ware een overgangsgebied/ bufferzone van het stedelijk gebied naar het buitengebied. Ook staat bij deze gronden het behoud van de aanwezige landschappelijke en cultuurhistorische waarden voorop. De gronden die bestemd worden als 'Wonen', worden gekoppeld met de woonbestemming van de bestaande woning De Hoeve 34\. In totaal is op deze gronden 270 m2 bijgebouwen toegestaan. De overige gronden worden bestemd als 'Tuin' bij de woning.

![afbeelding "i_NL.IMRO.1728.BPO6002StedGeb2019-VAST_0019.png"](i_NL.IMRO.1728.BPO6002StedGeb2019-VAST_0019.png)

*Afbeelding 19 Uitsnede nieuwe bestemmingsplanregeling*

##### 2\.4\.4 Woningbouw Latestraat ongenummerd

###### 2\.4\.4\.1 Initiatief

Op deze gronden, die momenteel in gebruik zijn als grasland, worden 3 vrijstaande woningen gerealiseerd. Het initiatief is gelegen op de percelen, kadastraal bekend als gemeente Bladel, sectie A, nummers 3311 (gedeeltelijk), 3232 (gedeeltelijk), 3372 en 3372\. Het deel van het plangebied waar deze ontwikkeling voorzien is, heeft een omvang van 2\.932 m2.

Ten behoeve van de ontwikkeling is een separate ruimtelijke onderbouwing opgesteld, die is opgenomen als bijlage bij deze plantoelichting (Bijlage 19, Ruimtelijke onderbouwing Latestraat ong. Netersel \- Crijns Rentmeesters BV, 16 mei 2018\).

![afbeelding "i_NL.IMRO.1728.BPO6002StedGeb2019-VAST_0020.png"](i_NL.IMRO.1728.BPO6002StedGeb2019-VAST_0020.png)

*Afbeelding 20 Latestraat ongenummerd en omgeving (bron: pdok.nl)*

###### 2\.4\.4\.2 Geldende bestemmingsplanregeling

De locatie is planologisch\-juridisch geregeld in het bestemmingsplan 'Netersel 2010', vastgesteld door de gemeenteraad van de gemeente Bladel d.d. 29 april 2010\.

De gronden zijn in het geldend plan bestemd als 'Woondoeleinden\-1'. Voor het merendeel van de gronden is de gebiedsaanduiding 'Wijzigingsbevoegdheid met nummer: 4' van toepassing. De locatie heeft in het geldend plan geen rechtstreeks bouwmogelijkheden. Met toepassing van de wijzigingsbevoegdheid wordt wel mogelijkheid geboden voor het realiseren van 3 woningen.

In plaats van het doorlopen van een wijzigingsprocedure wordt de ontwikkeling verankerd in voorliggend veegplan. Hiermee worden de ontwikkelingsmogelijkheden exact afgestemd op de wensen voor de locatie.

###### 2\.4\.4\.3 Overige relevante aspecten

Ten behoeve van het initiatief zijn een archeologisch onderzoek en verkennend bodemonderzoek uitgevoerd. Deze documenten (ArcheoPro Archeologisch rapport nr. 18034 Latestraat ong., Netersel Gemeente Bladel \- Inventariserend Veldonderzoek, Bureauonderzoek en karterend booronderzoek \- ArcheoPro, mei 2018 en Verkennend bodemonderzoek Latestraat ong. te Netersel \- BodemInzicht, 16 mei 2018\) zijn integraal opgenomen als bijlagen bij de ruimtelijke onderbouwing (Bijlage 19) .

Uit de onderzoeken blijkt dat er vanuit het aspect bodem geen beperkingen zijn voor de beoogde ontwikkeling. Voor het aspect 'archeologie' dient het archeologisch onderzoek nog definitief afgerond te worden. Om hier voldoende waarborgen voor op te nemen is middels een aanduiding een voorwaardelijke verplichting van toepassing verklaard. Op grond van de planregels is het oprichten van enige bebouwing pas toegestaan, zodra archeologisch onderzoek is uitgevoerd en akkoord bevonden door het bevoegd gezag en vanuit het aspect archeologie geen belemmeringen zijn gebleken voor de bouw.

###### 2\.4\.4\.4 Aanpassing

De gronden aan de Latestraat worden bestemd als 'Wonen'. Hier worden 3 bouwvlakken toegekend, overeenkomstig de regeling voor aangrenzende gronden.

![afbeelding "i_NL.IMRO.1728.BPO6002StedGeb2019-VAST_0021.png"](i_NL.IMRO.1728.BPO6002StedGeb2019-VAST_0021.png)

*Afbeelding 21 Uitsnede nieuwe bestemmingsplanregeling*

#### 2\.5 Diverse locaties Bladel, Casteren, Hapert en Netersel

##### 2\.5\.1 Reststrookjes groen

Verspreid over de kernen Bladel, Casteren, Hapert en Netersel zijn zogenaamde reststrookjes openbaar groen aanwezig. Het betreft snippergroen, dat voor de gemeentelijke groenstructuur geen belangrijke waarde heeft. Het betreft stroken van maximaal 150 m2.

In een aantal situaties stelt de gemeente bewoners in de gelegenheid om de reststroken te gebruiken als uitbreiding van de tuin. Voor 9 van deze locaties is het gewenst de gronden daadwerkelijk her te bestemmen, om de nieuwe situatie juridisch\-planologisch vast te leggen. Het betreft situaties waarin de grond is aangekocht door de betreffende particulier en waarvoor in het verleden een collegebesluit is genomen, omtrent de overdracht en herbestemming van de gronden.

Onderstaand zijn de betreffende locaties aangegeven:

| Â | | | | | **Locatie**   Â | **Kadastraal perce(e)l(en)**   Â | **Oppervlakte (m2)**   Â | **Geldende bestemming(en)**    Â | **Nieuwe bestemming(en)**   Â |

| --- | --- | --- | --- | --- | --- | --- | --- | --- | --- |

| Â | | | | | *Kom Bladel*   Â | Â | Â | Â | Â |

| 1\.   Â | | | | | A. van Schendellaan 18   Â | BDL01 G 6067   Â | 7   Â | Groendoeleinden   Â | Wonen   Â |

| 2\.   Â | | | | | Bredasebaan 2   Â | BDL01 K 761, 762 en 697   Â | 597   Â | Agrarisch   Â | TuinVerkeer   Â |

| 3\.   Â | | | | | De Smelen 29   Â | BDL01 G 6099   Â | 13   Â | Verkeersdoeleinden   Â | TuinWonen   Â |

| 4\.   Â | | | | | Wilhelminalaan 88   Â | BDL01 G 6047   Â | 17   Â | Verkeersdoeleinden   Â | Wonen   Â |

| 5\.   Â | | | | | Jacques Perklaan 30   Â | BDL01 G 6049   Â | 1   Â | Verkeersdoeleinden   Â | Wonen   Â |

| Â | | | | | *Kom Casteren*   Â | Â | Â | Â | Â |

| 6\.   Â | | | | | Durkijk 1    Â | HGL01 D 4022    Â | 26   Â | Verkeersdoeleinden   Â | Wonen   Â |

| Â | | | | | *Kom Netersel*   Â | Â | Â | Â | Â |

| 7\.   Â | | | | | Carolus Simplexplein 16   Â | BDL01 A 3505   Â | 89   Â | Verkeersdoeleinden   Â | Wonen   Â |

| Â | | | | | *Kom Hapert*   Â | Â | Â | Â | Â |

| 8\.   Â | | | | | Mars 2   Â | HGL04 F 2666   Â | 39   Â | Verkeersdoeleinden   Â | Wonen   Â |

| 9\.   Â | | | | | Nieuwstraat 2   Â | HGL04 F 2629, 2630, 2632   Â | 77   Â | GroendoeleindenVerkeersdoeleinden   Â | Wonen   Â |

Een groot aantal van de locaties heeft in de huidige situatie een verkeersbestemming. Afgewogen is in hoeverre de gronden noodzakelijk zijn voor een goede verkeersafwikkeling en \-circulatie. Uitsluitend indien deze niet belemmerd wordt door de wijziging van het gebruik en de verkeersveiligheid niet negatief wordt beÃ¯nvloed, is besloten medewerking te verlenen aan de wijziging. In het merendeel van de locaties betreft het gronden met een verkeersbestemming, die, wanneer zij niet in particulier gebruik zouden zijn, zouden worden ingericht als berm of kleinschalig plantsoen.

Tevens geldt dat geen delen van de structurele groenstructuur van de gemeente worden afgestoten, het gaat uitsluitend om snippergroen.

De gronden worden in de nieuwe situatie zodanig bestemd, dat geen nieuwe woningbouwmogelijkheden ontstaan en voor het overige wordt aangesloten bij de omliggende bestemmingen en functies. Vanuit het provinciaal en gemeentelijk beleid gelden geen beperkingen voor dergelijke kleinschalige wijzigingen, met dien verstande dat de wijziging niet mag leiden tot aantasting van de primaire structuren. Afgewogen is, dat dit op voorliggende locaties niet aan de orde is. Vanuit het toetsingskader van de Wet geluidhinder, Wet geurhinder en veehouderij en Wet milieubeheer is geen sprake van nieuwe gevoelige functies, waarvoor nader onderzoek plaats dient te vinden.

![afbeelding "i_NL.IMRO.1728.BPO6002StedGeb2019-VAST_0022.png"](i_NL.IMRO.1728.BPO6002StedGeb2019-VAST_0022.png)

*Afbeelding 22\. Referentiebeelden groenstroken die worden herbestemd (bron:*

*maps.google.nl)*

### Hoofdstuk 3 Beleid en sectorale aspecten

#### 3\.1 Inleiding

Gemeenten zijn niet geheel vrij in het voeren van hun eigen beleid. Rijk en provincies geven met het door hen gevoerde en vastgestelde beleid de kaders aan, waarbinnen gemeenten kunnen opereren. In dit hoofdstuk wordt allereerst aandacht besteed aan het beleid.

Naast geldende beleidskaders zijn ook milieu\- en omgevingsaspecten van belang in het onderzoek naar de aanvaardbaarheid van een nieuwe functie voor een locatie of gebied. Hieraan wordt in 3\.3 van dit hoofdstuk aandacht besteed voor de inhoud van voorliggend plan.

#### 3\.2 Rijks\-, provinciaal, regionaal en gemeentelijk beleid

Alle ontwikkelingen vinden plaats binnen de reeds aangewezen bebouwde kom. Het (overkoepelend) beleid van de diverse overheidsinstanties, zoals Rijk, provincie, regio en gemeente, is enerzijds uitvoerig behandeld in de geldende bestemmingsplannen voor de locaties uit onderhavig Veegplan (en de in procedure zijnde Komplannen). Anderzijds zijn voor een groot aantal van de voorgenomen ontwikkelingen en wijzigingen separate motiveringen (ruimtelijke onderbouwingen) opgenomen, waarin de beleidstoets voor de betreffende ontwikkeling is opgenomen. Het betreft:

| Woningbouw Beukenbos ongenummerd   Â | | Bijlage 1   Â | |

| --- | --- | --- | --- |

| Wijziging bedrijfsbestemming Leemskuilen 6   Â | | Bijlage 6   Â | |

| Splitsen bedrijfsbestemming Rond Deel 10   Â | | Bijlage 10   Â | |

| Functietoevoeging bedrijventerrein de Sleutel   Â | | Bijlage 11   Â | |

| Uitbreiden bedrijfslocatie Metaalweg 7   Â | | Bijlage 12   Â | |

| Woningbouw de Kuil ongenummerd   Â | | Bijlage 13   Â | |

| Groenbestemming omgeving de Hoeve 4   Â | | Bijlage 15   Â | |

| Woonperceel de Hoeve 32   Â | | Bijlage 17   Â | |

| Woonperceel de Hoeve 34   Â | | Bijlage 18   Â | |

| Woningbouw Latestraat ongenummerd   Â | | Bijlage 19   Â | |

Uitsluitend de herbestemming van het snippergroen is niet gemotiveerd middels een separate ruimtelijke onderbouwing. Het betreft hier wijzigingen binnen de bebouwde kom, die per locatie een zeer beperkte omvang en impact hebben. Het betreffen hier dermate marginale aanpassingen van het bestemmingsplan dat deze van ondergeschikte aard zijn. Hiermee wordt geen afbreuk gedaan aan de oorspronkelijke planologische mogelijkheden voor de kommen van de gemeente Bladel. Het Rijks\-, provinciaal, regionaal en gemeentelijk beleid is hiermee niet in het geding.

#### 3\.3 Randvoorwaarden

##### 3\.3\.1 Milieu\- en onderzoeksaspecten

Daar waar noodzakelijk zijn voor de individuele ontwikkelingen uit voorliggend plan benodigde onderzoeksaspecten nader getoetst. Daar waar specialistische onderzoeken zijn uitgevoerd, zijn deze bijgevoegd als bijlage bij de ruimtelijke onderbouwing voor het initiatief. Voor de overige situaties maakt de toets onderdeel uit van de ruimtelijke onderbouwing die is opgesteld en als bijlage opgenomen bij deze toelichting (voor een overzicht wordt verwezen naar 3\.2).

##### 3\.3\.2 Waterhuishouding

Een aantal van de aanpassingen van deze bestemmingsplanherziening hebben consequenties voor de waterhuishouding. In deze gevallen wordt immers nieuwe bebouwing en/ of verharding mogelijk gemaakt, waarmee de infiltratiemogelijkheden ter plaatse afnemen. Afgestemd op de aard en omvang van het initiatief zijn per situatie afspraken vastgelegd over de realisatie van alternatieve infiltratiemogelijkheden. Deze worden per initiatief (Hoofdstuk 2 en separate ruimtelijke onderbouwingen) beschreven.

De bestemmingswijziging van de reststrookjes zorgt niet voor significante wijzigingen in het (potentieel) verhard oppervlak. In veel gevallen zijn de strookjes in de huidige regeling bestemd als 'Verkeer', waarmee reeds verharding mogelijk is. In enkele situaties is sprake van de bestemmingen 'Groen' en 'Agrarisch', waar eveneens mogelijkheden tot verharding bestaan, maar gezien de bestemming een meer onbebouwd gebruik van de gronden aannemelijk is. Deze locaties worden herbestemd tot 'Wonen', 'Tuin' en 'Verkeer' en hebben een omvang van respectievelijk 7 en 579 m2. De herbestemming tot 'Wonen' is dan ook zeer beperkt van aard. Bij de herbestemming van 579 m2 worden bestemmingen toegekend waar de verharding slechts beperkt van omvang zal zijn, waarmee er voldoende mogelijkheden voor infiltratie van hemelwater overblijven.

In zijn algemeenheid geldt dat het bij de reststrookjes veelal geldt om groenstroken, waarvan hooguit een beperkt deel reeds verhard is. Ook in de toekomst zullen de gronden hun groene karakter behouden. De eventuele toename van verhard oppervlak door de voorgenomen wijzigingen is dan ook verwaarloosbaar. Een nadere toets aan het aspect waterhuishouding/ \-afkoppeling is dan ook niet noodzakelijk.

### Hoofdstuk 4 Juridische opzet

#### 4\.1 Algemeen

#### 4\.2 Opzet van de regels

Overeenkomstig de SVBP 2012 zijn de regels van voorliggend bestemmingsplan onderverdeeld in vier hoofdstukken. Hoofdstuk 'Inleidende regels' bevat de inleidende regels. In hoofdstuk 'Bestemmingsregels' zijn de bestemmingsregels opgenomen. De hoofdstukken 'Algemene regels' en 'Overgangs\- en slotregels' bevatten de algemene regels respectievelijk de overgangs\- en slotregels.

Hierna wordt de inhoud van de regels per hoofdstuk kort toegelicht.

##### 4\.2\.1 Inleidende regels

Begrippen (art. 1\):

In dit artikel zijn bepalingen (begrippen) opgenomen welke in het algemeen spraakgebruik onvoldoende vastliggen en waarbij verschillen in interpretatie bij toepassing van de planregels mogelijk zijn. Een aantal begrippen is standaard voorgeschreven in de SVBP 2012\.

Wijze van meten (art. 2\):

Hierin wordt aangegeven op welke manier hoogte, lengte, breedte, inhoud en oppervlakte van bouwwerken/ percelen gemeten moeten worden. Bij de wijze van meten is aangesloten bij de SVBP 2012\.

##### 4\.2\.2 Bestemmingsregels

Ter verkrijging van een logische opbouw wordt de navolgende volgorde in de bestemmingsregeling aangehouden voor de opgenomen bestemmingen:

1\. Bestemmingsomschrijving;

2\. Bouwregels;

3\. Specifieke gebruiksregels (indien noodzakelijk);

4\. Afwijken van de gebruiksregels (indien noodzakelijk);

5\. Omgevingsvergunning voor het uitvoeren van werken of werkzaamheden (indien noodzakelijk);

6\. Wijzigingsbevoegdheid (indien noodzakelijk).

In de bestemmingsomschrijving wordt een omschrijving gegeven van de aan de gronden toegekende functies. Als eerste wordt de hoofdfunctie aangegeven. Vervolgens worden de andere aan de grond toegekende functies genoemd.

In de bouwregels wordt bepaald aan welke voorwaarden de bebouwing moet voldoen. Voor zover nodig wordt een onderscheid gemaakt in woningen (of andere hoofdgebouwen), bijbehorende bouwwerken en bouwwerken, geen gebouwen zijnde, waardoor de toetsing van aanvragen voor een omgevingsvergunning aanmerkelijk vereenvoudigd en inzichtelijker is.

In de specifieke gebruiksregels staat aangegeven welke gebruik in ieder geval strijdig is met de bestemmingsomschrijving. Van de gebruiksregels kan in een aantal gevallen afgeweken worden middels een omgevingsvergunning voor meer gebruiksmogelijkheden (afwijken van de gebruiksregels).

In de wijzigingsbevoegdheid is opgenomen onder welke voorwaarden een bestemming omgezet kan worden naar een andere bestemming.

##### 4\.2\.3 Algemene regels

In artikel Artikel 21 Anti\-dubbeltelregel wordt bepaald dat grond die eenmaal in aanmerking is genomen bij het toestaan van een bouwplan waaraan uitvoering is gegeven of alsnog kan worden gegeven, bij de beoordeling van latere bouwplannen buiten beschouwing blijft. Het nog overgebleven terrein mag dus niet nog eens meegenomen worden bij het toestaan van een ander bouwwerk.

In Artikel 22 Algemene bouwregels zijn algemene bouwregels opgenomen, met daarin regels voor ondergrondse bouwwerken en ondergeschikte bouwdelen.

In Artikel 23 Algemene gebruiksregels, Artikel 24 Algemene aanduidingsregels, Artikel 25

Algemene afwijkingsregels en Artikel 26 Algemene wijzigingsregels zijn algemene gebruiksregels, algemene aanduidingsregels, algemene afwijkingsregels en algemene wijzigingsregels opgenomen. In Artikel 27 Overige regels zijn de overige regels opgenomen.

##### 4\.2\.4 Overgangs\- en slotregels

In de bepaling Artikel 28 Overgangsrecht is geregeld in hoeverre en onder welke voorwaarden bestaande gebouwen en het bestaand gebruik van gronden en bouwwerken mogen afwijken van het plan. In Artikel 29 Slotregel is aangegeven op welke wijze de regels van het bestemmingsplan kan worden aangehaald.

### Hoofdstuk 5 Haalbaarheid

#### 5\.1 Economische haalbaarheid

Binnen het plangebied zijn voor de diverse locaties ontwikkelingsmogelijkheden opgenomen. Per initiatief is de financiÃ«le impact afgewogen. De kosten verband houdend met de planherziening worden via leges verhaald op de initiatiefnemers. Daarnaast is waar nodig een anterieure overeenkomst gesloten, waar ook de kwaliteitsbijdrage is verankerd. In deze anterieure overeenkomsten is tevens de afwenteling van eventuele planschadeclaims geborgd.

Aangezien het kostenverhaal op voorhand is vastgelegd hoeft geen exploitatieplan te worden vastgesteld.

Behoudens de kosten voor ambtelijke voorbereiding en procesbegeleiding, voor zover niet afgewenteld op de individuele initiatiefnemers, zijn voor de gemeente geen kosten verbonden aan de realisering van het plan.

#### 5\.2 Maatschappelijke haalbaarheid

Het Veegplan 'Stedelijk Gebied 2019' maakt een aantal ontwikkelingen mogelijk, met name op het gebied van wonen en bedrijvigheid. Voor elk van de ontwikkelingen is een zorgvuldige (ruimtelijke) afweging gemaakt, al dan niet gemotiveerd in een separate ruimtelijke onderbouwing. Uit de afweging zijn geen onevenredig negatieve effecten voor de locaties of omgeving gebleken. Zodoende mag worden aangenomen dat tegen het planvoornemen geen overwegende bezwaren bestaan.

Het bestemmingsplan heeft conform de gebruikelijke procedure van 27 juni 2019 tot en met 7 augustus 2019 gedurende zes weken ter inzage gelegen. Gedurende deze termijn heeft een ieder kunnen reageren op het planvoornemen en zijn of haar zienswijzen kunnen indienen.

### Hoofdstuk 6 Procedure

#### 6\.1 De te volgen procedure

In het kader van vooroverleg ex artikel 3\.1\.1 Besluit ruimtelijke ordening is het voorontwerp\-bestemmingsplan toegezonden naar de vooroverlegpartners.

Na het verwerken van vooroverlegreacties is het ontwerp bestemmingsplan gedurende zes wegen ter inzage gelegd, van 27 juni 2019 tot en met 7 augustus 2019\. Gedurende deze termijn zijn vier zienswijzen ingediend, welke leiden tot aanpassingen van het bestemmingsplan. Daarnaast zijn een aantal ambtshalve wijzigingen doorgevoerd.

In de Nota zienswijze bestemmingsplan "stedelijk gebied 2019", die als bijlage bij het vaststellingsbesluit zijn opgenomen, zijn de vier zienswijzen samengevat en van een gemeentelijke reactie voorzien. Daarnaast is hierin ook een overzicht opgenomen van de ambtshalve wijzigingen.

Na vaststelling wordt het plan, samen met het besluit tot vaststelling, opnieuw zes weken ter inzage gelegd. Gedurende deze periode kunnen belanghebbenden die eerder een zienswijze hebben ingediend tegen dit besluit beroep aantekenen bij de Afdeling van de Raad van State.

#### 6\.2 Vaststelling

Het bestemmingsplan is op 7 november 2019 door de gemeenteraad gewijzigd vastgesteld.