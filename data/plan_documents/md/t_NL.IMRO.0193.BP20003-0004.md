xml version\="1\.0" encoding\="UTF\-8"?

Kamperpoort, Harm Smeengekade 13 (brandweerkazerne), herziening 1: TOELICHTING

direct naar inhoud van TOELICHTING

Kamperpoort, Harm Smeengekade 13 (brandweerkazerne), herziening 1

=================================================================

TOELICHTING

-----------

| Plan: | Kamperpoort, Harm Smeengekade 13 (brandweerkazerne), herziening 1 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0193\.BP20003\-0004 |

* TOELICHTING

* BIJLAGEN BIJ DE TOELICHTING

* REGELS

* Begin

* Vorige

* Volgende

* Omhoog

TOELICHTING

-----------

* Hoofdstuk 1 Inleiding

+ 1\.1 Aanleiding

+ 1\.2 Plangebied

+ 1\.3 Leeswijzer

* Hoofdstuk 2 Planbeschrijving

+ 2\.1 Toelichting

+ 2\.2 Regels

+ 2\.3 Verbeelding

* Hoofdstuk 3 Juridische aspecten

* Hoofdstuk 4 Uitvoerbaarheid

+ 4\.1 Economische uitvoerbaarheid

+ 4\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

Op 17 december 2018 (besluitnummer: 2018\-51331\) heeft de gemeenteraad het bestemmingsplan Kamperpoort, Harm Smeengekade 13 (brandweerkazerne) (NL.IMRO.0193\.BP16021\-0004\) vastgesteld. Op grond van dit bestemmingsplan kan een appartementencomplex van 29 appartementen en 10 rijwoningen worden gerealiseerd op de hoek van de Harm Smeengekade en de Lijnbaan.

In het bestemmingsplan Kamperpoort, Harm Smeengekade 13 (brandweerkazerne) wordt uitgegaan van een parkeerbehoefte van 92 parkeerplaatsen. In deze parkeerbehoefte zou worden voorzien met een parkeervoorziening op het binnenterrein met een parkeerdek waardoor in 2 lagen zou kunnen worden geparkeerd. Deze oplossing is uitgewerkt in het document "Lijnbaan Zwolle Parkeren" welke is opgenomen in bijlage 1 van de regels van het bestemmingsplan. Uitvoering van deze parkeervoorziening is als voorwaardelijke verplichting in artikel 5\.7 van de planregels opgenomen en wel als volgt:

*5\.7 Voorwaardelijke verplichting*

*Tot een gebruik strijdig met deze bestemming als bedoeld in artikel 2\.1, eerste lid onder c, van de*

*Wet algemene bepalingen omgevingsrecht wordt tevens gerekend het gebruik van de gronden voor*

*daar voorkomende bestemming(en) zonder de aanleg en instandhouding van bomen en andere*

*beplantingen, verhardingen, parkeerplaatsen en bebouwing zoals aangegeven in het*

*inrichtingsplan binnenterrein zoals dat is opgenomen in Bijlage 1 van deze regels*.

Er is sprake van een heroverweging met betrekking tot de parkeerbehoefte en het aantal benodigde parkeerplaatsen. DeltaWonen (als initiatiefnemer) Ã©n gemeente zijn het met elkaar eens dat 52 parkeerplaatsen volstaan. In dat kader is het parkeerdek om te voorzien in de parkeerbehoefte niet meer noodzakelijk. DeltaWonen wenst het parkeerdek dan ook niet meer te realiseren. Bovendien wordt bij nader inzien het instrument van het stellen van een voorwaardelijke verplichting in dit kader als te veeleisend gezien. Er vindt dus geen aanpassing in de voorwaardelijke verplichting plaats maar wordt overgegaan tot het schrappen van de regel.

In het verder uitwerken van de planvorming heeft voorts een nadere optimalisatie plaatsgevonden. Als gevolg hiervan bestaat de wens om, binnen hetzelfde volume, 1 extra appartement te realiseren. Daarnaast bestaat de wens om het blok rijwoningen aan de Harm Smeengekade op een en dezelfde goot\- en bouwhoogte te brengen.

Aan deze verzoeken kan medewerking worden verleend maar dan dient het bestemmingsplan te worden herzien. In deze herziening wordt deze punten doorgevoerd.

#### 1\.2 Plangebied

De herziening betreft de aanpassing van een aantal regels van het bestemmingsplan "Kamperpoort, Harm Smeengekade 13 (brandweerkazerne)", vastgesteld door de raad op 17 december 2018\. Het plangebied van deze herziening beslaat het plangebied van het vastgestelde bestemmingsplan "Kamperpoort, Harm Smeengekade 13 (brandweerkazerne)".

#### 1\.3 Leeswijzer

Voor een beschrijving van de beleidskaders, de milieuaspecten, de waterparagraaf en de planuitgangspunten wordt verwezen naar het bestemmingsplan Kamperpoort, Harm Smeengekade 13 (brandweerkazerne) (NL.IMRO.0193\.BP16021\-0004\). Omdat de bestaande bouwmogelijkheden in zeer beperkte mate veranderen vindt op een paar punten een nadere onderbouwing plaats. Voor het overige kan worden volstaan met een verwijzing naar het oorspronkelijke bestemmingsplan.

### Hoofdstuk 2 Planbeschrijving

Als gevolg van de wensen van DeltaWonen moeten de regels en de verbeelding worden gewijzigd. In dit hoofdstuk staat nader uit een gezet welke veranderingen er worden doorgevoerd.

#### 2\.1 Toelichting

Hoewel de toelichting van het bestemmingsplan in juridische zin geen onderdeel uitmaakt van het bestemmingsplan is het wel zo volledig om te melden dat een aantal aspecten uit de toelichting van het bestemmingsplan Kamperpoort, Harm Smeengekade 13 (brandweerkazerne) in een ander daglicht komen te staan en nadere uitleg behoeven. Onder te verdelen in een viertal aspecten.

Extra woning (ladder voor duurzame verstedelijking)

De behoefte aan woningen is de laatste tijd nog sterker toegenomen. Vandaar dat het beleid in deze is geactualiseerd:

Op 14 april 2019 heeft de raad Ontwikkelstrategie Wonen 2019\-2024 vastgesteld als actualisatie en uitvoeringsprogramma van de Woonvisie 2017\. In de Ontwikkelstrategie is als actualisatie op de Woonvisie de behoefte voor de periode 2019\-2024 opgehoogd van 1\.000 woningen per jaar. De Woonvisie gaat uit van 600 woningen per jaar tot 2027 en daarna 400 woningen per jaar. Zwolle groeit op dit moment zo hard dat in het perspectief van een groeiende behoefte aan stedelijk wonen, een programma van 600 woningen per jaar ver beneden de marktvraag ligt.

Het ministerie van BZK, de provincie Overijssel en de gemeente Zwolle hebben op 7 maart 2019 de overeenkomst âPilot woningbouw Zwolleâ ondertekend waarin voor de jaren 2019 en 2020 is vastgelegd dat voor woningbouwplannen binnen bestaand stedelijk gebied in Zwolle de behoefteprognoses die gehanteerd worden binnen de woonafspraken West Overijssel worden losgelaten. Voor de provincie Overijssel betekent dit een lichte planologische toetsing op bestemmingsplannen met woningbouw.

Als we voor het bepalen van de behoefte aan woningbouw in Zwolle de Ontwikkelstrategie Wonen 2019\-2024 en de Woonvisie 2017\-2027 combineren, zou de behoefte aan nieuwe woningen voor de periode 2019 tot 2029 uitkomen op 7\.600 woningen. Op dit moment bereidt de provincie nieuwe regionale woonafspraken voor die in de loop van 2020 moeten worden vastgesteld.

De harde plancapaciteit in Zwolle bedraagt (peildatum 1 oktober 2019\) nog ongeveer 3\.750 woningen. Dat betekent dat voor dit plan (1 extra woning) voldoende ruimte bestaat.

EÃ©n extra woning leidt ook tot een groter parkeervraagstuk. Zoals eerder gesteld wordt op basis van 39 woningen uitgegaan van 52 parkeerplaatsen. In de planvorming wordt uitgegaan van 63 parkeerplaatsen waardoor in ruime mate kan worden voorzien in de parkeerbehoefte dus ook voor 40 woningen.

Stikstof

De laatste tijd is dit onderwerp zeer veel in het nieuws geweest. In het oorspronkelijke bestemmingsplan is aan dit onderwerp aandacht geschonken. Door de veranderende regeleving in deze, is er een nieuw onderzoek uitgevoerd door SAB. Dit onderzoek is in Bijlage 1 van de toelichting opgenomen. Geconcludeerd wordt dat zowel voor de aanlegfase als voor de gebruiksfase blijkt dat de nu gehanteerde grenswaarde van de stikstofdepositie van 0,00 mol/ha/j niet wordt overschreden. Er zijn geen belemmeringen voor het aspect stikstof voor zowel de aanlegfase als de gebruiksfase. Er is geen vergunning ten behoeve van de Wet natuurbescherming nodig. Weliswaar wordt in het onderzoek uitgegaan van 29 appartementen in plaats van 30 maar omdat er geen sprake is van een groter volume maakt dat in de aanlegfase geen verschil en in de gebruikfase is 1 woning meer zo minimaal dat er geen significante toename is te verwachten in de stikstofdepositie dat boven de grenswaarde uit zou worden gekomen.

Geluid

Vanwege het verkeer op Rijksweg A28, de Harm Smeengekade en de Kamperbrug/Eekwal bleek het noodzakelijk om hogere grenswaarden \- variÃ«rend van 50 tot 63 dB te verlenen om de woningen in de ontwikkellocatie te kunnen realiseren. Deze hogere grenswaarden zijn verleend op basis van rekenpunten en beoordelingshoogten. In onderhavig geval veranderd dat niet, er komt een woning bij, in een gebouw met dezelfde omvang als op grond van het bestemmingsplan al mogelijk is. Om die reden vormt geluid geen belemmering voor dit plan.

Overig

En dan zijn er nog een drietal punten in de toelichting die door dit plan nadere nuancering behoeven. Ten eerste wordt gesproken in paragraaf 3\.4\.2 dat er 10 grote bomen worden toegevoegd. In gezamenlijkheid zal de groeninvulling worden bezien. Ten tweede wordt in paragraaf 3\.7\.1 gesproken over het parkeren. Er is dus niet meer aan de orde dat er parkeerplaatsen grenzen aan de woningen op de begane grond evenzo dat er nog een parkeergrage zal komen. Tenslotte wordt in paragraaf 4\.6 verwezen naar het inrichtingsplan, hetgeen niet meer aan de orde is.

#### 2\.2 Regels

In de regel worden de volgende wijzigingen doorrgevoerd:

* Artikel 5\.1 lid c wordt verwijderd en de leden d tot en met f (oud) worden vernummerd naar c tot en met e (nieuw);

* Artikel 5\.2\.1 lid d en lid e worden verwijderd;

* Artikel 5\.7 wordt verwijderd.

#### 2\.3 Verbeelding

Op de verbeelding worden de volgende wijzigingen doorgevoerd:

* het bouwvlak met functieaanduiding "parkeergarage" en de bijbehorende maatvoeringsaanduiding "maximum bouwhoogte (m)" wordt verwijderd;

* de bouwaanduiding "specifieke bouwaanduiding \- overbouwing" wordt verwijderd;

* het maximum aantal wooneenheden binnen de bestemming "Wonen \- Meergezinshuis" wordt gewijzigd naar 30;

* het maatvoeringsvlak binnen de bestemming "Wonen" (aan de Harm Smeengekade) wordt verwijderd en de maximum goothoogte en maximim bouwhoogte wordt voor het hele bouwvlak op 13 meter en 13 meter gesteld.

### Hoofdstuk 3 Juridische aspecten

Dit bestemmingsplan is gemaakt conform het 'Handboek bestemmingsplannen Zwolle' versie 21\. Dit handboek is gebaseerd op de Standaard Vergelijkbare BestemmingsPlannen SVBP2012, zoals vastgelegd in de Regeling standaarden ruimtelijke ordening 2012\. De regels zijn binnen de systematiek van de SVBP2012 aangepast aan de Zwolse situatie en uitgebreid met extra standaardbestemmingen, waaraan in Zwolle behoefte is.

De regels van Kamperpoort, Harm Smeengekade 13 (brandweerkazerne), herziening 1 zijn voor zover nodig op hun beurt weer aangepast aan specifieke situaties in het plangebied van het bestemmingsplan Kamperpoort, Harm Smeengekade 13 (brandweerkazerne), herziening 1\.

De regels van het bestemmingsplan bestaan uit de volgende hoofdstukken:

* inleidende regels;

* bestemmingsregels;

* overgangs\- en slotregels;

Dit bestemmingsplan is vervaardigd conform de richtlijnen van het 'Handboek bestemmingsplannen Zwolle' versie 21\.

### Hoofdstuk 4 Uitvoerbaarheid

#### 4\.1 Economische uitvoerbaarheid

DeltaWonen ontwikkelt de locatie die deel uitmaakt van de 'Versnellingsactie'. Over de grondverkoop is een overeenkomst gesloten. De gemeente maakt de locatie bouwrijp. Het gaat dan vooral over de sloop van de opstallen. Die kosten worden gedekt binnen de grondexploitatie Kamperpoort. Het plan is daarmee economisch uitvoerbaar.

#### 4\.2 Maatschappelijke uitvoerbaarheid

##### 4\.2\.1 Overleg met de buurt

Het betreft hier een beperkte aanpassing van het bouwplan waarmee de situatie voor de omgeving alleen maar verbetert. Bovendien zijn er tegen het bestemmingsplan Kamperpoort, Harm Smeengekade 13 (brandweerkazerne) geen zienswijzen ingediend. Om die redenen is afgezien van overleg met de buurt. Vanzelfsprekend staat de mogelijkheid open om tegen het ontwerpbestemmingsplan een zienswijze kenbaar te maken.

##### 4\.2\.2 Uitkomsten overleg

Op grond van artikel 3\.1\.1 van het Besluit ruimtelijke ordening dient bij de voorbereiding van een bestemmingsplan overleg worden gepleegd met betrokken waterschap(pen) en diensten van rijk en provincie die betrokken zijn bij de zorg voor de ruimtelijke ordening of belast zijn met de behartiging van belangen die in het plan in het geding zijn.

Dit plan maakt zeer beperkte nieuwe ruimtelijke ontwikkelingen mogelijk. Met deze herziening zijn geen nationale, provinciale, dan wel waterschapsbelangen in het geding. Om die reden heeft geen vooroverleg plaatsgevonden met het rijk, de provincie en het waterschap.