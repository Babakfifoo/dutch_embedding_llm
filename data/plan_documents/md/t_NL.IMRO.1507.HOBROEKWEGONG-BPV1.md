# **Vastgesteld bestemmingsplan "Broekweg ong., Horst"**

*NL.IMRO.1507.HOBROEKWEGONG-BPV1* 

| Document:  | Bestemmingsplan "Broekweg ong., Horst"               |  |  |
|------------|------------------------------------------------------|--|--|
| IDN:       | NL.IMRO.1507.HOBROEKWEGONG-BPV1                      |  |  |
| Status:    | Vastgesteld                                          |  |  |
| Datum:     | 21 september 2021                                    |  |  |
| Aanvrager: | De heer A.L. Koppens                                 |  |  |
| Auteur:    | Ing. P.W.M. van de Ligt<br>Ing. N.A.H. van den Ekker |  |  |

Schoolstraat 7 5961 EE HORST +31 77 – 208 6099 contact@bureauleefomgeving.nl www.bureauleefomgeving.nl

| 1.  | INLEIDING3                                       |  |
|-----|--------------------------------------------------|--|
| 1.1 | Aanleiding en doel van het bestemmingsplan3      |  |
| 1.2 | Ligging en begrenzing van het plangebied 4       |  |
| 1.3 | Vigerend bestemmingsplan5                        |  |
| 1.4 | Leeswijzer5                                      |  |
|     |                                                  |  |
| 2.  | BESCHRIJVING VAN HET PLANGEBIED 6                |  |
| 2.1 | Algemeen6                                        |  |
| 2.2 | Ruimtelijke structuur6                           |  |
| 2.3 | Functionele structuur 7                          |  |
| 2.4 | Historische ontwikkeling en cultuurhistorie7     |  |
| 3.  | BELEID9                                          |  |
| 3.1 | Inleiding 9                                      |  |
| 3.2 | Rijksbeleid9                                     |  |
| 3.3 | Provinciaal beleid  12                           |  |
| 3.4 | Gemeentelijk beleid  17                          |  |
| 3.5 | Conclusie 21                                     |  |
| 4.  | PLANBESCHRIJVING 22                              |  |
| 4.1 | Uitgangspunten en doelstellingen van het plan 22 |  |
| 4.2 | Stedenbouwkundige / ruimtelijke aspecten 23      |  |
| 5.  | SECTORALE ASPECTEN  24                           |  |
| 5.1 | Inleiding  24                                    |  |
| 5.2 | Milieuaspecten 24                                |  |
| 5.3 | Waterparagraaf  34                               |  |
| 5.4 | Kabels en leidingen 36                           |  |
| 5.5 | Natuur 36                                        |  |
| 5.6 | Archeologie en cultuurhistorie 40                |  |
| 5.7 | Verkeer en parkeren 42                           |  |
| 5.8 | Volksgezondheid 42                               |  |
| 5.9 | Spuitzones  43                                   |  |

| 6. | UITVOERBAARHEID 44 |                                     |  |
|----|--------------------|-------------------------------------|--|
|    | 6.1                | Economische uitvoerbaarheid 44      |  |
|    | 6.2                | Handhaving 44                       |  |
|    | 6.3                | Maatschappelijke uitvoerbaarheid 46 |  |
|    | 6.4                | Procedure 46                        |  |
|    |                    |                                     |  |
| 7. |                    | JURIDISCHE TOELICHTING 47           |  |
|    | 7.1                | Planstukken  47                     |  |
|    | 7.2                | Toelichting op de verbeelding 47    |  |
|    | 7.3                | Toelichting op de planregels 48     |  |

# <span id="page-4-0"></span>**1. INLEIDING**

## <span id="page-4-1"></span>**1.1 Aanleiding en doel van het bestemmingsplan**

Bij de gemeente Horst aan de Maas is door de heer A.L. Koppens een verzoek ingediend voor het oprichten van een nieuwe levensloopbestendige woning ten oosten van zijn huidige woning, welke is gelegen aan de Broekweg 20 te Horst. Dit perceel staat kadastraal bekend als gemeente Horst, sectie R, nummer 859.

Afbeelding 1. Ligging locatie Broekweg 20 in Horst (rood omcirkeld)

De locatie waar de nieuwe woning is beoogd maakt onderdeel uit van het juridisch-planologisch regime van het bestemmingsplan "'Peelkernen" en is daarin voor aan de voorzijde bestemd als 'Tuin' en verder bestemd als 'Wonen'. De voor 'Tuin' aangewezen gronden zijn bestemd voor tuinen met bijbehorende bebouwing. De voor 'Wonen' aangewezen gronden zijn bestemd voor woondoeleinden. Hoofdgebouwen mogen alleen worden opgericht binnen een bouwvlak en per bouwvlak is maximaal één woning toegestaan. Op de locatie is één bouwvlak aanwezig die reeds is bebouwd met een woning. Het is dan ook niet mogelijk om op deze locatie een nieuwe woning op te richten.

In de gemeente Horst aan de Maas blijkt behoefte aan woningen die geschikt zijn voor onder andere senioren. Onderhavig initiatief heeft betrekking op het oprichten van een levensloopvriendelijke c.q. seniorenwoning in de kern van Horst.

Ondanks dat het op basis van het vigerende bestemmingsplan niet mogelijk is om op deze locatie een nieuwe levensloopbestendige woning op te richten biedt het gemeentelijke beleid mogelijkheden tot het realiseren van nieuwe woningen in de kern. Onder voorwaarden heeft de gemeente daarom in principe medewerking kunnen verlenen aan de oprichting van een nieuwe woning op de betreffende locatie.

Om de nieuwe woning in een passend juridisch-planologisch kader vast te leggen is voorliggend bestemmingsplan, in het kader van de Wet ruimtelijke ordening (Wro), opgesteld. Door middel van dit bestemmingsplan wordt aan de betreffende locatie een bouwvlak toegekend, waardoor de bouw- en gebruiksmogelijkheid voor een nieuwe woning ontstaat.

## <span id="page-5-0"></span>**1.2 Ligging en begrenzing van het plangebied**

Ten zuidoosten van het centrum van Horst, tegen de A73 aan, is de buurt "Berkelsbroek" gelegen. In deze buurt, aan de Broekweg 20, is de gezinswoning van de heer en mevrouw Koppens gelegen. Ten oosten van deze woning willen de heer en mevrouw Koppens een nieuwe woning oprichten. Het perceel waarop de huidige woning staat en waarop de nieuwe woning is beoogd staat kadastraal bekend als gemeente Horst, sectie R nummer 859. De oostelijke zijde van dit perceel wordt in onderhavig bestemmingsplan aangeduid als "het plangebied".

Afbeelding 2. Luchtfoto en kadastrale begrenzingen Broekweg en omgeving – beoogde locatie voor nieuwe woning rood aangeduid

In de omgeving van het plangebied zijn de woonwijken "Stuksbeemden" (in het noorden) en "Kapellerhof" (in het zuidwesten) gelegen.

Het plangebied wordt aan de noordelijke zijde begrensd door een afrit van de A73. Aan de overzijde van de A73 is het buitengebied van Horst gelegen. In het oosten grenst het plangebied aan een hobbytuin / moestuin. In het zuiden grenst het plangebied aan de Broekweg waaraan aan de overzijde woningen zijn gelegen. In het westen grenst het plangebied aan de woning Broekweg 20.

## <span id="page-6-0"></span>**1.3 Vigerend bestemmingsplan**

De locatie maakt onderdeel uit van het bestemmingsplan "Peelkernen" (vastgesteld d.d. 10 november 2009) en is voor een klein deel bestemd als 'Tuin' en voor het grootste deel bestemd als 'Wonen'. Binnen het plangebied zijn ook de gebiedsaanduiding 'Veiligheidszone – snelweg' en 'Vrijwaringszone – snelweg' opgenomen en de dubbelbestemming 'Leiding – Riool'.

Afbeelding 3. Uitsnede vigerend bestemmingsplan – beoogde locatie voor nieuwe woning aangeduid

De voor 'Tuin' aangewezen gronden zijn bestemd voor tuinen met bijbehorende bebouwing, parkeervoorzieningen, water en voorzieningen voor de waterhuishouding en erven.

De voor 'Wonen' aangewezen gronden zijn onder andere bestemd voor woningen in de categorieën: vrijstaande, geschakelde, twee-aaneengebouwde en aaneengebouwde woningen. Voor hoofdgebouwen geldt dat deze binnen het op de verbeelding aangegeven bouwvlak dienen te worden gebouwd. Per bouwvlak is maximaal één woning toegestaan.

Het initiatief tot oprichting van de nieuwe woning past niet in het vigerende bestemmingsplan. Het plangebied is dan wel bestemd als 'Wonen' echter voor hoofdgebouwen geldt dat deze alleen opgericht mogen worden binnen een bouwvlak. Op de locatie is één bouwvlak aanwezig die reeds is bebouwd met een woning. Per bouwvlak is maximaal één woning toegestaan. Het is dan ook niet mogelijk om op deze locatie een nieuwe woning op te richten.

## <span id="page-6-1"></span>**1.4 Leeswijzer**

Deze toelichting is als volgt opgebouwd: in hoofdstuk 2 wordt een beschrijving gegeven van de ruimtelijke en functionele structuur van het plangebied. In hoofdstuk 3 wordt het beleidskader beschreven. Het initiatief voor de bouw van een woning wordt beschreven in hoofdstuk 4. In hoofdstuk 5 wordt het initiatief getoetst aan de diverse sectorale aspecten. Tenslotte komen in de hoofdstukken 6 en 7 de uitvoerbaarheid, de planstukken en het vooroverleg aan de orde.

# <span id="page-7-0"></span>**2. BESCHRIJVING VAN HET PLANGEBIED**

## <span id="page-7-1"></span>**2.1 Algemeen**

Het plangebied is gelegen ten zuidoosten van het centrum van Horst, direct ten westen van de A73. Horst maakt onderdeel uit van de gemeente Horst aan de Maas, gelegen in het noorden van Limburg. De kern Horst is de grootste kern binnen de gemeente Horst aan de Maas, meer dan 13.000 inwoners bevolken deze kern.

## <span id="page-7-2"></span>**2.2 Ruimtelijke structuur**

Het plangebied is gelegen aan de Broekweg 20, in de bebouwde kom van Horst. De Broekweg loopt ten westen van het plangebied over in de Van Douverenstraat. De Van Douverenstraat loopt verder in westelijke richting en leidt zo naar het centrum van Horst. Ten oosten van het plangebied, tegen de A73 aan, begint de Broekweg. De Broekweg loopt vanaf de A73 in zuidelijke richting waarna de weg, ter hoogte van de Venloseweg, ten einde komt. De A73 vormt de grens tussen de kern en het buitengebied.

Aan noordelijke zijde van de Broekweg en van Douverenstraat is sprake van een transparant bebouwingslint bestaande uit verspreid gelegen woningen op ruime percelen. Dit bebouwingslint wordt begeleid door wegbeplanting en bomenrijen langs de weg. De woningen die zijn gelegen aan de Broekweg kenmerken zich als vrijstaande woningen op ruime percelen.

Afbeelding 4. Impressie woning Broekweg 20 Afbeelding 5. Impressie plangebied

In het zuidelijke deel van de Van Douverenstraat is sprake van planmatige woningbouw. De structuur is gedifferentieerd met verschillende clusters, deze structuur en type wijk wordt ook wel "bloemkoolwijk" genoemd. Het gebied is relatief dicht bebouwd en bestaat uit kronkelende en geknikte bouwstroken met smalle straatprofielen en beperkte openbare ruimte.

Momenteel wordt het plangebied gebruikt als tuin behorende bij de woning Broekweg 20, dit betreft de gezinswoning van de initiatiefnemer. Het noordelijke gedeelte van het plangebied is bebouwd met een loods. De rest van het plangebied is thans onverhard en bestaat uit een grasveld.

## <span id="page-8-0"></span>**2.3 Functionele structuur**

In de bebouwde kom van Horst en in de omgeving van het plangebied overheerst de woonfunctie. In de omgeving zijn dan ook diverse woonwijken gelegen. De woningvoorraad in de omgeving bestaat grotendeels uit eengezinswoningen, van het type rijtjeswoningen, twee-onder-één-kap, geschakeld, of vrijstaand.

Verder weg van het plangebied is in zuidelijke richting het bedrijventerrein "Hoogveld" gelegen. Op dit bedrijventerrein zijn allerlei vormen van bedrijvigheid gelegen.

Ten oosten van het plangebied, aan de overzijde van de A73, is het buitengebied van Horst gelegen. In dit buitengebied zijn (intensieve) veehouderijen en glastuinbouwbedrijven gelegen. De onbebouwde percelen zijn in gebruik als landbouwgrond.

Afbeelding 6 en 7. Impressie Broekweg

In westelijke richting, tegen de binnenring van het centrum aan, bevinden zich nog enkele andere functies waaronder een kledingwinkel, basisschool en een jongerencentrum. De centrumfuncties van Horst liggen circa 600 meter ten westen van het plangebied, aan het Wilhelminaplein / de Steenstraat / de Kerkstraat. In het centrum bevinden zich het gemeentehuis en de Sint-Lambertuskerk. In het centrum bevinden zich ook allerlei vormen van horeca. Daarnaast liggen in het centrum diverse supermarken en andere winkels.

## <span id="page-8-1"></span>**2.4 Historische ontwikkeling en cultuurhistorie**

Het dorp Horst is in de middeleeuwen (ca. 500 tot ca. 1500 NC) ontstaan op de hogere zandgronden tussen de Peel en de Groote Molenbeek. De oorspronkelijke naam was Berkele. In de 11de eeuw was er in Berkele al een kapel. Rondom deze kapel vestigden zich winkeliers en handelaren. Van de gehuchten Berkele, Hegelsum, Meldersloo, Meterik, Middelijk, Oostenrijk en Schadijk was Berkele door zijn centrale ligging het belangrijkste. Door het ontstaan van het kasteel Huys ter Horst (circa 1300) neemt de centrale nederzetting Berkele waarschijnlijk de naam Horst aan.

Horst en de andere dorpen van de gemeente Horst aan de Maas behoorden tot het Overkwartier van Gelre of Spaans Opper-Gelre. Tijdens de Spaanse Successieoorlog werd het door Staatse troepen bezet, waarna het in 1713 werd overgedragen aan de Pruisische bondgenoot. Zo bleef het als deel van Pruisisch Opper-Gelre ongeveer een eeuw lang Duits (tot 1814).

In het verleden werd de omgeving van het plangebied 'Slooierbroek' genoemd. Volgens divers historisch kaartmateriaal was het plangebied, alsmede de omgeving ervan, tot medio vorige eeuw onbebouwd, er was uitsluitend bebouwing aan de Berkelstraat aanwezig. Medio jaren '60 van de vorige eeuw is bebouwing opgericht aan de Broekweg. De Broekweg en de Van Douverenstraat zijn duidelijk herkenbaar als bebouwingslint naar het buitengebied van Horst. Eind jaren '70 is begonnen met de aanleg van een provinciale weg, de voorloper van de A73. In de jaren '80 van de vorige eeuw zijn in de omgeving van de Broekweg steeds meer woonpercelen en wegen aangelegd, die zijn uitgegroeid tot een complete woonwijken.

Afbeelding 8. Historische kaart 1959 Afbeelding 9. Historische kaart 1997

# <span id="page-10-0"></span>**3. BELEID**

## <span id="page-10-1"></span>**3.1 Inleiding**

In dit hoofdstuk worden de op het plangebied van toepassing zijnde beleidskaders behandeld. Gemeenten zijn immers niet geheel vrij in het voeren van hun eigen beleid. Rijk en provincie geven met het door hen gevoerde beleid de kaders aan waarbinnen gemeenten kunnen opereren. In de volgende paragraaf wordt ingegaan op het van toepassing zijnde Rijksbeleid. In de daarop volgende paragraaf komt het provinciaal beleid aan bod. In paragraaf 3.4 volgt ten slotte het van toepassing zijnde beleid van de gemeente Horst aan de Maas.

## <span id="page-10-2"></span>**3.2 Rijksbeleid**

### **3.2.1 Nationale omgevingsvisie**

In het kader van de invoering van de Omgevingswet, die nu gepland staat voor 1 januari 2022, heeft het Rijk de Nationale Omgevingsvisie (NOVI) opgesteld. Op die manier wordt invulling gegeven aan de verplichting tot het opstellen van zo'n visie die is vastgelegd in artikel 3.1, lid 3 Ow. Tot de invoering van de Omgevingswet heeft dit document de status van structuurvisie in de zin van artikel 2.3 Wro.

Inhoudelijk gezien bevat de NOVI een langetermijnvisie op de toekomstige ontwikkeling van de leefomgeving in Nederland. De intentie van het Rijk is om met de NOVI een perspectief te bieden om grote maatschappelijke opgaven aan te pakken. Bij die opgaven kan worden gedacht aan grote en complexe opgaven met betrekking tot klimaatverandering, energietransitie, circulaire economie, bereikbaarheid en woningbouw.

Een centraal aspect van de NOVI is de focus op een nieuwe aanpak van vraagstukken in de fysieke leefomgeving. Werken op basis van integraliteit met betrekking tot verschillende vraagstukken in plaats van sectorale aanpakken voor individuele vraagstukken vormt de kern van deze nieuwe aanpak.

Het streven naar integraliteit dat onderdeel is van de NOVI valt samen in vier verschillende prioriteiten waartussen een onderscheid wordt gemaakt in de NOVI, te weten:

- Ruimte voor klimaatadaptatie en energietransitie;
- Duurzaam economisch groeipotentieel;
- Sterke en gezonde steden en regio's;
- Toekomstbestendige ontwikkeling van het landelijk gebied.

Binnen de NOVI worden drie afwegingsprincipes gehanteerd om te komen tot weloverwogen beleidskeuzen. Die zouden moeten helpen bij het afwegen en prioriteiten van verschillende belangen en opgaven:

- 1. Combinaties van functies gaan voor enkelvoudige functies;
- 2. Kenmerken en identiteit van een gebied staan centraal;
- 3. Afwentelen wordt voorkomen.

Op basis van de vier verschillende prioriteiten en de drie afwegingsprincipes zijn 21 nationale belangen geformuleerd, waarmee het Rijk aangeeft waarvoor het verantwoordelijk is en waarop het resultaten wil boeken.

Relevante nationale belangen voor onderhavig initiatief zijn als volgt:

- Bevorderen van een duurzame ontwikkeling van Nederland als geheel en van alle onderdelen van de fysieke leefomgeving;
- Realiseren van een goede leefomgevingskwaliteit;
- Waarborgen en bevorderen van een gezonde en veilige fysieke leefomgeving;
- Zorgdragen voor een woningvoorraad die aansluit op de woonbehoeften.

Met het initiatief wordt ingespeeld op de geformuleerde nationale belangen. Bovendien geldt voor het plangebied dat er geen nationale belangen uit de NOVI in het geding in het geding zijn, mede gezien de kleinschaligheid en de aard van het initiatief.

#### **3.2.2 Structuurvisie Infrastructuur en Ruimte**

Op 13 maart 2012 is de Structuurvisie Infrastructuur en Ruimte (SVIR) door de rijksoverheid vastgesteld ter vervanging van de Nota Ruimte (2004). In de SVIR staan de nationale plannen voor ruimte en mobiliteit.

In de SVIR schetst het kabinet hoe Nederland er in 2040 uit moet zien: concurrerend, bereikbaar, leefbaar en veilig. De Rijksoverheid richt zich op nationale belangen, zoals een goed vestigingsklimaat, een degelijk wegennet en waterveiligheid.

Tot 2028 heeft het kabinet in de SVIR drie Rijksdoelen geformuleerd:

- De concurrentiekracht vergroten door de ruimtelijk-economische structuur van Nederland te versterken. Dit betekent bijvoorbeeld een aantrekkelijk (internationaal) vestigingsklimaat;
- De bereikbaarheid verbeteren;
- Zorgen voor een leefbare en veilige omgeving met unieke natuurlijke en cultuurhistorische waarden.

De provincies en gemeenten krijgen in het ruimtelijke en mobiliteitsbeleid meer bevoegdheden. Bijvoorbeeld op het gebied van landschappen, verstedelijking en het behoud van groene ruimte. Provincies en gemeenten zijn volgens het Rijk beter op de hoogte van de situatie in de regio en de vraag van bewoners, bedrijven en organisaties. Daardoor kunnen zij beter afwegen wat er in een gebied moet gebeuren.

Het Rijk is verantwoordelijk voor een goed systeem van ruimtelijke ordening inclusief zorgvuldige, transparante ruimtelijke en infrastructurele besluiten. Dat betekent dat het systeem zo ingericht moet zijn dat integrale planvorming en besluitvorming op elk schaalniveau mogelijk is en dat bestaande en toekomstige belangen goed kunnen worden afgewogen. Gebruikswaarde, toekomstwaarde en belevingswaarde zijn hier onderdeel van. Het gaat dan zowel om belangen die conflicteren als belangen die elkaar versterken.

Het Rijk benoemt 13 nationale belangen; hiervoor is het Rijk verantwoordelijk en wil het resultaten boeken. Deze belangen zijn gelijkwaardig aan elkaar en beïnvloeden elkaar onderling. In de SVIR is een eerste integrale afweging gemaakt van deze belangen. Dit heeft als gevolg dat het Rijk in gebieden of projecten een gebiedsof projectspecifieke afweging zal maken. Indien nodig maakt het Rijk duidelijk welke nationale belangen voorgaan.

Slechts één nationaal belang heeft betrekking op onderhavig initiatief. Voor een goede milieukwaliteit moet de kwaliteit van bodem, water en lucht minimaal voldoen aan de (internationaal) geldende norm(en). De gezondheid van de burgers dient te worden beschermd tegen negatieve milieueffecten.

Het Rijk beschermt en verbetert de waterkwaliteit door het treffen van fysieke maatregelen, het uitgeven van vergunningen en door handhaving. Luchtkwaliteit, geluidsoverlast, wateroverlast, waterkwaliteit, bodemkwaliteit en het transport van gevaarlijke stoffen kennen een grote samenhang met de andere Rijksbelangen.

Om toekomstige kosten en maatschappelijke schade te voorkomen, moeten bij ruimtelijke en infrastructurele ontwikkelingen de milieueffecten worden afgewogen. Gevolgen en effecten op de kwaliteit van bodem, water en lucht zijn afgewogen (zie hoofdstuk 5). Uit de beoordeling blijkt dat de realisatie van één woning binnen het plangebied geen nadelige effecten heeft op of ondervindt van bodem, water en lucht.

Het realiseren van één nieuwe woning aan de Broekweg kent een dermate kleinschalig karakter dat deze geen nadelige invloed heeft op de gestelde doelen van het Rijk.

## **3.2.2 Besluit algemene regels ruimtelijke ordening (Barro)**

De SVIR (zie hiervoor) bepaalt welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. Met het Barro geeft het Rijk algemene regels voor bestemmingsplannen. Doel van dit besluit is bepaalde onderwerpen uit de SVIR te verwezenlijken.

Door middel van het Barro worden voor een aantal specifieke onderwerpen algemene regels gesteld ten behoeve van de verwerking in bestemmingsplannen. In het SVIR is aangegeven wat het nationale belang is van het stellen van regels voor deze onderwerpen. Het Barro stelt in eerste instantie regels voor het project Mainportontwikkeling Rotterdam, het kustfundament, grote rivieren, de Waddenzee en het Waddengebied, defensie en erfgoederen van uitzonderlijke universele waarde. Op een later moment zal het besluit worden aangevuld met andere onderwerpen uit de SVIR.

De algemene regels in het Barro hebben vooral een conserverend / beschermend karakter waardoor geformuleerde nationale belangen niet belemmerd worden door ontwikkelingen die middels bestemmingsplannen mogelijk worden gemaakt. Voor een aantal onderwerpen geeft het Barro de opdracht dan wel de mogelijkheid aan provincies om bij provinciale verordening regels te stellen.

Met de realisatie van één woning op deze locatie worden geen van de genoemde belangen geschaad. In het plangebied is verder geen sprake van een gebiedsreservering voor de lange termijn. Kortom, de realisatie van een woning binnen het plangebied is niet in strijd met de beleidsregels zoals deze zijn opgenomen in het Barro.

### **3.2.3 Ladder voor duurzame verstedelijking**

In de SVIR is de "Ladder voor duurzame verstedelijking" geïntroduceerd. De ladder ondersteunt gemeenten en provincies in vraaggerichte programmering van hun grondgebied, het voorkomen van overprogrammering en de keuzes die daaruit volgen. De ladder is juridisch vastgelegd in het Besluit ruimtelijke ontwikkeling (Bro).

Sinds invoering van de ladder is er veel jurisprudentie ontstaan en is er veel over geschreven. De ladder werd als te ingewikkeld ervaren en zorgde voor veel onderzoekskosten. Per 1 juli 2017 is de regeling daarom gewijzigd. De drie treden uit de oorspronkelijke tekst worden losgelaten en vervangen door de volgende tekst: *"De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien".* 

De Afdeling is in een eerdere zaak van oordeel geweest dat een aantal van 11 toe te voegen woningen in de bebouwde kom, een ontwikkeling is die niet voorziet in een woningbouwlocatie of een andere stedelijke ontwikkeling als bedoeld in artikel 1.1.1, eerste lid, aanhef en onder i, van het Bro. Artikel 3.1.6, tweede lid, van het Bro is dan ook niet van toepassing (ABRvS 16 september 2015, ECLI: NL: RVS:2015:2921, r.o. 4.3).

Gelet hierop kan zeker geconcludeerd worden dat het realiseren van één woning in de bebouwde kom van Horst evenmin een stedelijke ontwikkeling betreft als bedoeld in artikel 1.1.1, eerste lid Bro. Er hoeft dan ook niet aan de ladder getoetst te worden.

## <span id="page-13-0"></span>**3.3 Provinciaal beleid**

## **3.3.1 Provinciaal Omgevingsplan Limburg 2014**

Op 12 december 2014 hebben Gedeputeerde Staten het POL2014, met bijbehorend m.e.r., de omgevingsverordening Limburg 2014 en het Provinciaal verkeers- en vervoersprogramma vastgesteld. Allemaal als onderdeel van een integrale omgevingsvisie. Deze documenten zijn op 16 januari 2015 in werking getreden.

In het POL2014 komen alleen die zaken aan bod, die er op provinciaal niveau echt toe doen en die vragen om regionale oplossingen. Dat sluit aan bij de basisfilosofie en ook bij aanpak de van de rijksoverheid die zich beperkt tot een 13-tal nationale ruimtelijke belangen. Zo veel mogelijk ligt de verantwoordelijkheid bij gemeenten en andere partners die met hun lokale kennis prima maatwerk kunnen leveren.

In het POL2014 staan de fysieke kanten van het leef- en vestigingsklimaat centraal. Belangrijke uitdagingen zijn het faciliteren van innovatie, het aantrekkelijk houden van de regio voor jongeren en arbeidskrachten, het versnellen van de energietransitie, de fundamenteel veranderde opgaven op het gebied van wonen en voorzieningen, de leefbaarheid van kernen en buurten en het inspelen op de klimaatverandering.

De belangrijke principes in het Limburgs omgevingsbeleid zijn:

- 1. Kwaliteit staat centraal. Dat komt tot uiting in het koesteren van de gevarieerdheid van Limburg onder het motto 'meer stad, meer land', het bieden van ruimte voor verweving van functies, in kwaliteitsbewustzijn, en in dynamisch voorraadbeheer dat moet resulteren in een nieuwe vorm van groeien. Algemene principes voor duurzame verstedelijking sluiten hierop aan, zoals de ladder van duurzame verstedelijking en de prioriteit voor herbenutting van cultuurhistorische en beeldbepalende gebouwen.
- 2. Uitnodigen staat centraal. Dat gaat meer over de manier waarop we samen met onze partners dat voortreffelijke leef- en vestigingsklimaat willen realiseren. Met instrumenten op maat en ruimte om te experimenteren. De provincie wil hierbij selectief zijn: het POL richt zich alleen op die zaken die er op provinciaal niveau echt toe doen en vragen om regionale oplossingen.

Afbeelding 10. Zonering POL 2014 met plangebied rood omcirkeld.

De grote variatie in omgevingskwaliteiten is een kenmerk en sterk punt van Limburg. Om daaraan recht te doen, is in het POL2014 het provinciale grondgebied onderverdeeld in zeven soorten gebieden (tabel 1), elk met eigen herkenbare kernkwaliteiten. Voor elk gebied liggen er heel verschillende opgaven en ontwikkelingsmogelijkheden.

|                  | Zone                          | Essentie                                                                                                                                                                                                          |
|------------------|-------------------------------|-------------------------------------------------------------------------------------------------------------------------------------------------------------------------------------------------------------------|
| Bebouwd gebied   | Stedelijk centrum             | De grotere binnensteden, gekenmerkt door een mix aan functies<br>die deze gebieden een vitaal, stedelijk karakter geeft. Deze<br>gebieden zijn cruciaal voor de aantrekkingskracht en uitstraling<br>van Limburg. |
|                  | Overig<br>bebouwd<br>gebied   | Gemengde woon/werkgebieden met een duidelijke binding met<br>het omliggende landelijk gebied, met lokale of regionale<br>voorzieningen.                                                                           |
|                  | Bedrijventerreinen            | Specifiek ingerichte gebieden voor grotere bedrijvigheid.                                                                                                                                                         |
| Landelijk gebied | Goudgroene<br>natuurzone      | Gebieden waar natuur en natuurontwikkeling het primaat hebben<br>vanwege de voorkomende waardevolle flora en fauna, vaak van<br>(inter) nationale betekenis.                                                      |
|                  | Zilvergroene<br>natuurzone    | Landbouwgebieden waar grote kansen liggen voor ontwikkeling<br>van natuurwaarden.                                                                                                                                 |
|                  | Bronsgroene<br>landschapszone | Beekdalen en gebieden met steilere hellingen met een grote<br>variatie aan functies, in hoge mate bepalend voor het beeld van<br>het Limburgs landschap. Omvat ook het winterbed van de Maas.                     |
|                  | Buitengebied                  | Alle andere gronden in het landelijk gebied, vaak met een<br>agrarisch karakter. Met ruimte voor doorontwikkeling van<br>agrarische bedrijven.                                                                    |

Tabel 1.Essenties van de zones

Het plangebied is gelegen in de zone 'Overig bebouwd gebied'. Dit betreffen gemengde woon- en werkgebieden met voorzieningen, deels met stedelijk karakter, deels met landelijk karakter.

Beleidsmatig worden hier de volgende accenten gelegd:

- Transformatie regionale woningvoorraad;
- Bereikbaarheid;
- Balans voorzieningen en detailhandel;
- Stedelijk groen en water;
- Kwaliteit leefomgeving.

Voor wat betreft wonen streeft de provincie naar een voortreffelijk woon- en leefklimaat, waar mensen zich prettig voelen.

Kwantitatief ligt er een aanzienlijke opgave om ervoor te zorgen dat de woningmarkt aansluit bij de demografische ontwikkeling. De top in de woningbehoefte wordt naar verwachting in Midden- en Noord-Limburg bereikt rond 2028 respectievelijk 2030, terwijl de totale behoefte in Zuid-Limburg al daalt.

Noord-Limburg kenmerkt zich door een aantrekkelijk woon- en leefklimaat. Er dient een transformatie van de bestaande woningvoorraad plaats te vinden, aangezien er nauwelijks bevolkingsgroei meer is. Daarbij zal primair worden gekozen voor inbreiding, aanpassing en functieverandering en slechts beperkte uitbreiding in de nabijheid van kleine kernen, met als uitgangspunt bouwen voor eigen behoefte. De ambities, uitgangspunten en principes uit het POL2014 worden vastgelegd in regionale structuurvisies, waarin de verschillen tussen de regio's en regio specifieke uitwerkingen worden vormgegeven. Deze visies zijn stevig en niet-vrijblijvend, maar wel realistisch, zie hiervoor paragraaf 3.3.3.

De realisatie van een nieuwe woning past binnen de provinciale richtlijnen die zijn gesteld voor het overig bebouwd gebied. Kortom, het initiatief past binnen de beleidsregels zoals geschetst in het POL2014.

#### **3.3.2 Omgevingsverordening Limburg 2014**

Bij het POL2014 hoort de Omgevingsverordening Limburg. De juridische doorwerking van het omgevingsbeleid wordt in deze verordening geregeld. Naast bepalingen die voor iedereen gelden (gedragsregels), bevat de Omgevingsverordening ook een hoofdstuk "Ruimte", waarin instructieregels naar gemeenten zijn opgenomen. De te maken regionale bestuursafspraken worden in de Omgevingsverordening Limburg geborgd. De Omgevingsverordening Limburg 2014 is, net als het POL2014, op 12 december 2014 vastgesteld door Provinciale Staten en is per 16 januari 2015 in werking getreden.

Sindsdien hebben allerlei wijzigingen van de Omgevingsverordening Limburg 2014 plaatsgevonden. In het kader van dit initiatief is de meest recente geconsolideerde versie geraadpleegd van december 2019.

De volgende regels uit de Omgevingsverordening zijn in dit geval van toepassing:

- Regionale wateroverlast normering 1:100;
- Ligging in de boringsvrije zone Venloschol.

#### *Regionale wateroverlast*

In de Omgevingsverordening is voor verschillende te onderscheiden gebieden een norm opgenomen waarin is aangegeven waarop de bergings- en afvoercapaciteit van de regionale wateren moeten zijn ingericht.

In de Bronsgroene landschapszone waar geen natuurbeek is gelegen (dit zijn overwegend beekdalen) is de norm (1:10) afgestemd op het meest geëigende en meest toegepaste grondgebruik, namelijk grasland. Voor de overige landbouwpercelen in het buitengebied geldt de referentienorm voor akkerbouw (1:25). Voor belangrijke glastuinbouwgebieden is de referentienorm voor hoogwaardige land- en tuinbouw (1:50) toegepast. Voor bebouwde kernen is meestal de referentienorm voor bebouwd gebied (1:100) vastgesteld. De norm is uitgedrukt als de maximale kans per jaar dat wateroverlast mag optreden. In veel gebieden is de daadwerkelijke kans op wateroverlast kleiner dan de norm aangeeft.

Het plangebied ligt in de bebouwde kom van Horst. Voor het bebouwd gebied is de referentienorm voor wateroverlast vastgesteld op 1:100. Binnen het plangebied is de maximale kans op wateroverlast 1% per jaar. Dit wil zeggen dat in totaal 3,65 – 3,66 dagen per jaar wateroverlast kan optreden binnen het plangebied. Echter de kans op daadwerkelijke wateroverlast is kleiner dan de norm. Gesteld kan worden dat de kans op wateroverlast kleiner is dan 1% per jaar, zodoende kan een goed woon- en leefklimaat worden gegarandeerd.

### *Venloschol*

Het is in het gebied Venloschol beneden de 5 meter boven NAP verboden:

- a. Een boorput te hebben;
- b. De grond te roeren;
- c. Een gesloten bodemenergiesysteem te hebben;
- d. Werken op of in de bodem uit te voeren of te doen uitvoeren waarbij ingrepen worden verricht of stoffen worden gebruikt die de beschermende werking van slecht doorlatende bodemlagen kunnen aantasten.

Betreffend perceel ligt op circa 24 m boven NAP. Dit betekent dat in het kader van de Venloschol in de praktijk de bodem tot een diepte van 19 meter geroerd kan worden. Dit is in dit geval niet aan de orde.

Aan het plangebied is de gebiedsaanduiding 'Milieuzone – grondwaterbeschermingsgebied Venloschol' toegekend om diepe boringen zonder vergunning te voorkomen.

#### **3.3.3 Regionale Structuurvisie Wonen Noord-Limburg**

In april 2016 hebben de bestuurders van de gemeente Beesel, Bergen, Gennep, Horst aan de Maas, Mook en Middelaar, Venlo, Venray, Peel en Maas en de provincie Limburg de Regionale Structuurvisie 2016- 2020 vastgesteld. Met de Regionale Structuurvisie Wonen Noord-Limburg hebben de acht regiogemeenten voor het eerst een gezamenlijke visie en koers vastgelegd op het gebied van wonen.

Op 20 oktober 2020 is de Regionale Woonvisie Noord-Limburg 2020 – 2024 in werking getreden. De Regionale Woonvisie Noord-Limburg 2020-2024 vormt een herijking van de Regionale Structuurvisie wonen uit 2016. Naast een vernieuwde gezamenlijke regionale visie op het thema wonen maken de acht regiogemeenten opnieuw regionale afspraken welke vervolgens door worden gevoerd in het lokaal te voeren beleid.

Een belangrijke onderlegger voor woonbeleid vormt de bevolkingsontwikkeling en de huishoudensontwikkeling. In totaal zijn acht pijlers geïdentificeerd op basis van de verwachte bevolkingsontwikkeling. De acht pijlers vormen de koers die de regiogemeenten de komende jaren willen gaan varen. De inhoudelijke pijlers zijn:

- *1. Kwalitatief vraagstuk- mismatch woningvoorraad en toekomstige bevolkingssamenstelling* Bij nieuwbouw dient bij voorkeur ingezet te worden op de realisatie van toekomstbestendige en flexibele woonsegmenten. Om richting te geven aan de benodigde aantallen maakt de regio gebruik van huishoudensprognoses. Prognoses geven richting aan de toekomst. Een goede onderbouwing van de woningbehoefte blijft leidend, daarom kiest de regio ervoor om te werken met een kwalitatieve richtlijn. De regio heeft uitgangspunten geformuleerd waaraan alle bouwplannen moeten voldoen die binnen de kwalitatieve richtlijn vallen (ook Ruimte voor Ruimte plannen worden hieraan getoetst)
#### *2. Liefde voor de bestaande voorraad*

De regio bekijkt nadrukkelijk of sprake is van de juiste kwaliteit woning op de juiste plek voor de juiste doelgroep. Toekomstbestendigheid en in sommige gevallen flexibiliteit staan hierbij voorop. Voor woningen in de bestaande voorraad (in de wijken, maar ook in het buitengebied) onderzoekt de regio of het instellen van een fonds kan helpen in de transformatieopgave. Hierbij maakt de regio zoveel mogelijk gebruik van goede praktijkvoorbeelden en kan het van belang zijn om de samenwerking met (uiteenlopende) marktpartijen te intensiveren.

*3. Kwalitatief vraagstuk op de lange termijn: wat doen we na de huishoudenspiek?*

De regio verkent samen met de provincie de mogelijkheden ten aanzien van het ontwikkelen van instrumentarium om op termijn woningen uit de bestaande voorraad te halen. Enerzijds omdat ze niet meer nodig zijn (na het bereiken van de huishoudenspiek) en anderzijds om ook na de huishoudenspiek ruimte te maken voor de toevoeging van kwalitatief goede woningen. Daarnaast zet de regio in op het faciliteren en stimuleren van tijdelijke en experimentele woonvormen waarmee kan worden ingespeeld op de periode na de huishoudenspiek.

#### *4. Huisvesting voor specifieke doelgroepen*

Bijzondere aandacht is nodig voor de huisvesting van specifieke doelgroepen. Hieronder vallen woonwagenbewoners, internationale werknemers, woonurgenten, zorgdoelgroepen, ouderen, starters, economische dak- en thuislozen en vergunningshouders.

- *5. Thuis in je huis, straat, buurt en wijk*
De regiogemeenten zijn ervan bewust dat zij samen met inwoners, woningcorporaties, onderwijs, maatschappelijke instellingen (zoals zorg- en welzijnsorganisaties) en bedrijven aan de lat staan om de leefbaarheid te bewaken. Het

gezamenlijke doel is om de leefbaarheid te behouden of waar nodig te versterken. Samenwerking en het maken en samen uitvoering geven aan (prestatie-) afspraken is daarbij van groot belang en daar zit ook de kracht.

- *6. Sociale huursector en toewijzingsbeleid corporaties*
Sturen op de sociale huurmarkt is vooral een samenspel tussen woningcorporaties, huurdersbelangenverenigingen en gemeenten. Op gemeenteniveau wordt gekeken of de voorraad sociale huurwoningen voldoende is, of dat moet worden toegevoegd.

- 7. *Middenhuur*
De regio constateert dat er een opgave ligt om het aantal middenhuur woningen te vergroten. Daarom onderzoekt de regio de mogelijkheden om regionale 'mandjes' te maken, waarbij de mogelijkheden om te bouwen op aantrekkelijke locaties worden gekoppeld aan het bouwen op minder voor de hand liggende locaties. Om de bouw van middenhuurwoningen te kunnen stimuleren, wordt door de provincie gekeken om hiervoor het Stimuleringsregeling Wonen mede in te richten (bijvoorbeeld door leningen, garantstellingen en subsidies) als onderdeel van de nieuwe Limburgse Agenda Wonen.

- *8. Leefbaarheid kleine kernen*
Door een sterke vergrijzing in kleine kernen kan de leefbaarheid onder druk komen te staan. Woningbouw kan nooit alleen de oplossing zijn voor leefbaarheidsvraagstukken. Op kleine schaal woningbouw toevoegen blijft mogelijk. De toevoeging van woningen is vooral gericht op het bevorderen van de doorstroming.

Onderhavig initiatief sluit aan bij pijler 1, 'Kwalitatief vraagstuk- mismatch woningvoorraad en toekomstige bevolkingssamenstelling'. Binnen deze pijler zijn uitgangspunten opgesteld voor de kwalitatieve richtlijn die leidend is. De uitgangspunten zijn:

- Toevoegen van woningen in principe alleen in de kernen;
- Koppelkansen (het realiseren van een woning gebruiken voor het aanpakken van andere opgaven zoals leegstand);
- Toevoegen van woningen leidt niet tot het vergroten van het kwetsbare woningoverschot;
- Het type toe te voegen woning moet passen binnen de kwalitatieve behoefte;
- De regie streeft sociaal duurzame woonconcepten na;
- De regio zoekt aansluiting op de duurzaamheidsdoelen die landelijk, regionaal en lokaal gesteld zijn.

De beoogde ontwikkeling betreft het oprichten van één levensloopbestendige c.q. seniorenwoningen. De woning is beoogd ten oosten van de huidige woning van initiatiefnemer en voorziet in de eigen behoefte. Met het oprichten van de levensloopbestendige woning komt de huidige gezinswoning van de initiatiefnemer vrij wat de doorstroming bevorderd. Het initiatief sluit aan bij de uitgangspunten van pijler 1 en is hiermee niet strijdig met de visie van de gemeenten binnen de regio Noord-Limburg.

## <span id="page-18-0"></span>**3.4 Gemeentelijk beleid**

#### **3.4.1 Structuurvisie Horst aan de Maas**

In het kader van de Wet ruimtelijke ordening (Wro) zijn gemeenten verplicht om, ten behoeve van een goede ruimtelijke ordening, een structuurvisie vast te stellen voor het gehele grondgebied van de gemeente. Een structuurvisie bevat de hoofdlijnen van de voorgenomen ontwikkeling van een gebied, evenals de hoofdlijnen van het door de gemeente te voeren beleid. De gemeente Horst aan de Maas heeft haar regie op de uitvoering van het ruimtelijk beleid vormgegeven in de Structuurvisie Horst aan de Maas. De structuurvisie is op 9 april 2013 vastgesteld. Een evaluatie van de structuurvisie is op 9 juli 2015 vastgesteld.

De structuurvisie biedt het kader voor de gemeente om uit spraken te doen over de wenselijkheid van (ruimtelijke) ontwikkelingen. Het gemeentelijke grondgebied is om die reden ingedeeld in diverse deelgebieden. Het plangebied is gelegen in deelgebied 6A 'Centrumdorpen'. Onder dit deelgebied vallen de kernen binnen de gemeente Horst aan de Maas met een bovenlokaal voorzieningenniveau. Binnen gebiedstype 6A geldt een meedenkende grondhouding (ja, mits) bij het oprichten van nieuwe (solitaire) woningen.

Bij een meedenkende grondhouding is sprake van een maatwerkbeoordeling, waarbij aspecten als onderscheidend vermogen en de locatie van belang zijn. Een initiatief kan pas rekenen op planologische medewerking op het moment dat een passende kwaliteitsverbetering gegarandeerd is.

De locatie is gelegen in de bebouwde kom van Horst aan de Broekweg 20. Aan de Broekweg en in de directe omgeving heeft al veel woningbouw plaatsgevonden. Het plangebied maakt onderdeel uit van de woonwijk "Berkelsbroek" en is gelegen bij de woonwijken "Stuksbeemden" en "Kapellerhof". Het initiatief voor een nieuwe woning past functioneel gezien goed binnen de omgeving, waar de woonfunctie overheerst. Tevens past het initiatief binnen het bestaande bebouwingslint van woningen aan de Broekweg / Van Douverenstraat.

Afbeelding 11. Gebiedsindeling gemeentelijke structuurvisie met het plangebied rood omlijnd

In het kader van de evaluatie van de structuurvisie is een bijlage opgesteld waarin de voorwaarden voor het toevoegen van woningen in de gemeente Horst aan de Maas zijn opgenomen. In deze bijlage wordt een onderscheid gemaakt in vier manieren om woningen toe te voegen, te weten "nieuwe woningen", "splitsen van woningen", "herontwikkelen van behoudenswaardig vastgoed bij een reeds bestaande woning" en "herontwikkelen van al het andere behoudenswaardig vastgoed". Van de eerste categorie is in dit geval sprake.

Om te stimuleren dat woningen eerst binnen de kern worden gerealiseerd is het noodzakelijk dat de gevraagde kwaliteitsbijdrage gunstiger is dan de kwaliteitsbijdrage in het buitengebied. Bij het toevoegen van een nieuwe woningen is de kwaliteitsbijdrage vastgesteld op € 40.000,-.

Door deze kwaliteitsbijdrage kan echter niet gestuurd worden op de gewenste samenstelling van de woningvoorraad. Daarom heeft de gemeente Horst aan de Maas de structuurvisie wat dat betreft herzien in september 2019. Indien voldaan wordt aan het Lokaal Afwegingskader en dus een woning wordt toegevoegd waaraan op basis van het gemeentelijk woonbeleid behoefte is, behoeft de kwaliteitsbijdrage van € 40.000,= niet voldaan te worden. Dit wordt bepaald middels een puntensysteem. Er zijn zowel ruimtelijke als volkshuisvestelijke criteria waarop punten gescoord kunnen worden. Indien een initiatief 8 of meer punten scoort binnen het Lokaal Afwegingskader dan is er sprake van een juiste woning op een juiste plek.

| Omschrijving                       | Mogelijke<br>score | Score<br>bouwplan | Motivatie                                                                                                                                                                                                                                                                                                                                                                                                                                |
|------------------------------------|--------------------|-------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Inbreiding                         | 2                  | 2                 | De locatie is gelegen in de bebouwde kom van<br>Horst, aan de Broekweg. Aan de Broekweg en<br>Van Douverenstraat is sprake van een bestaand<br>bebouwingslint bestaande uit woningen. De nieuwe<br>woning zal dan ook aansluiten bij dit bebouwingslint<br>en zal komen te liggen ten oosten van de woning<br>Broekweg 20. Gesteld kan worden dat met het<br>oprichten van de nieuwe woning op deze locatie<br>sprake is van inbreiding. |
| Hergebruik<br>bestaand<br>vastgoed | 3                  | 0                 | Niet van toepassing.                                                                                                                                                                                                                                                                                                                                                                                                                     |
| Hergebruik<br>monumentaal vastgoed | 8                  | 0                 | Niet van toepassing.                                                                                                                                                                                                                                                                                                                                                                                                                     |
| Herontwikkelingslocatie            | 4                  | 0                 | Niet van toepassing.                                                                                                                                                                                                                                                                                                                                                                                                                     |
| Levensloopbestendige<br>woning     | 2                  | 2                 | De woning wordt levensloopbestendig ingericht, de<br>woning zal dan ook ideaal zijn voor bewoning door<br>ouderen. Dit is verankerd is de regels door de<br>aanduiding<br>'specifieke<br>vorm<br>van<br>wonen<br>–<br>levensloopbestendige woning'.                                                                                                                                                                                      |
| Huurwoning kleine kern             | 5                  | 0                 | Niet van toepassing.                                                                                                                                                                                                                                                                                                                                                                                                                     |
| Huurwoning groeikern               | 2                  | 0                 | Niet van toepassing.                                                                                                                                                                                                                                                                                                                                                                                                                     |
| Kleine huisvesting                 | 2                  | 2                 | Doordat de woning betrekking heeft op een<br>levensloopbestendige<br>c.q.<br>senioren<br>woning<br>is<br>sprake van een kleine huisvesting. De woning zal<br>dan ook een gebruiksoppervlakte beslaan van<br>maximaal 120 m2<br>, dit is mede verankerd in de regels.                                                                                                                                                                     |
| Flexibel                           | 1                  | 0                 | Niet van toepassing.                                                                                                                                                                                                                                                                                                                                                                                                                     |
| Gevarieerde wijkopbouw             | 2                  | 0                 | Niet van toepassing.                                                                                                                                                                                                                                                                                                                                                                                                                     |

Tabel 2.Lokaal Afwegingskader

| Duurzaamheid  | 2 | 2 | De woning wordt duurzaam en zeer energiezuinig |
|---------------|---|---|------------------------------------------------|
|               |   |   | uitgevoerd.                                    |
| Totaal punten |   | 8 |                                                |

Aan de hand van deze motivatie is aangetoond dat het initiatief 8 punten behaald heeft. Een afdracht in het kader van de structuurvisie is in dit geval niet aan de orde.

### **3.4.2 Masterplan Wonen Horst aan de Maas**

Het Masterplan Wonen (lokale woonvisie) 2016-2021, dat in juni 2016 door de gemeente Horst aan de Maas is vastgesteld, is een uitwerking van de Regionale Structuurvisie Wonen Noord Limburg. De beleidsopgaven zoals genoemd in het Masterplan Wonen betreffen de volgende:

- *1. Een nieuwbouwprogramma met toekomstwaarde* Een woningbouwprogramma dat toereikend is in aantal en gedifferentieerd is in eigendom, type en prijs. Dit gedifferentieerde woningbouwprogramma sluit aan bij de vraag en de financiële mogelijkheden van starters, kleine huishoudens, gezinnen en senioren en bevordert de doorstroming.
- *2. Een sluitend netwerk van wonen, zorg en welzijn* Een woningaanbod, dat veilig en toegankelijk is en in de nabijheid van voorzieningen. Een dergelijk aanbod maakt zorg op maat mogelijk en biedt mogelijkheden voor ontmoeting en sociale activiteiten, zodat alle inwoners zo lang mogelijk zelfstandig kunnen wonen en in de samenleving kunnen functioneren.
- *3. Aantrekkelijk houden van de bestaande woningvoorraad en dorpen door verduurzaming in brede zin* Een aantrekkelijke en behaaglijke woonomgeving waarborgen door beheer en waar nodig herstructurering, in samenhang met het woningbouwprogramma op inbreidings- en herontwikkelingslocaties. Daarmee wordt de ruimtelijke en stedenbouwkundige kwaliteit versterkt en ontstaat er een gedifferentieerd woningaanbod.

Deze beleidsopgaven resulteren in de volgende speerpunten in het Masterplan Wonen:

- Streven naar een kwalitatief gedifferentieerd woningaanbod, dat aansluit op de vraag van onze huidige en toekomstige inwoners. Een gedifferentieerd woningaanbod biedt de mogelijkheid om een gewenste wooncarrière te maken binnen de gemeente (doorstroming) en draagt bij aan een evenwichtige bevolkingsopbouw.
- Ter bevordering van een evenwichtige bevolkingsopbouw wordt extra aandacht besteed aan woningen (huur en koop) voor jongeren, starters en senioren.
- Voor senioren is het van belang dat de woning zorggeschikt is en zij daar kunnen blijven wonen ook als ze zorg behoeven.
- In de bestaande particuliere woningvoorraad kan nog een flinke slag gemaakt worden op het gebied van duurzaamheid en het toekomst bestendig maken. Met name woningen uit de periode 1950-1985 vragen om (energetische) verduurzaming om deze toekomstbestendig en courant te houden.
- Realiseren van de nieuwbouw hoofdzakelijk binnen de bestaande bebouwing en in vrijkomend vastgoed in de woonkernen om de groene en landelijke omgeving tussen de woonkernen te behouden.
- Het stimuleren van de starters naar de bestaande voorraad, de realisatie van tijdelijke huurwoningen en de bewustwording van langer zelfstandig wonen.

Volgens de bevolkingsprognoses groeit het aantal huishoudens in Horst aan de Maas nog tot 2030 met 1.295. Het woningbouwprogramma is daarop afgestemd. De bestaande plancapaciteit wordt tegen het licht gehouden voor wat betreft de kwalitatieve invulling. Er dient met name aandacht te zijn voor (huur)woningen voor jongeren en levensloopbestendige woningen voor ouderen.

Een aantrekkelijk woningbouwprogramma betekent ook:

- Flexibiliteit in het woningontwerp, waardoor bewoners tot uitbreiding of aanpassing van de woning kunnen komen;
- Consumentgericht bouwen, waarbij de bewoner inspraak heeft bij het ontwerp, de indeling en uitrusting;
- Particulier opdrachtgeverschap, waarbij de bewoner bepaalt wat en hoe er gebouwd wordt.

Voor het woningbouwprogramma zijn de volgende afspraken gemaakt:

- In alle kernen is voor de lange en de korte termijn een passend woningaanbod aanwezig, ook met betrekking tot (sociale en markt) huurwoningen. Per kern is een ambitie opgenomen voor vergroting van het aantal huurwoningen in 2021.
- Er wordt gebouwd voor de concrete behoefte, deze wordt samen met de dorpen bepaald.
- Er wordt ingezet op innovatieve concepten.
- Inbreidingslocaties en herontwikkeling vrijkomend vastgoed gaan voor nieuwe uitbreidingslocaties woningbouw.

Volgens de bevolkingsprognoses van Etil groeit het aantal huishoudens in Horst aan de Maas nog tot 2030 met 1.295. Het woningbouwprogramma is daarop afgestemd. De bestaande plancapaciteit wordt tegen het licht gehouden voor wat betreft de kwalitatieve invulling. Er dient met name aandacht te zijn voor (huur)woningen voor jongeren en levensloopbestendige woningen voor ouderen.

Voor de kern Horst is de woningbouwopgave voor de periode 2015-2025 om 495 woningen te bouwen. Voor de periode 2015-2035 zijn in totaal 675 woningen nodig. In Horst voorziet de woningbouwlocatie 'De Afhang' in een groot deel van deze behoefte met 300 woningen. Daarnaast voorzien de locaties Hof te Berkel, Vondersestraat en Herstaat/ P2 samen in een deel van deze opgave met 70 woningen. In totaal voorzien de woningbouwlocaties in een capaciteit van 370 woningen. Dit betekent dat er nog ruimte is voor 125 nieuwe woningen in Horst.

Het initiatief betreft het oprichten van één nieuwe woning aan de Broekweg, gelegen in de bebouwde kom van Horst. De voorliggende locatie is weliswaar niet aangewezen als woningbouwlocatie in het Masterplan Wonen, maar het voorliggende plan draagt wel bij aan het invullen van de kwalitatieve en kwantitatieve woningbouwopgave voor de kern Horst. Het initiatief voorziet in de groeiende behoefte aan levensloopbestendige woningen. Het plan voldoet dan ook aan het gemeentelijk woningbouwkader zoals opgenomen in het Masterplan Wonen Horst aan de Maas.

#### **3.4.3 Reserve bovenwijkse voorzieningen**

De gemeenteraad van Horst aan de Maas heeft in de vergadering van 7 maart 2017 de Nota reserve bovenwijkse voorzieningen 2017 vastgesteld.

Met de nota reserve bovenwijkse voorzieningen 2017 worden op basis van de huidige inzichten bovenwijkse voorzieningen in kaart gebracht die conform de Wet ruimtelijke ordening (Wro) voor kostenverhaal in aanmerking komen. Dit zijn voorzieningen van infrastructurele aard die in de periode tot en met ongeveer 2027 voorzien zijn en die meer dan een wijk bedienen. Anderzijds wordt op basis van de gebiedsontwikkelingen die in de periode 2027 voorzien zijn berekend wat de afdracht aan de reserve dient te zijn om deze bovenwijkse voorzieningen voor zover ze toe te rekenen zijn aan die gebiedsontwikkeling, te bekostigen.

<span id="page-21-0"></span>De afdracht bovenwijkse voorzieningen is voor onderhavig initiatief vastgesteld op € 9.000,-.

## **3.5 Conclusie**

Beleidsmatig zijn er, met uitzondering van het vigerende bestemmingsplan, geen belemmeringen voor de realisatie van de nieuwe woning. Het oprichten van één woning is geen stedelijke ontwikkeling. De woning wordt opgericht in de bebouwde kom van Horst en wordt aangesloten bij de functie en ruimtelijke karakteristiek van de omgeving. Met het initiatief wordt gebouwd op basis van concrete behoefte (een levensloopbestendige woning). Op basis van de structuurvisie is sprake van de juiste woning op de juiste plek, daarom is een kwaliteitsverbetering niet benodigd.

# <span id="page-23-0"></span>**4. PLANBESCHRIJVING**

De heer en mevrouw Koppens wensen een nieuwe woning op te richten aan de Broekweg ongenummerd in Horst. De locatie betreft in de huidige situatie de tuin behorende bij hun gezinswoning Broekweg 20. Aangezien de kinderen het huis uit zijn en gezien de leeftijd van de initiatiefnemers is deze gezinswoning te ruim geworden, hierom willen de initiatiefnemers graag een kleinere woning oprichten. De initiatiefnemers willen graag in deze fijne buurt blijven wonen waardoor het idee is ontstaan om een nieuwe woning op te richten naast hun huidige woning. Ten oosten van de huidige woning willen de initiatiefnemers een levensloopbestendige c.q. seniorenwoning bouwen voor zichzelf. De loods die aanwezig is op de locatie willen de initiatiefnemers graag als bijgebouw bij de nieuwe woning behouden. De huidige woning komt in dit geval vrij voor nieuwe bewoners, wat de doorstroming in de kern van Horst bevordert.

## <span id="page-23-1"></span>**4.1 Uitgangspunten en doelstellingen van het plan**

Bij de opstelling van dit bestemmingsplan zijn de volgende uitgangspunten leidend geweest:

- Het bestemmingsplan dient een adequate en duidelijke regeling te bevatten voor de realisatie van één nieuwe vrijstaande woning binnen het plangebied;
- Er mag uitsluitend een levensloopbestendige woning worden gerealiseerd;
- De woning heeft gebruiksoppervlakte van maximaal 120 m2 ;
- De bestaande loods blijft gehandhaafd bij de nieuwe woning;
- Ten behoeve van de uniformiteit van bestemmingsplannen binnen de gemeente Horst dient het onderhavige bestemmingsplan qua systematiek aan te sluiten bij het bestemmingsplan "Peelkernen" zoals dat thans voor de kern van Horst geldt;
- Aan het plangebied is de gebiedsaanduiding 'Milieuzone grondwaterbeschermingsgebied Venloschol' toegekend.

De doelstelling van dit bestemmingsplan is gericht op het planologisch mogelijk maken van één levensloopbestendige woning, naast de woning Broekweg 20.

De uitgangspunten hebben geleid tot een bestemmingsplan waarin het plangebied nog steeds bestemd is als 'Wonen' en 'Tuin'. Aan het plangebied is echter een bouwvlak toegekend met de aanduiding 'vrijstaand' en de maatvoering 'maximum aantal wooneenheden: 1', zodat de bouw van één vrijstaande woning mogelijk wordt gemaakt. Daarnaast is de maatvoeringsaanduiding 'oppervlakte: 185 m2 ' opgenomen zodat de huidige loods kan worden gebruikt als bijgebouw bij de nieuwe woning. Er mag uitsluitend een levensloopbestendige woning worden gerealiseerd, daarom is de aanduiding 'specifieke vorm van wonen – levensloopbestendige woning' toegekend. Een levensloopbestendige woning betreft een kleine en lage woning daarom zijn de maatvoeringen maximum goothoogte: 4,5 m' en 'maximum bouwhoogte: 7 m' opgenomen. Het plangebied is daarnaast voorzien van de gebiedsaanduidingen 'Veiligheidszone – snelweg', 'Vrijwaringszone – snelweg' en 'Milieuzone – grondwaterbeschermingsgebied Venloschol'. Tevens is binnen het plangebied de dubbelbestemming 'Waarde – Archeologie 3' opgenomen.

## <span id="page-24-0"></span>**4.2 Stedenbouwkundige / ruimtelijke aspecten**

De locatie sluit aan op het bebouwingslint van de Broekweg en Van Douverenstraat en sluit aan bij de andere woonwijken in de omgeving. In de omgeving overheerst de woonfunctie en de woningen bestaan uit allerlei woningtypen. Het initiatief past dan ook functioneel gezien goed bij de omgeving.

De woning zal levensloopbestendig worden ingericht, dit wil zeggen dat in de woning voorzieningen worden aangebracht die het mogelijk maken de woning een leven lang te bewonen. De woning is daarmee ook ideaal voor senioren.

De nieuwe woning wordt in vergelijking met de gezinswoning dichter bij de weg gebouwd. Dit is echter niet bezwaarlijk aangezien de voorgevelrooilijn van de woningen aan de overzijde van de weg ook verschillend zijn. Daarnaast blijft de afstand tussen de weg en de woning ruim waardoor dit eveneens niet bezwaarlijk is.

Bouwtekeningen voor de nieuwe woning zijn nog niet aanwezig. Middels onderhavig bestemmingsplan wordt dan ook niet een specifieke woning geregeld, maar wordt een bouwrecht aan de locatie toegekend. Het bouwrecht kan worden ingevuld met een vrijstaande levensloopbestendige woning, zolang deze voldoet aan de bepalingen uit de planregels. Over de architectonische uitstraling van de nieuwe woning is momenteel dan ook nog niets bekend. Om een goede welstandelijke inpassing te garanderen wordt in het kader van de uiteindelijke omgevingsvergunningaanvraag het bouwplan getoetst door de commissie ruimtelijke kwaliteit zodat de op te richten qua vorm, geleding als gevel (uitstraling) passend is in het heersende straatbeeld en de woning ook kwalitatief past in de omgeving.

Het bouwvlak mag worden bebouwd met één levensloopbestendige woning. De maximale goothoogte bedraagt 4,5 meter en de maximale bouwhoogte bedraagt 7 meter. Met het opnemen van de maatvoeringsaanduiding 'oppervlakte 185 m2 ' kan de loods blijven staan en is het niet mogelijk om nieuwe bijgebouwen bij de woning op te richten. Qua maatvoering is ten eerste aangesloten bij de gemeentelijke standaarden. Daarnaast komt deze maatvoering overeen met bestaande woningen in de directe omgeving.

# <span id="page-25-0"></span>**5. SECTORALE ASPECTEN**

## <span id="page-25-1"></span>**5.1 Inleiding**

Voordat de woning binnen het plangebied kan worden gerealiseerd dient rekening gehouden te worden met (milieu-)aspecten vanuit de omgeving en op de omgeving. Het onderzoek naar de milieuaspecten bodem, geluid, lucht, externe veiligheid en milieuzonering voor het plangebied wordt in de navolgende paragrafen beschreven. Eveneens is gekeken naar de gevolgen van het initiatief voor de aspecten archeologie, leidingen en infrastructuur, natuur, flora en fauna, waterhuishouding en verkeer. De hieruit voortkomende bevindingen worden in onderstaande paragrafen toegelicht.

## <span id="page-25-2"></span>**5.2 Milieuaspecten**

#### **5.2.1 M.e.r.-beoordeling**

Per 1 april 2011 is het Besluit m.e.r gewijzigd. De belangrijkste aanleidingen hiervoor zijn de modernisering van de m.e.r. wetgeving in 2010 en de uitspraak van het Europese Hof van 15 oktober 20091 . Uit deze uitspraak volgt dat de omvang van een project niet het enige criterium mag zijn om wel of geen m.e.r.(-beoordeling) uit te voeren. Ook als een project onder de drempelwaarde uit lijst C en D zit, kan een project belangrijke nadelige gevolgen hebben, als het bijvoorbeeld in of nabij een kwetsbaar natuurgebied ligt.

Gemeenten en provincies moeten daarom per 1 april van 2011 ook bij kleine bouwprojecten beoordelen of een m.e.r.-beoordeling nodig is. Achterliggende gedachte hierbij is dat ook kleine projecten het milieu relatief zwaar kunnen belasten en ook bij kleine projecten van geval tot geval moet worden beoordeeld of een m.e.r. nodig is.

Een m.e.r.-beoordeling is een toets van het bevoegd gezag om te beoordelen of bij een project belangrijke nadelige milieugevolgen kunnen optreden. Wanneer uit de toets blijkt dat er belangrijke nadelige milieugevolgen kunnen optreden moet er een m.e.r.-procedure worden doorlopen. Met andere woorden dan is het opstellen van een m.e.r. nodig.

#### *Beoordeling noodzakelijkheid m.e.r.(-beoordeling)*

Om te bepalen of een m.e.r.(-beoordeling) noodzakelijk is dient bepaald te worden of het project voorkomt in lijst C of lijst D van het Besluit, of de drempelwaarden worden overschreden, of het project in een kwetsbaar gebied ligt en of er belangrijke milieugevolgen zijn.

#### *Drempelwaarden Lijst C en D*

In het plangebied wordt één woning gebouwd. Het realiseren daarvan komt niet voor in bijlage C van het besluit m.e.r.. Er is dus geen sprake van de verplichting om een m.e.r. procedure te doorlopen.

Op grond van categorie D11.2 geldt een m.e.r.-beoordelingsplicht voor onder andere de aanleg of wijziging van 'een stedelijk ontwikkelingsproject', in gevallen waarin de activiteit betrekking heeft op:

- 1. Een oppervlakte van 100 hectare of meer,
- 2. Een aaneengesloten gebied en 2.000 of meer woningen bevat, of
- 3. Een bedrijfsvloeroppervlakte van 200.000 m2 of meer.

<sup>1</sup> HvJ EG 15 oktober 2009, zaak C-255/08 (Commissie tegen Nederland)

Blijkens de nota van toelichting bij het Besluit m.e.r.2 kan het bij een stedelijk ontwikkelingsproject gaan om 'bouwprojecten als woningen, parkeerterreinen, bioscopen, theaters, sportcentra, kantoorgebouwen en dergelijke of een combinatie daarvan'.

Aangezien het initiatief in dit geval betrekking heeft op één woning valt het initiatief ruimschoots onder de drempelwaarde van 2.000 woningen, zodoende is er geen sprake van een directe m.e.r.-beoordelingsplicht.

#### *Vormvrije m.e.r.-beoordeling*

In het Besluit m.e.r. is aangegeven dat de omvang van een project niet het enige criterium mag zijn om wel of geen m.e.r.(-beoordeling) uit te voeren. Ook als een project onder de drempelwaarde uit lijst C en D zit, kan een project belangrijke nadelige gevolgen hebben, als het bijvoorbeeld in of nabij een kwetsbaar natuurgebied ligt. In feite zijn daarmee de geval definities (de drempelwaarden in kolom 2 in de D-lijst) indicatief gemaakt. Dit betekent dat niet meer kan worden volstaan met de mededeling in het besluit dat de omvang van de activiteit onder de drempelwaarde ligt en dus geen m.e.r. (beoordeling) noodzakelijk is. Onder de geldende regeling moet een motivering worden gegeven. Deze motivering moet zijn gebaseerd op een toets die qua inhoud (dat wil zeggen: op basis van dezelfde criteria) aansluit bij de m.e.r.-beoordeling, de diepgang kan echter anders zijn en er zijn geen vormvereisten. Voor deze toets wordt de term vormvrije m.e.r.-beoordeling gehanteerd.

Gemeenten en provincies moeten dus ook bij kleinere bouwprojecten beoordelen of een m.e.r. nodig is. Die beoordeling is vormvrij. Uit deze toelichting blijkt dat het projectgebied niet is gelegen in een gevoelig gebied en het initiatief geen negatieve effecten heeft op elders gelegen gevoelige gebieden. Er is geen risico op verontreiniging en het initiatief leidt niet tot hinder voor omliggende functies. Er worden geen gevaarlijke stoffen gebruikt en/ of technologieën toegepast, waardoor er geen sprake is van risico op ongevallen. Uit deze toelichting blijkt kortom dat er geen sprake is van nadelige gevolgen voor het milieu.

### *Conclusie*

- 1. De activiteit komt niet voor in onderdeel C van de bijlage bij het Besluit m.e.r. Er hoeft dus geen m.e.r. te worden opgesteld;
- 2. De activiteit (stedelijk ontwikkelingsproject) valt wel onder categorie D11.2 van onderdeel D van de bijlage bij het Besluit m.e.r. Er geldt echter geen m.e.r.-beoordelingsplicht omdat de in kolom 2 bij deze categorie genoemde 'drempelwaarden' bij lange na niet worden overschreden;
- 3. Omdat de activiteiten wel worden genoemd in een van de categorieën in onderdeel D van de bijlage bij het Besluit m.e.r. maar de drempelwaarden niet worden overschreden, dient in beginsel voor dit plan wel een vormvrije m.e.r.-beoordeling te worden uitgevoerd;
- 4. Uit de uitgevoerde vormvrije m.e.r.-beoordeling is gebleken dat de activiteiten op grond van de selectiecriteria als bedoeld in bijlage III bij de EEG-richtlijn milieueffectbeoordeling niet tot belangrijke nadelige gevolgen voor het milieu leiden en dus geen aanleiding vormen om op grond hiervan alsnog een m.e.r.-beoordeling uit te voeren.

### **5.2.2 Bodem- en grondwaterkwaliteit**

Uitgangspunt van een goede ruimtelijke ordening is dat de bodemkwaliteit geschikt is voor de beoogde bestemming en de daarin toegestane gebruiksvormen. Dit betekent dat het aspect bodemkwaliteit voor vrijwel alle ruimtelijke plannen relevant is en daarom onderzocht, beoordeeld en beschreven moet worden.

Aangezien in dit geval reeds een woonbestemming aanwezig is en daarmee de gevoeligheid van de bodemfunctie in de nieuwe situatie gelijk blijft, is het uitvoeren van een bodemonderzoek niet noodzakelijk voor de realisatie van de woning in het kader van de Wet ruimtelijke ordening (Wro).

<sup>2</sup> Staatsblad 2011, nr. 102

#### **5.2.3 Geluid**

De Wet geluidhinder (Wgh) stelt eisen ten aanzien van de geluidbelasting van geluidsgevoelige functies. Een woning is aan te merken als een geluidsgevoelige functie.

Op basis van artikel 77 van de Wgh dient bij een nieuwe woning een akoestisch onderzoek te worden ingesteld. Het akoestisch onderzoek bepaalt de geluidsbelasting aan de gevel van de geluidsgevoelige bestemming die vanwege de aanwezigheid van een weg wordt ondervonden. Het onderzoek is alleen noodzakelijk als de geluidsgevoelige bestemming binnen de wettelijke geluidszone van de weg gelegen is. In artikel 7.4.1 van de Wgh is aangegeven dat een weg een zone heeft die zich uitstrekt vanaf de as van de weg tot de volgende breedte aan weerszijden van de weg:

- 1. in stedelijk gebied:
	- a. voor een weg, bestaande uit drie of meer rijstroken: 350 meter;
	- b. voor een weg, bestaande uit een of twee rijstroken: 200 meter;
- 2. in buitenstedelijk gebied:
	- a. voor een weg, bestaande uit vijf of meer rijstroken 600 meter;
	- b. voor een weg, bestaande uit drie of vier rijstroken: 400 meter;
	- c. voor een weg, bestaande uit een of twee rijstroken: 250 meter.

De nieuwe woning die wordt gerealiseerd wordt aangemerkt als een geluidsgevoelig object. De woning is gelegen in de geluidszone van de A73.

Om de geluidbelasting op de gevels van de nieuwe woning te bepalen is op voorhand een akoestisch onderzoek uitgevoerd3 (zie separate bijlage).Uit het onderzoek blijkt dat de gecorrigeerde gevelbelasting ten gevolge van de A73 hoger is dan de voorkeursgrenswaarde, maar wel voldoet aan de maximale ontheffingswaarde. Maatregelen om de geluidbelasting tot beneden de voorkeursgrenswaarde te krijgen lijken niet reëel. Het is derhalve noodzakelijk om bij College van B&W in het kader van de Wet geluidhinder ontheffing aan te vragen voor een hogere grenswaarde. Daarnaast blijkt dat de nieuw beoogde woonbestemming geen inbreuk doet op de geluidruimte van omliggende bedrijven/inrichtingen. Uit het onderzoek volgt dat een acceptabel woon- en leefklimaat ter plaatse van de nieuwe woonbestemming gewaarborgd is.

De totale ongecorrigeerde geluidbelasting bedraagt ten hoogste 54 dB en is daarmee hoger dan 53 dB. Derhalve dient in principe aanvullend onderzoek te worden verricht naar eventueel benodigde bouwkundige maatregelen, opdat het maximaal toelaatbaar binnengeluidniveau in de woning is gewaarborgd. Uit ervaring blijkt echter dat bij woningen met een gebalanceerd ventilatiesysteem (mechanische toe– en afvoer) een dusdanige geluidwering wordt behaald dat bij de berekende geluidbelasting ook zonder aanvullende maatregelen aan de eisen uit het Bouwbesluit wordt voldaan.

#### **5.2.4 Luchtkwaliteit**

#### *Effect op luchtkwaliteit*

Op basis van de Wet luchtkwaliteit, als onderdeel van de Wet milieubeheer, gelden kwaliteitseisen voor de luchtkwaliteit. Deze kwaliteitseisen zijn door middel van grenswaarden voor de diverse luchtverontreinigingscomponenten vastgelegd. Deze grenswaarden gelden overal in de buitenlucht. Er wordt onderscheid gemaakt tussen projecten die 'Niet in betekende mate' (NIBM) en 'In betekende mate' (IBM) bijdragen. Projecten die NIBM bijdragen aan de luchtkwaliteit kunnen zonder verdere toetsing aan de grenswaarden uitgevoerd worden.

<sup>3</sup> HMB Groep, Akoestisch onderzoek, Broekweg 20 Horst, 19 maart 2021, kenmerk 20257202N

Als een project ervoor zorgt dat de concentratie PM10 of NO2 met meer dan 3% van de grenswaarde verhoogd (oftewel meer dan 1,20 µg/m³ bijdraagt) draagt het project IBM bij aan de luchtkwaliteit en dient een luchtkwaliteitsonderzoek uitgevoerd te worden om de precieze effecten op de luchtkwaliteit in beeld te brengen. Woningbouw draagt pas IBM bij aan de luchtkwaliteit als er meer dan 1.500 woningen gebouwd worden. Met onderhavig plan wordt slechts één woning gerealiseerd. Met het plan wordt derhalve ruimschoots onder het 3% criterium gebleven. Het realiseren van de woning draagt NIBM bij aan de luchtkwaliteit.

### *Achtergrondwaarden*

Rondom het plangebied bevinden zich diverse wegen als emissiebronnen van luchtverontreinigende stoffen (uitlaatgassen van verkeer). Deze bronnen zijn opgenomen in de achtergrondconcentraties, zoals die door het RIVM jaarlijks in kaart worden gebracht. Normaal gesproken zijn er in het oosten en zuiden van Nederland geen knelpunten op het gebied van de luchtkwaliteit met betrekking tot fijn stof en stikstofdioxide te verwachten. De grootschalige concentratiekaart Nederland (GCN) geeft per km-vak de huidige achtergrondconcentraties weer.

Volgens de kaarten van het RIVM bedraagt momenteel de concentratie fijn stof (PM2,5) ter plaatse 12,03 µg/m³, de concentratie fijn stof (PM10) 18,11 µg/m³ en de concentratie stikstofdioxide (NO2) 22,30 µg/m³. In de Wet milieubeheer is de jaargemiddelde grenswaarde voor PM2,5 25 µg/m³, terwijl de jaargemiddelde grenswaarde voor PM10 40 µg/m³ bedraagt. Voor NO2 bedraagt de jaargemiddelde grenswaarde eveneens 40 µg/m³.

Volgens de kaarten van het RIVM is de luchtkwaliteit ter plaatse voldoende voor het realiseren van de woning.

### **5.2.5 Geur**

Geur kan hinder veroorzaken in de leefomgeving. Wanneer deze hinder inderdaad ondervonden wordt, kan dit zelfs invloed hebben op de gezondheid. Geurhinder dient daarom zoveel mogelijk beperkt te worden door regels te stellen aan de uitstoot van geuremissies en bepaalde afstanden aan te houden ten opzichte van geurgevoelige objecten. De Wet geurhinder en veehouderij (Wgv) kent bescherming toe aan geurgevoelige objecten. Hierbij gaat het in het algemeen om gebied bestemd voor wonen en verblijf. De woningen betreffen derhalve geurgevoelige objecten.

Gemeenten hebben onder de Wgv de bevoegdheid gekregen om binnen de kaders die deze wet stelt eigen normen te stellen. Deze kunnen worden vastgelegd in een geurverordening. De normstelling in de geurverordening dient te worden gemotiveerd aan de hand van een gebiedsvisie geurhinder en veehouderij. De gemeente Horst aan de Maas beschikt niet over een dergelijke geurverordening.

### *Individuele geurbelasting*

De norm voor een geurgevoelig object, gelegen in de bebouwde kom, is door de Wgv vastgesteld op 3 OU/m3 (voorgrondbelasting). Dit betekent dat iedere individuele veehouder 3 OU/m3 mag emitteren op een geurgevoelig object binnen de bebouwde kom. De geurbelasting op een geurgevoelig object kan uitsluitend berekend worden bij een veehouderij waar dieren met geuremissiefactoren worden gehouden (dit betreffen doorgaans de intensieve veehouderijen). Bij een veehouderij waar dieren zonder geuremissiefactoren worden gehouden geldt een minimale vaste onderlinge afstand van 25 meter (gevel stal) en 50 meter (emissiepunt stal).

Binnen een straal van 500 meter rondom het plangebied bevinden zich de volgende veehouderijen:

- Konijnenweg 73, vleesvarkens (vergunde emissie 32.878 OU);
- St. Odastraat 71, vleeskalveren (vergunde emissie 24.920 OU).

Van deze veehouderijen, waar dieren met geuremissiefactoren worden gehouden, is de geurbelasting op het plangebied berekend middels het programma "V-stacks vergunning" (zie bijlage 1). Daarbij is alle vergunde geuremissie binnen het betreffende agrarische bouwvlak conform een worst-case scenario gepositioneerd op de ten opzichte van het plangebied meest nabij gelegen punt van het agrarische bouwvlak.

| Nummer     | X-coördinaat | Y-coördinaat | Konijnenweg 73 | St. Odastraat 71 |
|------------|--------------|--------------|----------------|------------------|
| Hoekpunt 1 | 202 235      | 384 810      | 1,2            | 0,9              |
| Hoekpunt 2 | 202 246      | 384 807      | 1,1            | 0,8              |
| Hoekpunt 3 | 202 244      | 384 796      | 1,1            | 0,8              |
| Hoekpunt 4 | 202 233      | 384 798      | 1,2            | 0,9              |
| Middelpunt | 202 239      | 384 804      | 1,2            | 0,8              |

Tabel 3. Rekenresultaten voorgrondbelasting

De hoogste voorgrondbelasting bedraagt 1,2 OU/m3 . Op basis van de Wgv is ter plaatse een maximale geurbelasting toegestaan van 3,0 OU/m3 . Er wordt daarmee ruimschoots aan de norm voldaan, waardoor gesteld kan worden dat de betreffende veehouderijen geen nadelige effecten hebben op het woon- en leefklimaat ter plaatse van het plangebied voor wat betreft voorgrondbelasting.

#### *Cumulatieve geurbelasting*

Middels het programma "V-stacks gebied" is berekend wat de cumulatieve geurbelasting ter plaatse is om te kunnen beoordelen of er sprake is van een aanvaardbaar woon- en leefklimaat. Alle veehouderijen in een straal van 2 kilometer rond het plangebied én beschikken over diersoorten waarvoor een geuremissienorm is vastgesteld zijn in de berekening opgenomen.

In onderstaande tabel zijn de rekenresultaten van de berekening van de achtergrondbelasting weergegeven.

| Nummer     | X-coördinaat | Y-coördinaat | Berekende waarde |  |
|------------|--------------|--------------|------------------|--|
| Hoek 1     | 202 235      | 384 810      | 1,9              |  |
| Hoek 2     | 202 246      | 384 807      | 1,8              |  |
| Hoek 3     | 202 244      | 384 796      | 1,9              |  |
| Hoek 4     | 202 233      | 384 798      | 1,9              |  |
| Middelpunt | 202 239      | 384 804      | 1,8              |  |

Tabel 4. Rekenresultaten achtergrondbelasting

De cumulatieve geurbelasting binnen het plangebied varieert tussen 1,8 en 1,9 OU/m3 . Anders dan bij voorgrondbelasting geeft de Wgv geen normen voor achtergrondbelasting. Ook geeft de Wgv geen omschrijving van wat onder een goed of aanvaardbaar woon- en leefklimaat verstaan wordt. In dat kader vormt paragraaf 3.4 van de handreiking bij de Wgv (welke gaat over de beoordeling van ruimtelijke plannen, aanvulling 23 mei 2007) en de bijlagen 6 en 7 bij de handreiking (met informatie over de te verwachten geurhinder, aanvulling 1 mei 2007) een hulpmiddel voor het beoordelen van ruimtelijke plannen.

Aan de hand van het gestelde in voornoemde handreiking is er door de overheid een tabel opgesteld, welke hierna wordt weergegeven en welke gebruikt kan worden voor de beoordeling van de milieukwaliteit in een gebied. De milieukwaliteit correspondeert in dit geval met de normering van de kwaliteit van het woon- en leefklimaat. Middels deze tabel kan aan de hand van de uitkomsten van de verspreidingsmodel "V-stacks gebied" en de geurcontouren (waarin deze uitkomsten weergegeven worden) bezien worden welke milieukwaliteit er in een bepaald gebied heerst en, gelet op de ligging van het ruimtelijk plan, wat de milieukwaliteit en dus het woon- en leefklimaat bij een ruimtelijk plan is.

| Milieukwaliteit | Geur gehinderden |                     | Achtergrondbelasting |  |
|-----------------|------------------|---------------------|----------------------|--|
|                 |                  | 98 percentiel OU/m3 | 98 percentiel OU/m3  |  |
| Zeer goed       | < 5%             | < 1,5               | < 3,1                |  |
| Goed            | 5-10%            | 1,5-3,8             | 3,1-7,4              |  |
| Redelijk goed   | 10-15%           | 3,8-6,6             | 7,4-13,1             |  |
| Matig           | 15-20%           | 6,6-10              | 13,1-20              |  |
| Tamelijk slecht | 20-25%           | 10-14,2             | 20-28,3              |  |
| Slecht          | 25-30%           | 14,2-19,2           | 28,3-38,5            |  |
| Zeer slecht     | 30-35%           | 19,2-25,3           | 38,5-50,7            |  |
| Extreem slecht  | 35-40%           | 25,3-32,8           | > 50,7               |  |

Tabel 5. Beoordeling milieukwaliteit

Concluderend kan derhalve het volgende gesteld worden. In het kader van een goede ruimtelijke ordening moet aangetoond worden dat er bij een ruimtelijk plan sprake is van een aanvaardbaar woon- en leefklimaat. Om te kunnen oordelen wat de invloed van een ruimtelijk plan op het woon- en leefklimaat is, moet met betrekking tot geur zowel de voorgrondbelasting als de achtergrondbelasting in beeld worden gebracht. In geval van voorgrondbelasting geur vindt toetsing plaats aan de wettelijke norm van 3 OU/m3 voor binnen de bebouwde kom. De norm voor binnen de bebouwde kom valt in de milieukwaliteitsklasse "goed" (1,5 tot 3,8 OU/m3 ). Op grond hiervan wordt afgeleid dat binnen de bebouwde kom een milieukwaliteit "goed" aanvaardbaar is. Als deze wettelijke normen worden doorgetrokken naar de achtergrondbelasting kan gesteld worden dat binnen de bebouwde kom bij een norm gelegen in de klasse 3,1 – 7,4 OU/m3 (welke correspondeert met de milieukwaliteitsklasse "goed") gesproken kan worden van een aanvaardbaar woon- en leefklimaat.

De hoogste achtergrondbelasting bedraagt 1,9 OU/m3 . Op basis van bovenstaande motivatie is dan sprake van een milieukwaliteitsklasse "zeer goed", waardoor gesteld kan worden dat de betreffende veehouderijen geen nadelige effecten hebben op het woon- en leefklimaat ter plaatse van het plangebied voor wat betreft achtergrondbelasting.

### **5.2.6 Bedrijven en milieuzoneringen**

Milieuzonering is het aanbrengen van een noodzakelijke ruimtelijke scheiding tussen milieubelastende en milieugevoelige functies ter bescherming of vergroting van de kwaliteit van de leefomgeving. Als hulpmiddel voor de inpassing van bedrijvigheid in haar fysieke omgeving of van gevoelige functies nabij bedrijven, heeft de Vereniging van Nederlandse Gemeenten (VNG), in samenwerking met de Ministeries van Volkshuisvesting, Ruimtelijke Ordening en Milieubeheer en Economische zaken, in 2009 een indicatieve bedrijvenlijst opgesteld.

Om een milieuzonering in een concrete situatie te kunnen uitwerken bevat de VNG publicatie bouwstenen. De drie belangrijkste bouwstenen zijn:

- 1. De richtafstandenlijst;
- 2. Twee omgevingstypen;
- 3. Een lijst van toelaatbare activiteiten in gemengd gebied met het oog op functiemenging.

De belangrijkste bouwstenen voor milieuzonering zijn de twee richtafstandenlijsten die zijn opgenomen in bijlage 1 van de VNG publicatie. Dit zijn afstanden ten opzichte van een rustige woonwijk (of een vergelijkbaar omgevingstype). In de bijlagen wordt onderscheid gemaakt naar richtafstanden voor de ruimtelijke relevante milieuaspecten geur, stof, geluid en gevaar. De grootste van deze vier richtafstanden is bepalend voor de indeling van een activiteit in een milieucategorie.

Om tot een optimale invulling van de ruimte te komen worden diverse omgevingstypen onderscheiden. Het achterliggende idee is dat de gevoeligheid van een gebied mede afhankelijk is van het omgevingstype. De gevoeligheid van een gebied kan daarom aanleiding zijn om af te wijken van de standaardafstanden in de bedrijvenlijst die uitgaan van de ligging in een rustige woonwijk. Afhankelijk van het type gebied kan een correctie worden toegepast op de afstanden die zijn genoemd in de standaardlijst en wel per hinderaspect (geluid, stof, stank en dergelijke) dat in de lijst is genoemd.

Het plangebied is te typeren met het omgevingstype 'rustige woonwijk'.

Met onderhavig bestemmingsplan wordt het oprichten van één nieuwe woning mogelijk gemaakt. De woonfunctie is een functie welke geen milieuhinder veroorzaakt voor de omgeving. Wel kan de woning milieuhinder ondervinden van functies gelegen in de omgeving.

In de directe omgeving bevinden zich de volgende milieubelastende functies:

- IROK kunstgalerij / lijstenmakerij op de locatie Meldersloseweg 6. Op basis van het geldende bestemmingsplan zijn op deze locatie bedrijven toegestaan van milieucategorieën 1 en 2. Afstand tot het plangebied bedraagt 260 meter;
- Bedrijventerrein 'Hoogveld', waar bedrijven uit milieucategorie 1 tot en met 4.2 zijn toegestaan. Afstand tot het plangebied 370 meter;
- Bedrijventerrein 'Melderslosche Weiden', waar bedrijven uit milieucategorie 2 tot en met 3.2 zijn toegestaan. Afstand tot het plangebied 320 meter;
- Een bedrijfslocatie waar bedrijven uit categorie 1 en 2 zijn toegestaan op de locatie Van Douverenstraat 6, afstand tot het plangebied 470 meter.

### *Bedrijventerrein Hoogveld*

Ten zuidwesten van het plangebied is het bedrijventerrein 'Hoogveld' gelegen. Het bedrijventerrein heeft een omvang van circa 60 ha waarvan circa 47 ha is uitgegeven als bedrijfsperceel. Het bedrijventerrein Hoogveld is een gemengd bedrijventerrein dat geschikt is als bovenregionale vestigingslocatie voor toeleverende en verwerkende bedrijven ten behoeve van de agrarische sector. Daarnaast richt het bedrijventerrein zich op lokaal en regionaal verzorgende bedrijvigheid en maakindustrie.

Binnen het bedrijventerrein zijn bedrijven in de milieucategorieën 1, 2, 3.1, 3.2, 4.1 en 4.2 toegestaan. Daarnaast is het mogelijk om met afwijking bedrijven van een hogere danwel lagere categorie toe te staan. In de omgeving van het plangebied zijn bedrijven uit milieucategorie 2, 3.1 en 4.1 toegestaan.

Voor bedrijven uit milieucategorie 4.1 geldt een richtafstand van 200 meter. De afstand tot het plangebied bedraagt ten minste 370 meter. De nieuwe woning is op voldoende afstand van de bedrijven op het bedrijventerrein gelegen, het bedrijventerrein heeft geen consequenties voor het woon- en leefklimaat in de woning.

#### *Bedrijventerrein Melderslosche Weiden*

Ten zuidoosten van het plangebied is het bedrijventerrein 'Melderslosche Weiden' gelegen. Het oppervlak van het bedrijventerrein bedraagt circa 22 ha waarvan circa 18 ha is uitgegeven als bedrijfsperceel. In eerste instantie zijn de bedrijven met name geconcentreerd aan de zijde van de A73 en de Meldersloseweg. Een deel van het bedrijventerrein is nog niet bedrijfsmatig in gebruik genomen. Het bedrijventerrein Melderslosche Weiden is geschikt voor agro technische bedrijven.

Binnen het bedrijventerrein zijn bedrijven in de milieucategorieën 2 tot en met 3.2 toegestaan. Bedrijven uit categorie 4 zijn op basis van de geldende bestemmingsplannen via een afwijkingsprocedure toegestaan. Bedrijven uit categorie 5 zijn niet toegestaan.

Momenteel zijn bedrijven tot en met milieucategorie 3.2 toegestaan. Voor milieucategorie 3.2 dient een afstand van 100 meter te worden gewaarborgd. Het bedrijventerrein ligt op een afstand van 320 meter, gemeten vanaf de dichtstbijzijnde hoek van het bedrijventerrein. Aan de minimale afstand wordt dan ook ruimschoots voldaan. Voor onderhavig initiatief heeft het bedrijventerrein geen negatieve effecten met betrekking op het woon- en leefklimaat.

### *Overige functies*

De milieuruimte van de andere milieubelastende functies in de omgeving is geïnventariseerd aan de hand van de toegestane milieucategorie en de grootste bijbehorende richtafstand voor geur, stof, geluid en gevaar (tabel 5).

| Bedrijf                      | Adres                | Aan te houden afstanden | Afstand tot plangebied |  |
|------------------------------|----------------------|-------------------------|------------------------|--|
| Bedrijf uit categorie 1 en 2 | Meldersloseweg 6     | 30 meter                | 260 meter              |  |
| Bedrijf uit categorie 1 en 2 | Van Douverenstraat 6 | 30 meter                | 470 meter              |  |

#### Tabel 6. Bedrijven in de omgeving van het plangebied

Aan alle richtafstanden wordt ruimschoots voldaan. Omliggende bedrijvigheid heeft zodoende geen negatieve consequenties op het woon- en leefklimaat in de op te richten woning.

## **5.2.7 Externe veiligheid**

Bij ruimtelijke ontwikkelingen moet rekening gehouden te worden met het aspect externe veiligheid. Het beleid voor externe veiligheid is gericht op het beperken en beheersen van risico's voor de omgeving vanwege handelingen met gevaarlijke stoffen. De handelingen kunnen zowel betrekking hebben op het gebruik, de opslag en de productie, als op het transport van gevaarlijke stoffen.

Omdat de gevolgen van een ongeluk met gevaarlijke stoffen groot kunnen zijn, zijn de aanvaardbare risico's vastgelegd in diverse besluiten. De belangrijkste zijn:

- Besluit externe veiligheid inrichtingen (Bevi);
- Besluit externe veiligheid buisleidingen (Bevb);
- Besluit externe veiligheid transportroutes (Bevt).

Binnen de beleidskaders voor deze drie typen risicobronnen staan altijd twee kernbegrippen centraal: het plaatsgebonden risico en het groepsrisico. Hoewel beide begrippen onderlinge samenhang vertonen zijn er belangrijke verschillen. Hieronder worden beide begrippen verder uitgewerkt.

### *Plaatsgebonden risico (PR)*

Het plaatsgebonden risico geeft de kans, op een bepaalde plaats, om te overlijden ten gevolge van een ongeval bij een risicovolle activiteit. Het PR kan op de kaart van het gebied worden weergegeven met zogeheten risicocontouren: lijnen die punten verbinden met eenzelfde PR. Binnen de 10-6 contour (welke als wettelijke harde norm fungeert) mogen geen kwetsbare objecten geprojecteerd worden. Voor beperkt kwetsbare objecten geldt de 10-6 contour niet als grenswaarde, maar als een richtwaarde.

### *Groepsrisico (GR)*

Het groepsrisico is een maat voor de kans dat bij een ongeval een groep slachtoffers valt met een bepaalde omvang (10 personen of meer). Het GR is daarmee een maat voor de maatschappelijke ontwrichting. Het GR wordt bepaald binnen het invloedsgebied van een risicovolle activiteit. Voor het groepsrisico geldt een verantwoordingsplicht. Dit houdt in dat iedere wijziging met betrekking tot planologische keuzes moet worden onderbouwd én verwantwoord door het bevoegd gezag.

#### *Verantwoordingsplicht groepsrisico*

Met het invullen van de verantwoordingsplicht wordt antwoord gegeven op de vraag in hoeverre externe veiligheidsrisico's in het plangebied worden geaccepteerd en welke maatregelen getroffen zijn om het risico zoveel mogelijk te beperken. Het invullen van de verantwoordingsplicht is een taak van het bevoegd gezag (veelal bij de gemeente). Door de verantwoordingsplicht worden gemeenten gedwongen het externe veiligheidsaspect mee te laten wegen bij het maken van ruimtelijke keuzes. Deze verantwoording is kwalitatief en bevat verschillende onderdelen die aan bod kunnen of moeten komen. Ook bestaat er een adviesplicht voor de regionale brandweer. In de Handreiking verantwoordingsplicht groepsrisico zijn de onderdelen van de verantwoording nader uitgewerkt en toegelicht.

| Wanneer groepsrisicoverantwoording?                                       |  |  |  |
|---------------------------------------------------------------------------|--|--|--|
| Altijd wanneer binnen invloedsgebied een ruimtelijk besluit wordt genomen |  |  |  |
| Altijd wanneer binnen invloedsgebied een ruimtelijk besluit wordt genomen |  |  |  |
| Wanneer sprake is van toename van het groepsrisico of overschrijding van  |  |  |  |
| de oriëntatiewaaarde                                                      |  |  |  |
|                                                                           |  |  |  |

#### Tabel 7. Wanneer verantwoorden?

Indien de verantwoordingsplicht niet juist is uitgewerkt terwijl dit wel verplicht is, kan dit tot vernietiging van het ruimtelijk besluit door de Raad van State leiden. Door het uitwerken van de verantwoordingsplicht neemt het bevoegd gezag de verantwoordelijkheid voor het 'restrisico' dat overblijft nadat de benodigde veiligheid verhogende maatregelen genomen zijn.

### *Inventarisatie risicobronnen*

Op basis van de risicokaart van de provincie Limburg ligt het plangebied in de nabijheid van de snelweg A73 en de provinciale weg N556, waarover vervoer van gevaarlijke stoffen kan plaats vinden. Verder wordt geen melding gemaakt van risicovolle inrichtingen of activiteiten in de nabijheid van het plangebied.

Afbeelding 12. Uitsnede risicokaart Nederland (plangebied rood omcirkeld)

Risicovol transport vindt plaats over de A73, die op circa 54 meter ten oosten van het plangebied is gelegen. De plaatsgebonden risicocontour van deze weg bedraagt 1 meter en het groepsrisico is kleiner dan 0,1 maal de oriëntatiewaarde. Voor de A73 is tevens sprake van een plasbrandaandachtsgebied van 30 meter. Het plangebied ligt buiten de contouren van de A73. De A73 heeft een invloedsgebied van >4.000 meter, hiermee is het plangebied binnen het invloedsgebied van deze weg gelegen.

De Meldersloseweg (N556) is gelegen op circa 203 meter ten zuiden van het plangebied. Over deze weg vindt vervoer van gevaarlijke stoffen plaats. De plaatsgebonden risicocontour van deze weg bedraagt 0 meter en het groepsrisico is kleiner dan 0,1 maal de oriëntatiewaarde. Het invloedsgebied van de N556 bedraagt 880 meter, het plangebied is wel binnen het invloedsgebied gelegen.

Het plangebied is gelegen in het invloedsgebied van beide wegen. Op basis van artikel 7 en 8 van het Bevt, dient in verband met de ligging binnen het invloedgebied van de A73 en de N556 een verantwoording van het groepsrisico plaats te vinden. Op basis van artikel 8, lid 2, onderdeel a en b van het Bevt kan worden volstaan met een beperkte verantwoording van het groepsrisico. Bij een dergelijke verantwoording dient op basis van artikel 7 en 8 van het Bevt aandacht besteed te worden aan de volgende items:

- 1. De mogelijkheden ter voorbereiding van bestrijding en beperking van de omvang van een ramp of zwaar ongeval.
	- Voor wat betreft de wegen bestaan er met name risico's in verband met ongelukken:
		- o met brandbare vloeistoffen;
		- o met brandbaar gas (BLEVE6 );
		- o met giftige gassen en vloeistoffen (toxisch scenario).
	- De kans op overlijden ten gevolge van een incident met gevaarlijke stoffen binnen het plangebied is zeer klein. Er bestaan geen feitelijke mogelijkheden om middels dit bestemmingsplan de mogelijkheden tot voorbereiding van bestrijding en beperking van de omvang van een ramp direct te beïnvloeden.
	- De bestrijding vindt voor zover mogelijk plaats bij de risicobron. Hierbij dient te worden opgemerkt dat het plangebied bij eventuele calamiteiten over het algemeen goed bereikbaar is voor de hulpdiensten
- 2. De mogelijkheden van personen binnen het invloedsgebied om zichzelf in veiligheid te brengen (zelfredzaamheid):
	- Bij het beschrijven van de mogelijkheden tot zelfredzaamheid is het van belang om in te gaan op de verschillende soorten calamiteiten, zijnde calamiteiten:
		- o met brandbare vloeistoffen;
		- o met brandbaar gas (BLEVE);
		- o met giftige gassen en vloeistoffen (toxisch scenario).
	- Indien bij een calamiteit met brandbare vloeistoffen personen betrokken zijn, dienen zij zich in veiligheid te brengen door zich van de bron af te wenden. Hierbij dient de hulpverlening de risicocommunicatie in te zetten ter bevordering van het juiste zelfreddende gedrag.
	- De mogelijkheden tot zelfredzaamheid bij een BLEVE bestaan met name uit vluchten en in tweede instantie uit schuilen in combinatie met het sluiten van ramen en deuren. Voor het vluchten geldt dat dit bij voorkeur tot buiten het directe invloedsgebied dient plaats te vinden. Het plangebied is goed ontsloten en er zijn vluchtroutes in meerdere richtingen aanwezig.
	- Voor blootstelling aan een toxische gaswolk (het bepalende scenario), biedt "schuilen" in combinatie met het sluiten van ramen en deuren de eerste wijze van zelfredzaamheid. Schuilen vindt plaats binnen bouwwerken. De mate waarin deze bouwwerken afsluitbaar zijn tegen de indringing van toxisch gas en de tijdsduur dat deze bouwwerken worden blootgesteld zijn hierbij parameters. Bij nieuwe bouwwerken is sprake van een steeds betere isolatie, welke zorgt voor een goede bescherming tegen het binnendringen van het toxische gas. Nieuwe gebouwen die voorzien zijn van een luchtbehandelingsinstallatie, waardoor het toxisch gas naar binnen kan worden gezogen dienen voorzien te zijn van mogelijkheden om dit systeem met één druk op de knop uit te schakelen.
	- Vluchten is een andere wijze van zelfredzaamheid bij een toxische gaswolk. Het plangebied is goed ontsloten en er zijn vluchtroutes in meerdere richtingen aanwezig.
	- Van belang is verder dat bewoners tijdig gewaarschuwd worden. Dit gebeurt door het in werking stellen van het WAS (Waarschuwingen AlarmeringSysteem) als onderdeel van de algemene Rampenbestrijding en via NL-alert. Verder informeert de veiligheidsregio c.q. gemeente haar inwoners over de handelingsstrategie bij calamiteiten.

Geconcludeerd kan worden dat het aspect externe veiligheid geen belemmering vormt in het kader van onderhavig bestemmingsplan.

## <span id="page-35-0"></span>**5.3 Waterparagraaf**

In deze paragraaf wordt beschreven op welke wijze het waterhuishoudkundig systeem in het plangebied opgebouwd is en hoe rekening is gehouden met de (ruimtelijk) relevante aspecten van (duurzaam) waterbeheer. Een beknopte beschrijving van de kenmerken van het watersysteem kan het benodigde inzicht geven in het functioneren van dit systeem.

Het plangebied ligt binnen het beheergebied van het Waterschap Limburg. In het kader van het beleid van zowel de gemeente Horst aan de Maas als het waterschap dient binnen het plangebied een duurzaam waterhuishoudkundig systeem gerealiseerd te worden.

#### **5.3.1 Beleidskader**

Relevante beleidstukken op het gebied van water zijn het Waterbeheerplan 2016-2021 van het waterschap, het Provinciaal Omgevingsplan Limburg 2014 (POL2014), het Nationaal Waterplan, WB21, Nationaal Bestuursakkoord Water en de Europese Kaderrichtlijn Water. Belangrijkste gezamenlijke punt uit deze beleidsstukken is dat water een belangrijk sturend element is in de ruimtelijke ordening. Water legt een ruimteclaim op het landschap waaraan voldaan moet worden.

De bekende drietrapsstrategieën zijn leidend:

- Vasthouden-bergen-afvoeren (waterkwantiteit);
- Voorkomen-scheiden-zuiveren (waterkwaliteit).

Tevens wordt thans gewerkt met de trits, hergebruik-bergen-infiltreren-afvoeren.

Daarnaast is de Beleidsbrief regenwater en riolering nog relevant. Hierin staat hoe het best omgegaan kan worden met het hemelwater en het afkoppelen daarvan. Ook hier gelden de driestapsstrategieën.

Het waterbeleid in het POL2014 sluit aan op de Europese Kaderrichtlijn Water en het Nationaal Waterplan. Het provinciaal waterbeleid omvat de volgende strategische doelen:

- Herstel sponswerking: het voorkomen van wateroverlast en watertekort in het regionale watersysteem, anticiperend op veranderde klimatologische omstandigheden;
- Herstel van de natte natuur: het bereiken van ecologisch gezonde watersystemen en grondwaterafhankelijke natuur;
- Schoon water: het bereiken van een goede chemische kwaliteit voor water en sediment;
- Duurzame watervoorziening: het beschermen van water voor menselijke consumptie, zodanig dat voldoende water van de vereiste kwaliteit via eenvoudige zuiveringstechnieken beschikbaar is;
- Een veilige Maas: het streven naar een acceptabel risico voor overstromingen in het rivierbed van de Maas.

Conform de POL2014-kaart 'Regionaal water' liggen in het plangebied geen specifieke waterkundige waarden. Blijkens de kaart 'Ondergrond' maakt het plangebied en omgeving onderdeel uit van een boringsvrije zone. Diepe boringen kunnen de natuurlijke geologische bescherming aantasten. In deze zones worden alleen (nieuwe) diepe onttrekkingen voor menselijke consumptie via vergunningverlening toegestaan. Met de ontwikkeling van het plangebied zijn dergelijke diepe onttrekkingen niet aan de orde. Aan het plangebied is de gebiedsaanduiding 'Milieuzone – grondwaterbeschermingsgebied Venloschol' toegekend om diepe boringen zonder vergunning te voorkomen.

#### *Bodemgesteldheid en grondwater*

Op de Bodemkaart van Nederland worden de gronden van het plangebied aangeduid als hoge zwarte enkeerdgronden, bestaande uit lemig fijn zand.

Conform de algemene gegevens van het Waterschap Limburg blijkt de omgeving van het plangebied een matige bodemdoorlatendheid te hebben van 0,45-0,75 m/dag.

Op basis van de kaarten behorende bij het Nieuw Limburgs Peil (NLP) blijkt dat de gemiddelde hoogste grondwaterstand 160-180 cm-mv is gelegen.

Afbeelding 13. Uitsnede kaart GHG

#### *Oppervlaktewater*

Op de leggerkaarten van Waterschap Limburg is te zien dat binnen het plangebied geen oppervlaktewater ligt. Ten oosten van het plangebied, aan de overzijde van de A73, stromen de Groote Molenbeek en Het Vondere. De Groote Molenbeek betreft een primaire watergang van het waterschap en Het Vondere een secundaire. De Keur van het waterschap is op beide van toepassing. Het oprichten van één nieuwe woning heeft geen nadelige consequenties voor de waterkundige waarden ter plaatse van de Groote Molenbeek en Het Vondere, de afstand van het plangebied tot de watergangen is daarvoor te groot.

#### *Afvalwater / riolering*

Het vuilwater van de nieuwe woning wordt geloosd op de aanwezige riolering. Het stelsel is voldoende van omvang om van slechts één woning en de daarmee gepaard gaande geringe toename aan afvalwater te kunnen verwerken.

#### *Grondwaterbescherming*

Het plangebied is niet gelegen in een grondwaterbeschermingsgebied, zoals vastgelegd in de Omgevingsverordening Limburg 2014.

#### *Water in relatie tot ontwikkeling*

Door het toekennen van de planologische mogelijkheid om de grond te verharden (in de vorm van een woning, bijgebouwen en erfverhardingen) neemt het verhard oppervlak in relatie tot de huidige situatie toe. Iedere toename van verhard oppervlak dient zoveel mogelijk 'hydrologisch neutraal' te geschieden.

Het hemelwater wordt conform het beleid afgekoppeld van het rioleringsstelsel. Het is nog niet exact bekend hoe deze afkoppeling exact plaatsvindt. Dit kan door middel van een open dan wel een gesloten infiltratievoorzieningen worden gerealiseerd in de vorm van een vijver, verlaging in het erf (wadi) of bijvoorbeeld door een grindkoffer of -krat. Er van uitgaande dat het verhard oppervlak maximaal 120 m2 zal bedragen (de woning, zijnde een kleine huisvesting) zal de capaciteit van de infiltratievoorziening 120 * 0,100 (norm van 100 mm) = 12 m3 dienen te bedragen. Bij de aanvraag omgevingsvergunning voor de realisatie van de woning dient de initiatiefnemer aan te tonen dat zij voldoen aan deze voorwaarden.

Ten aanzien van de waterkwaliteit zijn er een aantal andere aspecten om in acht te nemen:

- Het af te koppelen dakoppervlak mag niet worden vervaardigd van uitlogende bouwmaterialen.
- Af te koppelen verhardingen (wegen, parkeervoorzieningen en stoepen) kunnen verontreinigingen bevatten. Door tussenkomst van olie- / slibafscheidende kolken, of een voldoende brede bermpassage dient de kwaliteit van het afgevoerde hemelwater te worden gewaarborgd.

## <span id="page-37-0"></span>**5.4 Kabels en leidingen**

Grotere kabels en leidingen krijgen in een bestemmingsplan veelal een planologische beschermingszone door middel van een dubbelbestemming. Hiermee wordt de bedrijfszekerheid en de veiligheid van de betreffende leiding gewaarborgd.

Op basis van het vigerende bestemmingsplan is er sprake van een dergelijke dubbelbestemming in of in de nabijheid van het plangebied.

Blijkens kaarten van Gasunie, TenneT en Waterschapsbedrijf Limburg bevinden er zich in of in de nabijheid van het plangebied geen belangrijke (ondergrondse) leidingen.

## <span id="page-37-1"></span>**5.5 Natuur**

De Europese natuurwetgeving is in Nederland, op het gebied van soort- en gebiedsbescherming, uitgewerkt in de Wet natuurbescherming (Wn). Deze wet heeft tot doel alle in Nederland in het wild voorkomende plantenen diersoorten en natuurgebieden (Natura2000-gebieden) te beschermen en in stand te houden.

### **5.5.1 Flora en fauna**

In de huidige situatie betreft het plangebied de tuin behorende bij de woning Broekweg 20. In de huidige situatie betreft het een grasveld dat regelmatig wordt gemaaid. Gezien de huidige situatie van het plangebied als grasveld in combinatie met de ligging in de bebouwde kom, ver verwijderd van natuurgebieden, worden bijzondere dier- en / of plantensoorten ter plaatse niet verwacht.

Het terrein vormt hoogstens een incidenteel verblijfsgebied voor grondgebonden zoogdieren zoals egel, mol en konijn. Tevens kunnen er algemene amfibieënsoorten incidenteel verblijven zoals bruine kikker en gewone pad. Dit betreffen zogenaamde A-soorten in de Wn, waarvoor in Limburg een vrijstelling geldt in geval van een ruimtelijke ontwikkeling of beheer en onderhoud.

Dit houdt in dat deze soorten verstoord mogen worden, zonder dat daar vooraf een ontheffing voor is verkregen. Wel geldt altijd de Zorgplicht (artikel 1.11 Wn): deze houdt in dat nadelige gevolgen voor dieren en planten altijd zoveel mogelijk moeten worden voorkomen. Om aan de algemene zorgplicht te voldoen, moeten dieren die tijdens de daadwerkelijke bouw worden aangetroffen, zo snel mogelijk naar een aangrenzende locatie buiten het plangebied moeten worden verplaatst.

Verstoring en vernietiging van vogelnesten is te vermijden, door het verwijderen van opgaande vegetatie en het kappen van bomen buiten de periode 15 maart – 15 juli (het broedseizoen van de meeste vogels) uit te voeren.

### **5.5.2 Natura2000**

Het dichtstbijzijnde Natura 2000-gebied, Maasduinen, ligt op 7,4 kilometer afstand van het plangebied.

In de Wnb is voorgeschreven dat voor alle activiteiten die mogelijk een negatief effect hebben op Natura2000 gebieden een Wnb-vergunning vereist is. Over een afstand van 7,4 km of meer zijn negatieve effecten vanuit het plangebied op de Natura2000-gebieden uit te sluiten, behoudens wat betreft verzuring en/of vermesting. Verzuring en vermesting zijn een van de mogelijk negatieve effecten van een initiatief op een Natura2000 gebied en kan een groot bereik hebben daar stikstof (in de vorm van NOx of NH3), welke verzuring en vermesting veroorzaakt, door de atmosfeer kan neerslaan in een Natura2000-gebied.

Voor ieder habitattype binnen een Natura2000-gebied dat gevoelig is voor verzuring en/of vermesting is een kritische depositiewaarde (KDW) vastgesteld. De KDW geeft de grens aan waarboven het risico bestaat dat de kwaliteit van het habitat significant wordt aangetast door de verzurende en/of vermestende invloed van atmosferische stikstofdepositie. Door middel van het rekeninstrument AERIUS Calculator wordt de stikstofdepositie op Natura2000-gebieden als gevolg een initiatief berekend.

Als gevolg van onderhavig initiatief kan de emissie van stikstof vanuit het plangebied toenemen vanwege het gebruik van de woning en de toename van verkeer van en naar de locatie.

Volgens AERIUS Calculator leidt het gebruik van een vrijstaande levensloopbestendige woning tot een emissie van 3,0 kg/jaar NOx.

Voor het bepalen van de verkeersgeneratie is gebruik gemaakt van de CROW-publicatie 317 'Kencijfers parkeren en verkeersgeneratie'. Voor het bepalen van het gebiedstype is gebruik gemaakt van de 'Nota Parkeernormen 2019' van gemeente Horst aan de Maas. Er is uitgegaan van de volgende gegevens:

- Functie: vrijstaande koopwoning
- Gebiedstype: rest bebouwde kom, weinig stedelijk

Op basis van de kencijfers genereert een dergelijke woning per etmaal minimaal 7,8 en maximaal 8,6 verkeersbewegingen. Uitgaande van een worst-case benadering genereert het initiatief dagelijks 8,6 verkeersbewegingen, veroorzaakt door 4,3 voertuigen (elk arriverend voertuig vertrekt weer en genereert dus per saldo 2 verkeersbewegingen). Vanwege het karakter van het initiatief wordt verondersteld dat de voertuigen van en naar de locatie lichte voertuigen betreffen (personenauto's). Uit de ingevoerde gegevens blijkt dat door de toename van het verkeer de emissie NOx met 0,1 kg/jaar toeneemt vanuit de locatie.

Afbeelding 14. Uitsnede berekening AERIUS Calculator

De stikstofemissie neemt door het initiatief toe met 3,1 kg NOx per jaar. Dit leidt op basis van AERIUS Calculator niet tot een toename van stikstofdepositie ter plaatse van de Natura2000-gebieden. Het initiatief leidt derhalve niet tot extra verzuring of vermesting in Natura2000-gebieden (zie bijlage 2: AERIUS-berekening gebruiksfase).

Ook tijdens de bouw is sprake van (tijdelijke) stikstofemissie, veroorzaakt door verkeer van en naar de bouwlocatie (vrachtwagens die bouwmaterialen komen leveren, vervoer bouwvakkers, etc.) en het gebruik van mobiele werktuigen op de bouwlocatie (kraan, betonpomp, etc.).

Voor het bepalen van de verkeersgeneratie is gebruik gemaakt van algemene gegevens voor de bouw van een woning. Dit betreffen de volgende gegevens:

- Aanvoer beton voor fundering: 4 vrachtwagens (waarvan 1 betonpomp)
- Aanvoer stenen: 4 vrachtwagens
- Aanvoer beton voor begane grondvloer: 4 vrachtwagens (waarvan 1 betonpomp)
- Aanvoer breedplaatvloeren eerste verdieping: 1 vrachtwagen
- Aanvoer beton voor eerste verdiepingsvloer: 4 vrachtwagens (waarvan 1 betonpomp)
- Aanvoer dakplaten: 1 vrachtwagen
- Aanvoer dakpannen: 1 vrachtwagen
- Aanvoer divers klein materiaal (kozijnen, ramen, deuren, etc.): 4 vrachtwagens
- Afvoer afval en materiaal: 4 vrachtwagens

Uitgaande van een worst-case scenario doen op de meest drukke dag 4 vrachtwagens de bouwlocatie aan (op de dag dat beton wordt gestort).

Dagelijks zal personeel (bouwvakkers) de bouwlocatie bezoeken om bouwwerkzaamheden aldaar te verrichten. Het personeel komt over het algemeen gezamenlijk in 1 bestelbusje. Voor overige bezoekers is eveneens 1 bestelbusje aangehouden per dag.

Een worst-case scenario is ingevoerd in AERIUS Calculator, bestaande uit 4 zware voertuigen en 2 middelzware voertuigen per etmaal tijdens de bouwfase. Uit de ingevoerde gegevens blijkt dat door de toename van het bouwverkeer de emissie NOx met 0,8 kg/jaar toeneemt vanuit de locatie.

Voor het bepalen van de emissie afkomstig van mobiele werktuigen op de locatie tijdens de bouwfase is gebruik gemaakt van door de aannemer aangeleverde gegevens. Dit betreffen de volgende gegevens:

- Bouwrijp maken locatie: 1 graafmachine gedurende 40 uur (5 dagen)
- Storten beton voor fundering: 1 betonpomp gedurende 3 uur
- Storten beton voor betonvloer (twee maal): 1 betonpomp gedurende 4 uur
- Leggen breedplaatvloeren (twee maal): 1 kraan gedurende 8 uur
- Leggen dakisolatie: 1 kraan gedurende 4 uur

Op grond van deze uitgangspunten zijn de emissies van de mobiele werktuigen berekend. Voor het berekenen van deze door diesel aangedreven werktuigen wordt in Aerius Calculator gebruik gemaakt van het emissiemodel van TNO4 . In dit model wordt voor het berekenen van de emissies van stikstofoxiden (NOx) gebruik gemaakt van de volgende formule:

Emissie = Lastfactor * Vermogen * Emissiefactor * TAF-factor

Lastfactor = het gedeelte van het (gemiddelde) volle vermogen van dit machinetype dat gemiddeld gebruikt wordt [%];

Vermogen = het gemiddelde vermogen van dit machinetype [kW];

Emissiefactor = de gemiddelde emissiefactor behorend bij het bouwjaar [g/kWh];

TAF-factor = aanpassingsfactor op de gemiddelde emissiefactor in verband met de afwijking van de gemiddelde gebruikstoepassing van dit machinetype als gevolg van wisselende vermogensvraag [-].

Voor de werktuigen zijn de emissiefactoren NOx en bijbehorende TAF-factoren verkregen uit de genoemde rapportage. In tabel 7 zijn de berekende emissies van de mobiele werktuigen weergegeven.

| Nr.    | Werktuig      | Draaiuren<br>per jaar | Vermogen<br>[kW] | Emissiefactor<br>[g/kWh] | Lastfactor | TAF<br>factor | Emissie<br>[kg/jaar] |
|--------|---------------|-----------------------|------------------|--------------------------|------------|---------------|----------------------|
|        |               |                       |                  |                          |            |               |                      |
| 1      | Graafmachine  | 40                    | 100              | 3,3                      | 60         | 0,87          | 6,9                  |
| 2      | Betonpomp     | 7                     | 265              | 2,0                      | 50         | 1,0           | 1,9                  |
| 3      | Mobiele kraan | 12                    | 100              | 3,3                      | 50         | 1,1           | 2,2                  |
| Totaal |               |                       |                  |                          | 11         |               |                      |

Tabel 8. Emissie van de werktuigen

Uit de ingevoerde gegevens blijkt dat de emissie NOx met 11,8 kg/jaar (Emissie werktuigen (11 kg/jaar) + emissie bouwverkeer (0,8 kg/jaar)) toeneemt tijdens de bouw van de woning.

<sup>4</sup> Hulskotte, J. Verbeek, R., *Emissiemodel Mobiele Machines gebaseerd op machineverkopen in combinatie met brandstof afzet (TNO-034-UT-2009-01782_RPT-ML)*, TNO Bouw en Onderhoud, november 2009

Afbeelding 15. Uitsnede berekening AERIUS Calculator

Met de ingevoerde gegevens geeft AERIUS Calculator aan dat er geen rekenresultaten hoger zijn dan 0,00 mol/ha/j. Er is derhalve geen merkbaar c.q. negatief effect voor wat betreft stikstofdepositie ter plaatse van de Natura2000-gebieden door het initiatief tijdens de bouwfase (zie bijlage 3: AERIUS-berekening bouwfase).

## <span id="page-41-0"></span>**5.6 Archeologie en cultuurhistorie**

#### **5.6.1 Cultuurhistorie**

De provincie Limburg hecht veel waarde aan de cultuurhistorie van de provincie. De provincie wil dan ook dat er verstandig omgegaan wordt met cultuurhistorische bouwwerken en landschappen.

In het POL2014 is derhalve aangegeven dat gestreefd wordt naar het behouden, ontwikkelen en beheren van beschermde historische bouwwerken, hoofdlijnen van jonge en oude cultuurlandschappen en historische landschapselementen.

Het beleid ten aanzien van cultuurhistorie zoals dit in het POL2014 is weergegeven, is gestoeld op de Nota Belvédère. Het POL2014 schrijft dan ook voor een beschrijving in het bestemmingsplan mee te nemen, betreffende de omgang met de cultuurhistorische elementen in relatie tot de hiervoor geldende wettelijke bepalingen.

Volgens de provinciale kaart 'Cultuurhistorische Waardenkaart Limburg' liggen er binnen of in de nabijheid van het plangebied enkele panden uit het Monumenten Inventarisatie Project (MIP). Het betreft de woningen:

- Van Douverenstraat 61. Dit woonhuis is gebouwd in de traditionele bouwstijl en heeft een zadeldak.
- Broekweg 5. Dit woonhuis is eveneens gebouwd in de traditionele bouwstijl en heeft een mansardedak.

Daarnaast ligt ten zuiden van het plangebied een terrein van hoge archeologische waarde. Dit terrein betreft de oude dorpskern van Horst / Middelijk. Binnen deze contouren kunnen in de bodem resten van vroegmoderne en waarschijnlijk ook van Laat Middeleeuwse (vanaf circa 1300 AD) bewoning aangetroffen worden.

Het oprichten van een nieuwe woning aan de Broekweg heeft geen nadelige gevolgen op de (belevings-) waarde van deze panden. Het plangebied ligt niet binnen het terrein met de hoge archeologische waarde en heeft geen nadelige effecten hierop. Het aspect cultuurhistorie vormt geen belemmering voor onderhavig initiatief.

### **5.6.2 Archeologie**

Sinds 1 september 2007 is de Wet op de Archeologische Monumentenzorg in werking getreden. De Wet op de Archeologische Monumentenzorg is de Nederlandse uitwerking van het Verdrag van Malta (1992). De wet is een raamwet die regelt hoe Rijk, provincie en gemeente bij hun ruimtelijke plannen rekening moeten houden met het erfgoed in de bodem.

Om te kunnen voldoen aan het gestelde in de Wet op de Archeologische Monumentenzorg dienen de gemeenten te beschikken over archeologiebeleid en een archeologische beleidskaart. De gemeente Horst aan de Maas heeft voor haar grondgebied een Archeologische Maatregelenkaart ontwikkeld welke op 26 mei 2015 is vastgesteld. Conform deze kaart is het plangebied gelegen in een gebied met een hoge archeologische waarde.

Afbeelding 16. Uitsnede archeologische waardenkaart met plangebied rood omcirkeld

Op de Archeologische Maatregelenkaart is het plangebied gelegen in een zone met een hoge archeologische verwachting (oranje). Voor gebieden met een hoge archeologische is het uitgangspunt om het archeologisch erfgoed 'in situ' te bewaren.

In gebieden met een hoge archeologische verwachting dient archeologisch onderzoek plaats te vinden indien het terrein voor een oppervlakte van 500 m2 dieper dan 0,5 m verstoord wordt.

Doordat de woning betrekking heeft op een levensloopbestendige c.q. senioren woning is sprake van een kleine huisvesting. De woning zal dan ook een gebruiksoppervlakte beslaan van maximaal 120 m2 . De reeds aanwezige loods heeft een oppervlakte van 185 m2 . Met het opnemen van de maatvoeringsaanduiding 'oppervlakte 185 m2 ' kan de loods blijven staan en is het niet mogelijk om nieuwe bijgebouwen bij de woning op te richten. Gesteld kan worden dat met het initiatief de oppervlakte van 500 m2 en diepte van 0,5 m niet wordt overschreden. Een archeologisch onderzoek is dan niet benodigd. Om de archeologische verwachtingswaarde te waarborgen is de dubbelbestemming 'Waarde – Archeologie 3' opgenomen.

## <span id="page-43-0"></span>**5.7 Verkeer en parkeren**

Het toevoegen of wijzigen van een functie heeft in veel gevallen een effect op het aantal verkeersbewegingen. Het is daarom van belang om te kijken welke veranderingen er optreden en of dit effect heeft op het wegverkeer en het parkeren.

#### *Verkeer*

De nieuwe woning zal worden ontsloten via de Broekweg. Voor het bepalen van de verkeersgeneratie is gebruik gemaakt van de CROW-publicatie 317 'Kencijfers parkeren en verkeersgeneratie'. Gekeken is naar de functie 'vrijstaande koopwoning' en naar het gebiedstype 'rest bebouwde kom in een weinig stedelijk gebied'. De nieuwe woning zal 7,8 – 8,6 motorvoertuigen per etmaal genereren. Gezien het profiel van de weg zal deze de geringe toename van het aantal verkeersbewegingen door slechts één nieuwe woning goed kunnen verwerken.

### *Parkeren*

Conform de 'Nota Parkeernormen 2019' ligt het plangebied in de rest bebouwde kom van Horst. Ook staat in de nota: *'Volgens de oad wordt de totale gemeente Horst aan de Maas getypeerd als weinig stedelijk gebied (500-1000 adressen per km2 )'*. Voor het bepalen van de parkeerbehoefte is gekeken naar het type woning 'woonhuis'. Per woning dient in dit geval 2,0 parkeerplaatsen te worden aangelegd. Op het terrein is voldoende ruimte om te voorzien in de parkeerbehoefte. Het initiatief sluit dan ook aan bij de gemeentelijke parkeercijfers.

## <span id="page-43-1"></span>**5.8 Volksgezondheid**

Het RIVM doet onderzoeken naar de effecten van veehouderijen op de gezondheid van omwonenden, veehouders, de gezinnen van veehouders en mensen die op de veehouderij werken. Dieren kunnen ziekteverwekkers bij zich dragen waar mensen ziek van kunnen worden zoals Q-koorts of Salmonella. Daarnaast kunnen fijnstof en endotoxinen (celwandbestanddelen van bepaalde bacteriën) gezondheidsproblemen veroorzaken. Ook kan het voorkomen dat mensen hinder ondervinden van de stank die afkomstig is van de mest uit de veehouderijen.

In Noord-Brabant en Noord-Limburg wonen veel mensen in de buurt van een of meerdere veehouderijen. Sommige mensen vragen zich af of het ongezond is om in de buurt van een veehouderij te wonen. Daarom is een grootschalig onderzoek gedaan naar de gezondheid van omwonenden bij veehouderijen.

In 2016 zijn de resultaten gepubliceerd van het onderzoek Veehouderij en Gezondheid Omwonenden (VGO). In dit onderzoek is gekeken naar de gezondheidseffecten bij omwonenden van ziekteverwekkers en luchtverontreiniging afkomstig van veehouderijen. In 2017 is er een tweede rapport 'Veehouderij en gezondheid omwonenden – aanvullende studies' gepubliceerd. Daarin zijn nieuwe analyses gedaan om de eerdere resultaten nog eens extra bevestigd te krijgen.

#### *Endotoxine (pluimvee- en varkenshouderijen)*

Uit onderzoeken is aangetoond dat omwonenden rondom veehouderijen gezondheidsrisico's lopen door de blootstelling aan emissies uit veehouderijen. Endotoxine is voor luchtwegklachten een relevante component in de (fijn)stof emissie afkomstig van veehouderijen.

In de omgeving van het plangebied zijn veehouderijen gelegen op een afstand van minimaal 48 meter. Gesteld kan worden dat de afstand tussen het plangebied en de veehouderijen voldoende is om een goed woon- en leefklimaat te waarborgen op het gebied van volksgezondheid.

#### *Geitenhouderijen in de omgeving*

Uit het rapport Veehouderij en Gezondheid Omwonenden (VGO) komt naar voren dat omwonenden van intensieve veehouderijen gezondheidsrisico's lopen. Zo lopen omwonenden van voornamelijk pluimveehouderijen en geitenhouderijen meer risico op het krijgen van longontstekingen. Naar aanleiding van het rapport VGO adviseert de GGD aan gemeenten geen nieuwe gevoelige objecten planologisch mogelijk te maken binnen een afstand van 2 kilometer tot een geitenhouderij. Uit het VGO-2 onderzoek is gebleken dat binnen een straal van 2 km rondom geitenhouderijen een verhoogd aantal gevallen longontsteking voordoet.

Binnen een afstand van 2 km van het plangebied is geen sprake van de aanwezigheid van geitenhouderijen. Er is derhalve geen sprake van een verhoogd volksgezondheidsrisico.

## <span id="page-44-0"></span>**5.9 Spuitzones**

In een ruimtelijk plan dient te worden beoordeeld of sprake is van een goede ruimtelijke ordening. Daarbij dient ook rekening gehouden te worden met spuitzones ten behoeve van het gebruik van bestrijdingsmiddelen.

Hoewel er voor het gebruik en de introductie van bestrijdingsmiddelen diverse wetten, besluiten en regels van toepassing zijn, zijn er geen wettelijke bepalingen inzake de minimaal aan te houden afstanden tussen gronden waarop bomen en andere gewassen in de open lucht worden gekweekt en nabijgelegen gevoelige functies, waaronder woningen. In de praktijk is een vuistregel ontstaan die aangeeft dat er ten minste een afstand van 50 meter tussen een boomkwekerij en een gevoelig object in acht moet worden genomen. Bij deze afstand wordt er enerzijds van uitgegaan dat de bedrijfsvoering van de kweker niet wordt belemmerd, en anderzijds dat er geen nadelige effecten optreden voor een goed woon- en leefklimaat. Deze afstand is echter indicatief. Dat wil zeggen dat er gemotiveerd van kan worden afgeweken.

Binnen een cirkel van 50 m, gemeten vanuit de grens van het plangebied, bevinden zich geen boomkwekerijen.

# <span id="page-45-0"></span>**6. UITVOERBAARHEID**

## <span id="page-45-1"></span>**6.1Economische uitvoerbaarheid**

De realisatie van de nieuwe levensloopbestendige woning geschiedt volledig voor rekening van de initiatiefnemers. De gemeentelijke financiën zijn hierbij niet in het geding.

Kostenverhaal zal geregeld worden in een tussen de gemeente Horst aan de Maas en de initiatiefnemers af te sluiten anterieure overeenkomst, waarin naast verhaal van de ambtelijke kosten ook de afdracht reserve bovenwijkse voorzieningen worden meegenomen. Na ondertekening van de anterieure overeenkomst door beide partijen is het gemeentelijk kostenverhaal afdoende verzekerd. Hierdoor is dit plan economisch uitvoerbaar.

Tenslotte wordt in deze overeenkomst ook een planschadeverhaalsbeding zoals bedoeld in art. 6.4a Wro opgenomen. Hiermee wordt gewaarborgd dat eventueel te vergoeden planschade niet voor rekening van de gemeente Horst aan de Maas komt maar voor rekening van de initiatiefnemers.

## <span id="page-45-2"></span>**6.2 Handhaving**

Sinds 1 april 2005 werkt de gemeente Horst aan de Maas samen met de gemeente Venray als het gaat om handhaving. Onder deze samenwerking valt niet alleen de uitvoering, maar ook alle juridische, administratieve en beleidsmatige ondersteuning. In 2012 is het eerste integraal handhavingsbeleid in werking getreden. Inmiddels is het Beleidsplan VTH Horst aan de Maas 2017-2020 in werking getreden.

De gemeenten Horst aan de Maas en Venray voeren hun handhavingstaken uit op basis van de volgende visie: de gemeenten Horst aan de Maas en Venray stellen een gezonde, veilige, leefbare en groene leefomgeving centraal. Handhaving is één van de middelen om de kwaliteit van wonen, leven en werken te behouden en te versterken. Het bestuur streeft naar een gestructureerd en integraal handhavingsbeleid, waarbij preventief belang voorop staat. De betrokkenheid en het eigen verantwoordelijkheidsbesef van de burgers, bedrijven en instellingen moeten daarbij worden vergroot. Als de preventieve inzet (informatievoorziening) niet werkt en het geschonken vertrouwen wordt beschaamd, volgt daadwerkelijk handhavend optreden. Zo krijgt iedereen de aanpak die hij/zij verdient.

In dit integrale handhavingsbeleid is één van de speerpunten hoe in de economische situatie van de afgelopen jaren met minder middelen net zo veel of meer aan handhaving gedaan kan worden. In dit kader zijn de volgende uitgangspunten geformuleerd:

- 1. Appelleren aan de eigen verantwoordelijkheid;
- 2. Preventie gaat boven repressie;
- 3. Draagvlak creëren;
- 4. Servicegericht handelen, en
- 5. Alleen noodzakelijke en handhaafbare kaders stellen.
- 1. "Appelleren aan eigen verantwoordelijkheid" wil zeggen dat de verantwoordelijkheid bij de burgers, bedrijven en instellingen terecht komt, dit is ten slotte ook waar hij thuishoort. Dit vergt wel een bepaald vertrouwen van de gemeente over de burgers, bedrijven en instellingen binnen hun gemeente. Wordt dit vertrouwen geschaad dan treedt de gemeente consequent hard op. Er kan nu meer op risicogroepen of

zwakke schakels ingezet worden, de capaciteit van de handhaving is dus beter in te delen en kan efficiënter gebruikt worden.

- 2. ''Preventie gaat boven repressie'' wil zeggen dat meer aandacht besteed wordt aan het voorkomen van overtredingen dan het aanpakken van bestaande overtredingen. Hierdoor hoeven er niet zoveel tijdrovende en geldverslindende, bestuursrechtelijke procedures doorlopen te worden. Er wordt dus met zo min mogelijk inzet zoveel mogelijk resultaat behaald.
- 3. Verder is "draagvlak creëren" een van de uitgangspunten. Dit houdt in dat er duidelijk over handhaving wordt gecommuniceerd en dat er ook daadwerkelijk gedaan wordt wat er gezegd wordt. Belangrijk is ook om dingen die spelen bij burgers, ondernemers, instellingen, scholen en verenigingen mee te nemen in het uitvoeringsprogramma en dat rechtsgelijkheid wordt nagestreefd.
- 4. Het vierde uitgangspunt is "servicegericht handelen". Dit houdt in dat de overheid zich dienstbaar opstelt. De gemeente denkt mee en speelt in op ongewenste situaties. Ook is de gemeente 24 uur per dag bereikbaar. Zo wordt een gevoel van veiligheid en een leefbare omgeving gecreëerd. Er is dus meer aandacht nodig voor de aanpak van overlastfeiten in de openbare ruimte.
- 5. Het laatste uitgangspunt is "alleen noodzakelijke en handhaafbare kaders stellen". Er worden dus alleen besluiten genomen en regels ingesteld die ook daadwerkelijk handhaafbaar zijn. Overbodige regels worden geschrapt om alles overzichtelijk te houden en er wordt zorg gedragen voor voldoende deskundige capaciteit, op deze manier kan gedogen geminimaliseerd worden.

Bij handhaving staat de nalevingsstrategie centraal. Hierin is opgenomen welke activiteiten worden ondernomen om te komen tot naleving van de regels. De nalevingsstrategie kan op zijn beurt worden onderverdeeld in de volgende strategieën:

- 1. Preventiestrategie;
- 2. Toezichtstrategie;
- 3. Sanctiestrategie, en
- 4. Gedoogstrategie.

Vaak wordt er gekozen voor een combinatie van deze strategieën om het resultaat te vergroten. Bij deze strategieën passen verschillende handhavingsinstrumenten.

Onder de preventieve handhavingsinstrumenten vallen onder andere deregulering, kritisch zijn op het formuleren van regels, handhaafbaarheid van de regels en communicatie en voorlichting. De regels moeten bekend zijn bij de doelgroep, er dient dus duidelijk gecommuniceerd te worden over handhavingsactiviteiten en de gemeentelijke prioriteiten.

Naast de preventieve handhavingsinstrumenten zijn er ook nog de repressieve handhavingsinstrumenten. Dit zijn onder andere het betalen van een dwangsom, bestuursdwang en intrekking van begunstigde beschikking. Bij een dwangsom wordt er een geldbedrag per overtreding of tijdseenheid dat de overtreding voortduurt betaald aan de gemeente. Bestuursdwang houdt in dat een overtreding op kosten van de overtreder ongedaan gemaakt wordt. Als laatste kan een begunstigde beschikking worden ingetrokken, op deze manier wordt een activiteit juridisch onmogelijk gemaakt. Het kan hierbij ook gaan om een gedeeltelijke ontheffing. Vaak volgt op het intrekken van een begunstigde beschikking nog het opleggen van een dwangsom of bestuursdwang. Naast bestuursrechtelijk aanpakken van overtreders kan het soms ook de voorkeur hebben om een overtreder strafrechtelijk aan te pakken. Op deze manier kunnen de vaak langdurende juridische procedures die gemoeid zijn met de bestuursrechtelijk aanpak ontlopen worden. Bij strafrechtelijke aanpak moet gedacht worden aan bestuurlijke strafbeschikking en een proces-verbaal. Wanneer er een privaatrechtelijke overeenkomst met de gemeente is aangegaan kan ook voor de privaatrechtelijke worden gekozen. Hierbij gaat, wanneer het mogelijk is, de bestuursrechtelijke aanpak wel voor. Ten slotte kan er voor een gedoogbeschikking gekozen worden. Dit gebeurt uitsluitend voor gevallen die veroorzaakt zijn door onvoorziene omstandigheden of overgangssituaties.

## <span id="page-47-0"></span>**6.3 Maatschappelijke uitvoerbaarheid**

De procedures voor vaststelling van een bestemmingsplan zijn door de wetgever geregeld. Aangegeven is dat tussen gemeente en verschillende instanties overleg over het plan moet worden gevoerd alvorens een ontwerpbestemmingsplan ter visie gelegd kan worden. Bovendien is het noodzakelijk dat belanghebbenden de gelegenheid hebben om hun visie omtrent het plan te kunnen geven. Pas daarna kan de wettelijke procedure met betrekking tot vaststelling van het bestemmingsplan van start gaan.

### **Vooroverleg**

Artikel 3.1.1 van het Besluit geeft aan dat het college van Burgemeester van Wethouders bij de voorbereiding van een bestemmingsplan, waar nodig, overleg dienen te plegen met betrokken instanties.

Om die reden is onderhavig bestemmingsplan voorgelegd aan het vooroverleg. Alleen van de provincie Limburg is een reactie ontvangen.

De provincie geeft per email aan op 16 november 2020: *'Het plan is beoordeeld op de adequate doorwerking van de provinciale belangen. De beoordeling van het plan geeft geen aanleiding tot het maken van opmerkingen. Indien u dit plan op deze wijze voortzet, zal er geen aanleiding zijn om in de verdere procedure van het plan een zienswijze in te dienen'*.

#### **Zienswijzen**

Het ontwerpbestemmingsplan heeft van 7 april 2021 tot en met 19 mei 2021 voor eenieder ter inzage gelegen. Er zijn tegen het ontwerpbestemmingsplan geen zienswijzen ingediend.

## <span id="page-47-1"></span>**6.4Procedure**

De Wet ruimtelijke ordening (Wro) is in werking getreden met ingang van 1 juli 2008. De wettelijke procedure start met het moment van ter inzage legging van het ontwerp bestemmingsplan.

De procedure ziet er als volgt uit:

- Vooroverleg met betrokken instanties;
- Openbare kennisgeving van het ontwerp bestemmingsplan;
- Terinzagelegging van het ontwerp en bijbehorende stukken gedurende 6 weken en toezending aan gedeputeerde staten en de betrokken rijksdiensten, waterschappen en gemeenten;
- Gedurende de termijn van terinzagelegging kunnen door eenieder schriftelijk of mondeling zienswijzen worden ingebracht;
- Vaststelling van het bestemmingsplan door de gemeenteraad binnen 12 weken;
- Algemene bekendmaking van het bestemmingsplan door terinzagelegging met voorafgaande kennisgeving en toezending aan gedeputeerde staten en betrokken rijksdiensten, waterschappen en gemeenten: binnen 2 weken dan wel, indien gedeputeerde staten of de inspecteur zienswijzen hebben ingebracht of het bestemmingsplan gewijzigd is vastgesteld, vanaf 6 weken na vaststelling;
- Mogelijkheid tot beroep bij de Afdeling bestuursrechtspraak van de Raad van State binnen 6 weken na bekendmaking voor belanghebbenden;
- Inwerkingtreding op de dag na afloop van de beroepstermijn, zijnde 6 weken na de bekendmaking, tenzij binnen deze termijn een verzoek om een voorlopige voorziening is ingediend bij de Voorzitter van de Afdeling bestuursrechtspraak van de Raad van State.

# <span id="page-48-0"></span>**7. JURIDISCHE TOELICHTING**

## <span id="page-48-1"></span>**7.1 Planstukken**

Het bestemmingsplan heeft als doel het planologisch-juridisch kader te geven voor de ontwikkeling van het beschreven plan. De nadere juridische invulling is gedetailleerd geregeld. Dit bestemmingsplan bestaat uit de volgende onderdelen:

- Toelichting
- Planregels
- Verbeelding

Met het opstellen van het onderhavige bestemmingsplan is aangesloten bij de in de Wet ruimtelijke ordening en het Besluit ruimtelijke ordening geformuleerde uitgangspunten.

- De plansystematiek voldoet aan de volgende RO-standaarden 2012:
- Standaard Vergelijkbare BestemmingsPlannen (SVBP) 2012;
- PraktijkRichtlijn BestemmingsPlannen (PRBP) 2012;
- Standaard Toegankelijkheid Ruimtelijke Instrumenten (STRI) 2012.

Ten behoeve van de uniformiteit van bestemmingsplannen binnen de gemeente Horst aan de Maas voldoet het bestemmingsplan qua systematiek aan het bestemmingsplan "Peelkernen" zoals dat voor de westelijk gelegen kernen in de gemeente Horst aan de Maas geldt.

## <span id="page-48-2"></span>**7.2 Toelichting op de verbeelding**

De verbeelding heeft een belangrijke rol bij het bepalen van de gebruiks- en bebouwingsmogelijkheden in het plangebied. Daartoe zijn op de verbeelding bestemmingsvlakken en aanduidingen opgenomen. Deze aanduidingen zijn in de vorm van een vlak weergegeven. Deze aanduiding is digitaal altijd aan te klikken en zal dan oplichten, waardoor duidelijk is wat de grens van het aanduidingsvlak is. Op www.ruimtelijkeplannen.nl is hiervoor 'het verrekijkertje' voor de opgesomde aanduiding aan te klikken. Het vlak zal dan rood oplichten.

Op de papieren kaart zijn functieaanduidingen en bouwaanduidingen begrensd door een 'haaientandlijn' en worden maatvoeringsaanduidingen weergegeven door een onderbroken lijn. Bij onduidelijkheid of een tegenstrijdigheid is de digitale weergave van doorslaggevende betekenis. Anders gezegd, de papieren kaart heeft hierin geen betekenis meer.

De uitgangspunten hebben geleid tot een bestemmingsplan waarin het plangebied nog steeds bestemd is als 'Wonen' en 'Tuin'. Binnen het plangebied is een bouwvlak toegekend. Het hoofdgebouw dient binnen het bouwvlak gerealiseerd te worden. Het is uitsluitend toegestaan binnen het bouwvlak één hoofdgebouw (zijnde de woning) te realiseren gezien de aanduiding 'maximum aantal wooneenheden'. Op het bouwvlak mag alleen een vrijstaande levensloopbestendige woning worden opgericht gezien de bouwaanduidding 'vrijstaand' en 'specifieke vorm van wonen – levensloopbestendige woning'. Daarnaast geldt voor het bouwvlak de maatvoering 'maximum goothoogte: 4,5m' en 'maximum bouwhoogte: 7m'. Tevens is de maatvoeringsaanduiding 'oppervlakte: 185 m2 ' opgenomen zodat de huidige loods kan worden gebruikt als bijgebouw bij de nieuwe woning. Het plangebied is daarnaast voorzien van de gebiedsaanduidingen 'Veiligheidszone – snelweg', 'Vrijwaringszone – snelweg' en ''Milieuzone – grondwaterbeschermingsgebied Venloschol'. Tevens is binnen het plangebied de dubbelbestemming 'Waarde – Archeologie 3' opgenomen.

## <span id="page-49-0"></span>**7.3 Toelichting op de planregels**

De regels zijn standaard als volgt opgebouwd:

- Hoofdstuk 1 bevat de begripsbepalingen en een bepaling over de wijze van meten; deze worden opsommingsgewijs in alfabetische volgorde gegeven en dienen als referentiekader voor de overige regels.
- Hoofdstuk 2 bevat de bestemmingen.
- Hoofdstuk 3 bevat enkele algemene regels, zoals de antidubbeltelbepaling, de procedurebepaling en algemene regels ten aanzien van omgevingsvergunningen.
- Hoofdstuk 4 tenslotte bevat het overgangsrecht en de slotregels met daarin de titel van het bestemmingsplan.

De bestemmingen vangen steeds aan met de bestemmingsbenaming. Daarna wordt in de bestemmingsomschrijving weergegeven voor welke doeleinden de betreffende gronden bestemd zijn. Vervolgens wordt in de bouwregels aangegeven welke bouwwerken bij recht mogen worden opgericht en welke situerings- en maatvoeringseisen hiervoor gelden. In sommige bestemmingen wordt bovendien nader ingegaan op de toegestane voorzieningen. Vervolgens is een gebruiksbepaling opgenomen waarin wordt aangegeven dat gronden en opstallen niet in strijd met de bestemming mogen worden gebruikt. Voor de duidelijkheid is een aantal situaties aangegeven die in ieder geval in strijd met de bestemming worden geacht.

Om bepaalde ontwikkelingen te sturen, respectievelijk in de hand te houden, is er tevens voor gekozen voor het opnemen van flexibiliteitsbepalingen. Na het doorlopen van een in het bestemmingsplan nader uiteengezette procedure, kan aan deze flexibliteitsbepalingen medewerking worden verleend voor een alternatieve invulling van het plangebied.

Naam van de berekening: Konijnenweg 73 Gemaakt op: 15-06-2020 8:59:44 Rekentijd: 0:00:01 Naam van het bedrijf: Broekweg 20

Berekende ruwheid: 0,43 m

Meteo station: Eindhoven

#### **Brongegevens:**

| Volgnr. | BronID         | X-coord. | Y-coord. | EP Hoogte | Gem.geb. hoogte | EP Diam. | EP Uittr. snelh. | E-Aanvraag |
|---------|----------------|----------|----------|-----------|-----------------|----------|------------------|------------|
| 1       | Konijnenweg 73 | 202 629  | 385 231  | 6,0       | 6,0             | 0,50     | 4,00             | 32 878     |

#### **Geur gevoelige locaties:**

| Volgnummer | GGLID      | Xcoordinaat | Ycoordinaat | Geurnorm | Geurbelasting |
|------------|------------|-------------|-------------|----------|---------------|
| 2          | Hoekpunt 1 | 202 239     | 384 851     | 3,0      | 1,2           |
| 3          | Hoekpunt 2 | 202 229     | 384 796     | 3,0      | 1,1           |
| 4          | Hoekpunt 3 | 202 247     | 384 793     | 3,0      | 1,1           |
| 5          | Hoekpunt 4 | 202 251     | 384 831     | 3,0      | 1,2           |
| 6          | Middelpunt | 202 241     | 384 814     | 3,0      | 1,2           |

#### Gegenereerd op: 15-06-2020 met V-STACKS Vergunning versie 2010 (c) KEMA Nederland B.V.

Naam van de berekening: St. Odestraat 71

Gemaakt op: 13-07-2020 10:58:04

Rekentijd: 0:00:02

Naam van het bedrijf: Broekweg 20

#### Berekende ruwheid: 0,45 m

Meteo station: Eindhoven

#### **Brongegevens:**

| Volgnr. | BronID           | X-coord. | Y-coord. | EP Hoogte | Gem.geb. hoogte | EP Diam. | EP Uittr. snelh. | E-Aanvraag |
|---------|------------------|----------|----------|-----------|-----------------|----------|------------------|------------|
| 1       | St. Odastraat 71 | 202 530  | 385 319  | 6,0       | 6,0             | 0,50     | 4,00             | 24 920     |

#### **Geur gevoelige locaties:**

| Volgnummer | GGLID      | Xcoordinaat | Ycoordinaat | Geurnorm | Geurbelasting |
|------------|------------|-------------|-------------|----------|---------------|
| 2          | Hoekpunt 1 | 202 239     | 384 851     | 3,0      | 0,9           |
| 3          | Hoekpunt 2 | 202 229     | 384 796     | 3,0      | 0,8           |
| 4          | Hoekpunt 3 | 202 247     | 384 793     | 3,0      | 0,8           |
| 5          | Hoekpunt 4 | 202 251     | 384 831     | 3,0      | 0,9           |
| 6          | Middelpunt | 202 241     | 384 814     | 3,0      | 0,8           |

*Dit document bevat rekenresultaten van AERIUS Calculator. Het betreft de hoogst berekende stikstofbijdragen per stikstofgevoelig Natura 2000-gebied, op basis van rekenpunten die overlappen met habitattypen en/of leefgebieden die aangewezen zijn in het kader van de Wet natuurbescherming, gekoppeld aan een aangewezen soort, of nog onbekend maar mogelijk wel relevant.*

*De berekening op basis van stikstofemissies gaat uit van de componenten ammoniak (NH3) en/of stikstofoxide (NOx).*

*Wilt u verder rekenen of gegevens wijzigen? Importeer de pdf dan in Calculator. Voor meer toelichting verwijzen wij u naar de website www.aerius.nl.*

Berekening Situatie 1

- [Kenmerken](#page-53-0)
- [Samenvatting emissies](#page-54-0)
- Depositieresultaten
- [Gedetailleerde emissiegegevens](#page-55-0)

Verdere toelichting over deze PDF kunt u vinden in een bijbehorende leeswijzer. Deze leeswijzer en overige documentatie is te raadplegen via: https://www.aerius.nl/handleidingen-en-leeswijzers.

> RgR9ZPHGrzj7 (13 juli 2020) pagina 1/5

<span id="page-53-0"></span>

| Contact                                       | Rechtspersoon                         |            | Inrichtingslocatie                                                            |                              |  |  |  |
|-----------------------------------------------|---------------------------------------|------------|-------------------------------------------------------------------------------|------------------------------|--|--|--|
|                                               | Bureau Leefomgeving                   |            | Schoolstraat 7, 5961EE Horst                                                  |                              |  |  |  |
| Activiteit                                    | Omschrijving                          |            | AERIUS kenmerk                                                                |                              |  |  |  |
|                                               | Broekweg 20                           |            | RgR9ZPHGrzj7                                                                  |                              |  |  |  |
|                                               | Datum berekening                      |            | Rekenjaar                                                                     | Rekenconfiguratie            |  |  |  |
|                                               | 13 juli 2020, 11:18                   |            | 2020                                                                          | Berekend voor natuurgebieden |  |  |  |
| Totale emissie                                |                                       | Situatie 1 |                                                                               |                              |  |  |  |
|                                               | NOx                                   | 3,09 kg/j  |                                                                               |                              |  |  |  |
|                                               | NH3                                   | < 1 kg/j   |                                                                               |                              |  |  |  |
| Resultaten                                    | Natuurgebied                          |            |                                                                               |                              |  |  |  |
| Hectare met<br>hoogste bijdrage<br>(mol/ha/j) |                                       |            | Uw berekening heeft geen depositieresultaten opgeleverd boven 0,00 mol/ha/jr. |                              |  |  |  |
| Toelichting                                   | Oprichten levensloopbestendige woning |            |                                                                               |                              |  |  |  |

## Resultaten

<span id="page-54-0"></span><span id="page-55-0"></span>Emissie (per bron) Situatie 1

|           |               | Locatie (X,Y)<br>NOx<br>NH3 | < 1 kg/j<br>< 1 kg/j | 202201, 384790 |                      |
|-----------|---------------|-----------------------------|----------------------|----------------|----------------------|
| Soort     | Voertuig      |                             | Aantal voertuigen    | Stof           | Emissie              |
| Standaard | Licht verkeer |                             | 4,3 / etmaal         | NOx<br>NH3     | < 1 kg/j<br>< 1 kg/j |

Naam Verkeer

Naam Woning

NOx 3,03 kg/j

Sector Categorie Omschrijving Eenheden Stof Emissie

Locatie (X,Y) 202241, 384800

Vrijstaande woning 1,0 NOx 3,03 kg/j

Woningen (nieuwbouw): Vrijstaande woning

Disclaimer Hoewel verstrekte gegevens kunnen dienen ter onderbouwing van een vergunningaanvraag, kunnen er geen rechten aan worden ontleend. De eigenaar van AERIUS aanvaardt geen aansprakelijkheid voor de inhoud van de door de gebruiker aangeboden informatie. Bovenstaande gegevens zijn enkel bruikbaar tot er een nieuwe versie van AERIUS beschikbaar is. AERIUS is een geregistreerd handelsmerk in Europa. Alle rechten die niet expliciet worden verleend, zijn voorbehouden.

| Rekenbasis | Deze berekening is tot stand gekomen op basis van:            |                                                                     |  |  |
|------------|---------------------------------------------------------------|---------------------------------------------------------------------|--|--|
|            | AERIUS                                                        | versie 2019A_20200610_3aefc4c15b                                    |  |  |
|            | Database                                                      | versie 2019A_20200610_3aefc4c15b                                    |  |  |
|            | Voor meer informatie over de gebruikte methodiek en data zie: |                                                                     |  |  |
|            |                                                               | https://www.aerius.nl/nl/factsheets/release/aerius-calculator-2019A |  |  |

*Dit document bevat rekenresultaten van AERIUS Calculator. Het betreft de hoogst berekende stikstofbijdragen per stikstofgevoelig Natura 2000-gebied, op basis van rekenpunten die overlappen met habitattypen en/of leefgebieden die aangewezen zijn in het kader van de Wet natuurbescherming, gekoppeld aan een aangewezen soort, of nog onbekend maar mogelijk wel relevant.*

*De berekening op basis van stikstofemissies gaat uit van de componenten ammoniak (NH3) en/of stikstofoxide (NOx).*

*Wilt u verder rekenen of gegevens wijzigen? Importeer de pdf dan in Calculator. Voor meer toelichting verwijzen wij u naar de website www.aerius.nl.*

Berekening Situatie 1

- [Kenmerken](#page-58-0)
- [Samenvatting emissies](#page-59-0)
- Depositieresultaten
- [Gedetailleerde emissiegegevens](#page-60-0)

Verdere toelichting over deze PDF kunt u vinden in een bijbehorende leeswijzer. Deze leeswijzer en overige documentatie is te raadplegen via: https://www.aerius.nl/handleidingen-en-leeswijzers.

> RYYo8FLKjRek (19 juni 2020) pagina 1/5

<span id="page-58-0"></span>

| Contact                                       | Rechtspersoon                                                                 |            | Inrichtingslocatie           |                              |  |  |
|-----------------------------------------------|-------------------------------------------------------------------------------|------------|------------------------------|------------------------------|--|--|
|                                               | Bureau Leefomgeving                                                           |            | Schoolstraat 7, 5961EE Horst |                              |  |  |
| Activiteit                                    | Omschrijving                                                                  |            | AERIUS kenmerk               |                              |  |  |
|                                               | Broekweg 20                                                                   |            | RYYo8FLKjRek                 |                              |  |  |
|                                               | Datum berekening                                                              |            | Rekenjaar                    | Rekenconfiguratie            |  |  |
|                                               | 19 juni 2020, 13:39                                                           |            | 2020                         | Berekend voor natuurgebieden |  |  |
| Totale emissie                                |                                                                               | Situatie 1 |                              |                              |  |  |
|                                               | NOx                                                                           | 11,84 kg/j |                              |                              |  |  |
|                                               | NH3                                                                           | < 1 kg/j   |                              |                              |  |  |
| Resultaten                                    | Natuurgebied                                                                  |            |                              |                              |  |  |
| Hectare met<br>hoogste bijdrage<br>(mol/ha/j) | Uw berekening heeft geen depositieresultaten opgeleverd boven 0,00 mol/ha/jr. |            |                              |                              |  |  |
| Toelichting                                   | Oprichten levensloopbestendige woning                                         |            |                              |                              |  |  |

## Resultaten

<span id="page-59-0"></span>## Resultaten

<span id="page-60-0"></span>

| Emissie<br>(per bron)<br>Situatie 1 |           |                              | Naam<br>Locatie (X,Y)<br>NOx        | 11,00 kg/j                | 202241, 384800                | Mobiele werktuigen       |      |                      |
|-------------------------------------|-----------|------------------------------|-------------------------------------|---------------------------|-------------------------------|--------------------------|------|----------------------|
|                                     | Voertuig  | Omschrijving                 | Brandstof<br>verbruik<br>(l/j)      | Uitstoot<br>hoogte<br>(m) | Spreiding<br>(m)              | Warmte<br>inhoud<br>(MW) | Stof | Emissie              |
|                                     | AFW       | Mobiele werktuigen           |                                     | 4,0                       | 4,0                           | 0,0                      | NOx  | 11,00 kg/j           |
|                                     |           |                              | Naam<br>Locatie (X,Y)<br>NOx<br>NH3 | < 1 kg/j<br>< 1 kg/j      | Bouwverkeer<br>202201, 384790 |                          |      |                      |
|                                     | Soort     | Voertuig                     |                                     | Aantal voertuigen         | Stof                          |                          |      | Emissie              |
|                                     | Standaard | Middelzwaar<br>vrachtverkeer |                                     | 2,0 / etmaal              | NOx<br>NH3                    |                          |      | < 1 kg/j<br>< 1 kg/j |
|                                     | Standaard | Zwaar vrachtverkeer          |                                     | 4,0 / etmaal              | NOx<br>NH3                    |                          |      | < 1 kg/j<br>< 1 kg/j |

Disclaimer Hoewel verstrekte gegevens kunnen dienen ter onderbouwing van een vergunningaanvraag, kunnen er geen rechten aan worden ontleend. De eigenaar van AERIUS aanvaardt geen aansprakelijkheid voor de inhoud van de door de gebruiker aangeboden informatie. Bovenstaande gegevens zijn enkel bruikbaar tot er een nieuwe versie van AERIUS beschikbaar is. AERIUS is een geregistreerd handelsmerk in Europa. Alle rechten die niet expliciet worden verleend, zijn voorbehouden.

| Rekenbasis | Deze berekening is tot stand gekomen op basis van:            |                                                                     |  |  |
|------------|---------------------------------------------------------------|---------------------------------------------------------------------|--|--|
|            | AERIUS                                                        | versie 2019A_20200403_6c571f9654                                    |  |  |
|            | Database                                                      | versie 2019A_20200403_6c571f9654                                    |  |  |
|            | Voor meer informatie over de gebruikte methodiek en data zie: |                                                                     |  |  |
|            |                                                               | https://www.aerius.nl/nl/factsheets/release/aerius-calculator-2019A |  |  |