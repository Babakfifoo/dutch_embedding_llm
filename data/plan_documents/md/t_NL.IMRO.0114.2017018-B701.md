xml version\="1\.0" encoding\="UTF\-8"?

Emmen, Achter het Kanaal 9: Toelichting

direct naar inhoud van Toelichting

Emmen, Achter het Kanaal 9

==========================

Toelichting

-----------

| Plan: | Emmen, Achter het Kanaal 9 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0114\.2017018\-B701 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding tot nieuw bestemmingsplan

+ 1\.2 Ligging plangebied

+ 1\.3 Huidige planologische regeling

+ 1\.4 Opzet bestemmingsplan

+ 1\.5 Overzicht verricht onderzoek

* Hoofdstuk 2 Beleid

+ 2\.1 Gemeentelijk beleid

+ 2\.2 Provinciaal beleid

+ 2\.3 Rijksbeleid

+ 2\.4 Conclusie

* Hoofdstuk 3 Beschrijving ontwikkeling

+ 3\.1 Algemene planbeschrijving

+ 3\.2 Bouwplan

* Hoofdstuk 4 Onderzoeken

+ 4\.1 Archeologie

+ 4\.2 Ecologie

+ 4\.3 Fysieke veiligheid

+ 4\.4 Milieu

+ 4\.5 Waterparagraaf

* Hoofdstuk 5 Toelichting op de planregels en verbeelding

+ 5\.1 Algemeen

+ 5\.2 Toelichting op de verbeelding

+ 5\.3 Toelichting op de regels

+ 5\.4 Handhaving

* Hoofdstuk 6 Maatschappelijke betrokkenheid

+ 6\.1 Overleg ex. artikel 3\.1\.1 Bro

+ 6\.2 Zienswijzen op het ontwerpbestemmingsplan

* Hoofdstuk 7 Economische uitvoerbaarheid

* Bijlagen bij de toelichting

+ Bijlage 1 Nota van beantwoording

+ Bijlage 2 Bouwplan

+ Bijlage 3 Verkennend milieukundig bodemonderzoek

+ Bijlage 4 Onderzoek landschap Noordbarge, Het dorp en landschap in historisch perspectief

+ Bijlage 5 Kaart 1 Waardering Bebouwing

+ Bijlage 6 Kaart 2 Waardering Landschap

+ Bijlage 7 Publicatie ontwerpbestemmingsplan d.d. 26\-10\-2017

+ Bijlage 8 Reactie Provincie Drenthe op ontwerp bestemmingsplan

+ Bijlage 9 Raadsbesluit

+ Bijlage 10 Publicatie vaststelling bestemmingsplan

### Hoofdstuk 1 Inleiding

#### 1\.1 Aanleiding tot nieuw bestemmingsplan

De eigenaar van de woning op het perceel Achter het Kanaal 9 te Emmen heeft verzocht medewerking te verlenen aan de herziening van het bestemmingsplan 'Emmen, Noordbarge' ten behoeve van een andere situering en de vervangende nieuwbouw van een vrijstaande woning op het perceel.

#### 1\.2 Ligging plangebied

Het plangebied van het bestemmingsplan Emmen, Achter het Kanaal 9 betreft het perceel kadastraal bekend als gemeente Emmen, sectie K, nummer 364 en gedeeltelijk het perceel kadastraal bekend als gemeente Emmen, sectie K, nummer 2094\.

Het plangebied ligt in Emmen (Noordbarge), ten noorden van de Emmerweg. Aan de westzijde zijn woonpercelen gelegen aan de Bargerkampenweg, met daarachter het Noordbargerbos. Een aantal percelen aan de westzijde is nog (hobbymatig) agrarisch in gebruik. Aan de oostzijde is het Oranjekanaal aanwezig. Langs het kanaal is de weg Achter het Kanaal gelegen. Via deze weg wordt het bestaande woonperceel Achter het Kanaal 9 ontsloten.

![afbeelding "i_NL.IMRO.0114.2017018-B701_0001.png"](i_NL.IMRO.0114.2017018-B701_0001.png)

*Afbeelding 1: Ligging plangebied in omgeving (indicatief rood aangegeven het plangebied).*

#### 1\.3 Huidige planologische regeling

Het voorliggende bestemmingsplan Emmen, Achter het Kanaal 9 vervangt gedeeltelijk het bestemmingsplan 'Emmen, Noordbarge', vastgesteld op 4 juli 2013\.

Het perceel Achter het Kanaal 9 te Emmen is in het bestemmingsplan 'Emmen, Noordbarge' bestemd als 'Wonen \- Vrijstaand 3' (vrijstaande woning). Gebouwen mogen uitsluitend binnen het bouwvlak gebouwd worden. De gewenste situering van de her te bouwen woning is buiten het bouwvlak. Dit bestemmingsplan heeft als doel een andere situering en de vervangende nieuwbouw van een vrijstaande woning mogelijk te maken.

![afbeelding "i_NL.IMRO.0114.2017018-B701_0002.png"](i_NL.IMRO.0114.2017018-B701_0002.png)

*Afbeelding 2: Perceel Achter het Kanaal 9 met rood omlijnd weergegeven de ligging van het bestaande*

*bouwvlak en ingetekend de andere situering van de vervangende nieuwbouw van de vrijstaande woning.*

Voor het plangebied geldt daarnaast de dubbelbestemming 'Waarde \- Archeologie 4'. Gronden zijn medebestemd voor terreinen van middelhoge of hoge archeologische verwachtingen of bescherming en veiligstelling van de vastgestelde archeologische waarden.

Binnen het plangebied geldt tot slot de gebiedsaanduiding 'milieuzone \- grondwaterbeschermingsgebied'. Met het oog op grondwaterbescherming zijn werken of werkzaamheden, zoals het opslaan of het ondergrondse transport van schadelijke en bodembedreigende stoffen niet toegestaan zonder een omgevingsvergunning.

De dubbelbestemming en de gebiedsaanduiding hebben geen gevolg voor dit bestemmingsplan en worden overgenomen uit het vigerende bestemmingsplan 'Emmen, Noordbarge'.

Bij het van kracht worden van het bestemmingsplan Emmen, Achter het Kanaal 9 verliest het genoemde bestemmingsplan binnen het plangebied rechtskracht. Het bestemmingsplan Emmen, Achter het Kanaal 9 vervangt het genoemde plan.

#### 1\.4 Opzet bestemmingsplan

Het bestemmingsplan bestaat uit een verbeelding, regels en een toelichting. Op de verbeelding worden de percelen in het gebied aangegeven met bestemming dan wel een aanduiding. In de regels worden de bouw\- en gebruiksmogelijkheden van het plangebied geregeld. Tot slot wordt in de toelichting een verantwoording gegeven van de in het plan gemaakte keuzes.

#### 1\.5 Overzicht verricht onderzoek

Ter voorbereiding van het bestemmingsplan Emmen, Achter het Kanaal 9 zijn diverse onderzoeken verricht en adviezen gegeven. Daarnaast is er informatie gebruikt uit onderzoeken en adviezen die in een ander kader zijn uitgevoerd. De conclusies uit de onderzoeken en adviezen zijn verwerkt in de toelichting.

Ter voorbereiding van het bestemmingsplan is een bodemonderzoek uitgevoerd.

### Hoofdstuk 2 Beleid

#### 2\.1 Gemeentelijk beleid

##### 2\.1\.1 Structuurvisie gemeente Emmen 2020, Veelzijdigheid troef

De Structuurvisie gemeente Emmen 2020, Veelzijdigheid troef is 24 september 2009 vastgesteld door de raad. Het document is opgesteld als ruimtelijke vertaling van de ambities gesteld in de Strategienota Emmen 2020 (vastgesteld september 2001\). De structuurvisie geeft de hoofdlijnen van de ruimtelijke ontwikkeling van de gemeente Emmen weer. In de structuurvisie wordt de ruimtelijke structuur van 2020 geschetst aan de hand van een aantal thema's, te weten landschap, duurzaamheid, verkeer, werken, wonen, voorzieningen en veiligheid. Voor ieder thema is een hoofdkoers bepaald. Voor het bestemmingsplan Emmen, Achter het Kanaal 9 is vooral het thema wonen van belang.

De Structuurvisie gemeente Emmen 2020, Veelzijdigheid troef richt zich op een accentverschuiving van kwantiteit naar kwaliteit en differentiatie van woonmilieus: De opgave ligt er om de woningvoorraad in lijn te brengen en te houden met de woonwensen van huidige Ã©n toekomstige inwoners. Naast een kwaliteitsimpuls van de bestaande woningen wordt ingezet op op wervende woonmilieus. Om ervoor te zorgen dat de woningmarkt op orde blijft, is een continue aanpassing aan de veranderende vraag geboden. Dit geldt niet alleen voor de kern van Emmen, maar ook voor de dorpen. Zo ontstaat op termijn een cyclische vernieuwing van de bestaande woongebieden.

##### 2\.1\.2 Woonbeleid

Het woonbeleid richt zich op goed wonen en leven; er is sprake van een kwalitatieve insteek. In het woonbeleid wordt rekening gehouden met vergrijzing en mogelijke bevolkingskrimp. Uitgegaan wordt van het bieden van kwalitatief maatwerk voor het wonen en de woonomgeving. Kwaliteit betekent vooral duurzame herstructurering en woningaanpassing. De prioriteiten in het beleid zijn: zorg voor voldoende en goede woningen voor de doelgroepen van beleid; herstructurering in relatie tot bevolkingskrimp en vergrijzing; zorg voor voldoende geschikte woningen voor senioren; duurzaamheidsmaatregelen (in het bijzonder energiebesparende maatregelen). Het accent ligt met deze prioriteiten op behoud en versterking van de bestaande woonkwaliteit. Dit komt ook tot uiting in de algemene woningbouwstrategie waarbij het beoordelen van nieuwe initiatieven herstructureringsprojecten prioriteit hebben. Ook van belang is dat nieuwe initiatieven en nieuw te ontwikkelen locaties/gebieden in samenhang worden bekeken.

Het voorliggend plan betreft een particulier initiatief waarbij een woning herbouwd wordt, met het oog op versterking van de bestaande woonkwaliteit (andere situering en vervangende nieuwbouw leidt tot een verbetering van de woonsituatie). Er worden geen woningen toegevoegd aan het aantal bestaande woningen.

##### 2\.1\.3 Welstandsbeleid

Bouwwerken moeten voldoen aan 'redelijke eisen van welstand'. Een welstandscommissie beoordeelt bouwplannen aan de vooraf vastgestelde welstandscriteria opgenomen in de Welstandsnota. Op 30 juni 2016 heeft de gemeenteraad de Welstandsnota vastgesteld. In deze nota wordt vooraf bepaald wat de redelijke eisen van welstand zijn. Dit betekent dat gekeken wordt of een bouwplan qua uitstraling wel past bij de omgeving.

Het bestemmingsplan en de Welstandsnota zorgen samen voor het behoud van de ruimtelijke kwaliteit. Het welstandsbeleid heeft zo min mogelijk regels. Voor de meeste gebieden, ook voor dit gedeelte van Noordbarge waar het plangebied gelegen is, geldt het welstandsniveau 'welstandsluw'.

De welstandscommissie heeft reeds geadviseerd op het plan en heeft deze akkoord bevonden.

#### 2\.2 Provinciaal beleid

##### 2\.2\.1 Omgevingsvisie Drenthe

In 2014 is de geactualiseerde Omgevingsvisie Drenthe vastgesteld. De Omgevingsvisie is het strategische kader voor de ruimtelijk\-economische ontwikkeling van Drenthe tot 2020\. De Omgevingsvisie Drenthe is een integraal document. De Omgevingsvisie heeft voor de provincie vooral een interne binding. Dit betekent dat de provincie bij de uitoefening van haar taken aan de Omgevingsvisie gebonden is.

De missie van de provincie is het ontwikkelen van een bruisend Drenthe, passend bij de kernkwaliteiten die de provincie rijk is. De kernkwaliteiten zijn de kwaliteiten die bijdragen aan de identiteit en aantrekkelijkheid van Drenthe. Het provinciaal belang ligt in het behouden en waar mogelijk ontwikkelen van de kernkwaliteiten.

De kernkwaliteiten van Drenthe zijn uitgewerkt naar meer concrete indicatoren:

| Kernkwaliteiten   Â | Indicatoren   Â |

| --- | --- |

| Rust Stilte   Â | Duisternis   Â |

| Ruimte   Â | Openheid van het landschap   Â |

| Natuur   Â | Biodiversiteit   Â |

| Landschap   Â | DiversiteitGaafheid van landschappen   Â |

| Oorspronkelijkheid   Â | Cultuurhistorische waardenArcheologische waardenAardkundige waarden   Â |

| Veiligheid   Â | Sociale veiligheidExterne veiligheidVerkeersveiligheid   Â |

| Noaberschap, Menselijke maat,Kleinschaligheid (Drentse schaal)   Â | LeefbaarheidPassend bij Drenthe   Â |

Met een deel van de kernkwaliteiten heeft de provincie speciale ambities. Inzet is de kernkwaliteiten te behouden en waar mogelijk te ontwikkelen.

Op kaarten behorende bij de Omgevingsvisie Drenthe is bovenstaande nader weergegeven. Op een aantal kaarten (wanneer relevant) is het plangebied als volgt aangeduid:

Visiekaart en doelstellingen

Op de visiekaart 2020 van de Omgevingsvisie is het plangebied gelegen binnen het gebied aangeduid als Stedelijk netwerk.

De stedelijke centra maken Drenthe voor haar inwoners en voor bezoekers extra aantrekkelijk. De provincie streeft naar steden met een onderscheidende identiteit, gebaseerd op historische kenmerken of gebiedskenmerken. Deze differentiatie is van provinciaal belang. Dat geldt ook voor ontwikkelingen die bijdragen aan het bruisende karakter van de steden.

Van provinciaal belang is dat de stedelijke netwerken 'robuust' zijn. Gestreefd wordt naar netwerken van steden die samenhangen, samenwerken en complementair zijn. Dit is nodig voor een toekomstbestendige ontwikkeling van mobiliteit, woon\- en werklocaties, werkgelegenheid en voorzieningen.

Kernkwaliteiten

*Landschap*

Het plangebied is gelegen binnen het esdorpenlandschap.

Het Drents plateau bestaat voornamelijk uit esdorpenlandschap. Dit landschapstype bevat enkele telkens terugkerende onderdelen, namelijk het dorp, de es, het beekdal en de velden/bossen/heide.

Het esdorpenlandschap is een agrarisch cultuurlandschap ten voeten uit. Elk onderdeel van het landschap komt voort uit het agrarisch gebruik en is gerelateerd aan het functioneren van de lokale agrarische dorpsgemeenschap, met de boermarken als het oorspronkelijke gezag. De esdorpen vormen vanouds de ontginningsbasis van het landschap. Ze liggen veelal op landschappelijke overgangen van nat (beekdal) naar droog (es/heide/bos).

Van provinciaal belang zijn:

* de essen: deze voor het esdorpenlandschap kenmerkende open ruimtes zijn veelal omgeven met esrandbeplanting.

* de beekdalen: onbebouwd gebied met kleinschalige beplantingstructuren en beekdal(rand)beplanting.

Het provinciaal beleid is gericht op:

* behoud van de open ruimte en het versterken van esrandbeplanting;

* behoud van het onbebouwde karakter en het versterken van karakteristieke beekdal(rand)bepalnting.

*Aardkundige waarden*

Aardkundige waarden zijn natuurlijke variaties in het aardoppervlak van geomorfologische, geologische, bodemkundige verschijnselen en/of processen die onder andere onder invloed van wind en water gebeuren. Onder aardkundige waarden vallen bijvoorbeeld veentjes, pingoruÃ¯nes, stuwwallen, zandkoppen en (micro en macro)reliÃ«f.

Aardkundige waarden die bijdragen aan het specifieke Drentse karakter wil de provincie Drenthe behouden en waar mogelijk herstellen. Voor de aardkundige waarden worden drie beschermingsniveaus onderscheiden die verschillen in de mate van inzet van de provincie. De hoge en het gemiddelde beschermingsniveau zijn van provinciaal belang.

Het plangebied is gelegen binnen een gebied met een generiek beschermingsniveau. In deze gebieden wil de provincie Drenthe de lokale aardkundige kenmerken voor de toekomst bewaren.

*Cultuurhistorie*

Het beleid van de provincie Drenthe ten aanzien van cultuurhistorie is beschreven in het Cultuurhistorisch kompas. Het plangebied is gelegen binnen het gebied Emmen en haar venen. Het generieke beleid 'respecteren' is van toepassing. Het is bedoeld om de cultuurhistorische samenhang, zoals die is vastgelegd in de hoofdstructuur, te borgen. Bepalend voor het gebied is de stad Emmen als naoorlogse groeikern op de rand van de Hondsrug met een omringend veengebied. In dit deelgebied wil de provincie onder andere specifiek sturen op:

* Het behouden van de kenmerkende stedenbouwkundige concepten van de naoorlogse wijken van Emmen als representanten van opeenvolgende fasen in het denken over wonen en de stad;

* Bij nieuwe ontwikkelingen van Emmen consequent vasthouden aan het wijkontwerp als totaalbeeld en als uitdrukking van een vernieuwend denkbeeld over de wijze van wonen;

* Het benadrukken van het lineair patroon van hunebedden, grafheuvels en andere zichtbare en onzichtbare prehistorische relicten die samenhangen met de prehistorische route over de Hondsrug.

##### 2\.2\.2 Provinciale omgevingsverordening

Provinciale Staten van Drenthe hebben de Provinciale Omgevingsverordening (POV) vastgesteld. Het plangebied is volgens kaart D1 van de POV gelegen binnen een gebied aangeduid als 'Bestaand Stedelijk Gebied'.

Het plangebied is gelegen binnen een grondwaterbeschermingsgebied dat is gekoppeld aan waterwingebied Noordbargeres. Voor deze gebieden is de Provinciale omgevingsverordening van toepassing. Hoofdstuk 7 van de Provinciale omgevingsverordening bevat regels ter bescherming van de kwaliteit van het grondwater met het oog op de openbare drinkwatervoorziening in bij de verordening aangewezen gebieden.

Op de verbeelding is de aanduiding 'milieuzone \- grondwaterbeschermingsgebied' opgenomen. Binnen de aanduiding worden voorwaarden gesteld aan het gebruik van de gronden ten behoeve van de bescherming van het grondwater. De regeling is overgenomen uit het vigerende bestemmingsplan 'Noordbarge'.

##### 2\.2\.3 Conclusie

Dit bestemmingsplan maakt een andere situering en de vervangende nieuwbouw van een vrijstaande woning op het perceel Achter het Kanaal 9 mogelijk. Het plan heeft geen consequenties voor aspecten die van provinciaal belang zijn. Geconcludeerd wordt dat het plan niet in strijd is met het geldende provinciale beleid.

#### 2\.3 Rijksbeleid

Het ruimtelijke rijksbeleid heeft geen directe invloed op het plangebied.

#### 2\.4 Conclusie

De conclusie is dat het rijksbeleid niet direct door werkt in het plangebied. Hierdoor is het bestemmingsplan niet in strijd met het rijksbeleid.

Voor het voorliggende bestemmingsplan kan eveneens geconcludeerd worden dat het plan niet in strijd is met het geldende gemeentelijke\- en provinciale beleid. Het plan heeft geen consequenties voor aspecten die van provinciaal belang zijn. Dit bestemmingsplan maakt een andere situering en de vervangende nieuwbouw van een vrijstaande woning op het perceel Achter het Kanaal 9 mogelijk.

In de volgende hoofdstukken wordt nader ingegaan op de ruimtelijke inpassing, de onderzoeken en milieubeoordeling van het plan.

### Hoofdstuk 3 Beschrijving ontwikkeling

#### 3\.1 Algemene planbeschrijving

De eigenaar van de woning op het perceel Achter het Kanaal 9 te Emmen heeft verzocht medewerking te verlenen aan de herziening van het bestemmingsplan 'Emmen, Noordbarge' ten behoeve van een andere situering en de vervangende nieuwbouw van een vrijstaande woning op het perceel.

De bestaande woning staat met de achtergevel op de kavelgrens. Direct tegen de achtergrens van de kavel ligt een houtwal. De huidige situatie betreft geen ideale woonsituatie. Gewenst is een andere situering van de woning op de kavel waardoor tezamen met de vervangende nieuwbouw een verbetering van de woonsituatie wordt gecreÃ«erd.

![afbeelding "i_NL.IMRO.0114.2017018-B701_0003.png"](i_NL.IMRO.0114.2017018-B701_0003.png)

*Afbeelding 3: Weergave bestaande situatie woning Achter het Kanaal 9\.*

![afbeelding "i_NL.IMRO.0114.2017018-B701_0004.png"](i_NL.IMRO.0114.2017018-B701_0004.png)

*Afbeelding 4: Bestaande woning.*

#### 3\.2 Bouwplan

In het bestemmingsplan 'Emmen, Noordbarge' is de bebouwing van Noordbarge gewaardeerd. Tot structuur\- en beeldbepalende bebouwing behoort de categorie bebouwing met de hoogste ruimtelijke kwaliteit, die bepalend zijn geweest voor de identiteit van het esdorp Noordbarge. Bebouwing binnen de categorie overige bebouwing is minder bepalend voor de identiteit van het voormalige cultuurhistorisch waardevolle esdorp. Wel draagt de bebouwing bij aan het dorpse karakter van Noordbarge en bestaan er per gebied specifieke ruimtelijke kenmerken. In het gebied Achter het Kanaal \- Bargerkampenweg komen overwegend woningen voor aan de wegen Bargerkampenweg, Achter het Kanaal en Ermerweg. In het tussenliggende gebied staat een aantal kleinere woningen. Oorspronkelijk stonden hier meer woningen. Deze zijn na verloop van tijd afgebroken en herbouwd langs de wegen Achter het Kanaal en de Bargerkampenweg. De bestaande woning op het perceel Achter het Kanaal 9 is in het bestemmingsplan 'Emmen, Noordbarge' niet nader gewaardeerd (zie Bijlage 4, Bijlage 5 en Bijlage 6). De achterliggende houtwal is wel gewaardeerd als een restant van het voormalige historische agrarische esdorp en een bepalende factor voor het groene karakter van het dorp. Positief is de gewijzigde situering van de woning met afstand vanaf de houtwal.

Het bouwplan voorziet in de herbouw van een vrijstaande woning op enige afstand van de houtwal. De nieuwe woning zal in de as van de aanrijroute worden gebouwd. De woning wordt, net als in de bestaande situatie, ontsloten via de weg Achter het Kanaal. De afstand naar omliggende woningen aan de weg Achter het Kanaal is meer dan 50 meter. Gelet op deze afstand is er geen sprake van een aantasting van het woon\- en leefklimaat voor andere woningen en is er geen sprake van een aantasting van het straat\- en bebouwingsbeeld. Met de gewijzigde situering is tevens rekening gehouden met het uitzicht vanuit de woning op het perceel Achter het Kanaal 8\. De her te bouwen woning wordt niet achter de woning Achter het Kanaal 8 gebouwd.

![afbeelding "i_NL.IMRO.0114.2017018-B701_0005.png"](i_NL.IMRO.0114.2017018-B701_0005.png)

*Afbeelding 5: Nieuwe situatie met nieuwe woning Achter het Kanaal 9\.*

In het bestemmingsplan 'Emmen, Noordbarge' is het perceel Achter het Kanaal 9 bestemd als 'Wonen \- Vrijstaand 3'. Het bouwplan voor de her te bouwen woning (met garage) is afgestemd op de geldende bouwregels voor wat betreft oppervlakte, goot\- en bouwhoogte. Deze bouwregels zijn in dit bestemmingsplan overgenomen. Het complete bouwplan is opgenomen als Bijlage 2.

![afbeelding "i_NL.IMRO.0114.2017018-B701_0006.png"](i_NL.IMRO.0114.2017018-B701_0006.png)

*Afbeelding 6: Impressie her te bouwen woning.*

### Hoofdstuk 4 Onderzoeken

#### 4\.1 Archeologie

##### 4\.1\.1 Algemeen

De aanleiding voor het opnemen van de archeologische waarden en verwachtingen in ruimtelijke plannen vloeit voort uit het Verdrag van Valletta, de Monumentenwet 1988, de Wet op de archeologische monumentenzorg 2007 en de Wet algemene bepalingen omgevingsrecht 2010\. In de Monumentenwet is vastgelegd dat bij het opstellen van een ruimtelijke plan rekening gehouden moet worden met de archeologische waarden in de bodem en dat deze beschermd moeten worden. Daarbij gaat het zowel om aanwezige als mogelijk te verwachten archeologische waarden.

De gemeentelijke beleidsadvieskaart Archeologie is vastgesteld op 30 mei 2013\. Hiervoor is een archeologische beleidsadvieskaart gemaakt met daarbij een rapport. Dit rapport dient als toelichting op de kaart. Het doel van deze documenten is om aan te geven wat de kern vormt van het archeologiebeleid en waarop de beleidskeuzes zijn gebaseerd. De verschillende archeologische waarden en verwachtingen en de maatregelen die daaraan zijn gekoppeld zijn in de gemeentelijke archeologische beleidsadvieskaart vertaald naar diverse categorieÃ«n "Waarde \- Archeologie" in het bestemmingsplan. Met de vertaling is op eenvoudige wijze voor het gehele gebied van de gemeente Emmen in beeld gebracht of archeologische waarden in het geding zijn of kunnen zijn en zo ja, op welke manier daarmee dient te worden omgegaan. Onderstaande tabel geeft de onderverdeling van de vier gemaakte categorieÃ«n weer.

| Categorie    Â | Archeologische waarden   Â | Oppervlakte    Â | Diepte    Â | Drainage   Â |

| --- | --- | --- | --- | --- |

| Rijksmonument    Â | Beschermd    Â | \-   Â | \-   Â | Verbod   Â |

| Waarde \- Archeologie 1    Â | Zeer hoge archeologische waarde   Â | 0 m2    Â | 30 cm \+ 10 cm   Â | Verbod   Â |

| Waarde \- Archeologie 2   Â | (zeer) (hoge) archeologische waarde   Â | 100 m2   Â | 30 cm \+ 10 cm   Â | Verbod   Â |

| Waarde \- Archeologie 3    Â | Middelhoge of hoge verwachting   Â | 1000 m2   Â | 30 cm \+ 10 cm   Â | Verbod   Â |

| Waarde \- Archeologie 4   Â | Middelhoge of hoge verwachting   Â | 1000 m2   Â | 30 cm \+ 10 cm    Â | Toegestaan   Â |

Deze beleidskeuzes zijn vertaald in dubbelbestemmingen. Deze dubbelbestemmingen zijn reeds opgenomen in het vigerende bestemmingsplan 'Emmen, Noordbarge'.

Per archeologische kwaliteit zijn planregels opgenomen voor de te bebouwen oppervlakte en een omgevingsvergunningsstelsel voor het uitvoeren van werken, geen bouwwerk zijnde, of van werkzaamheden. De maatvoering voor afwijking is afhankelijk van de te verwachten waarden of verwachtingen en de uitkomsten van archeologisch onderzoek.

##### 4\.1\.2 Archeologische waarden in het plangebied

Het plangebied Emmen, Achter het Kanaal 9 is volgens de beleidskaart gelegen in een gebied met Waarde \- Archeologie 4\.

Gebieden gecategoriseerd als Waarde \- Archeologie 3 en Waarde \- Archeologie 4 zijn gebieden waar op basis van de geologische en bodemkundige opbouw, landschappelijke kenmerken en reeds aangetroffen archeologische resten een (middel)hoge kans op het aantreffen van (intacte) archeologische vindplaatsen bestaat.

Voor gebieden aangeduid met Waarde \- Archeologie 4 is algemeen aanvaard dat een minimumoppervlak voor bodemverstoringen geldt van 1000 m2 en een bouwvoordiepte van 30 cm (30 cm \+10 cm principe). Voor deze waarde geldt geen drainageverbod.

De werkzaamheden die gaan plaatsvinden in het plangebied bereffen het herbouwen van een woning met een oppervlakte tot maximaal 250 m2 (kleiner dan 1000 m2\). Om die reden is nader archeologisch onderzoek niet noodzakelijk geacht. De dubbelbestemming 'Waarde \- Archeologie 4' is opgenomen op de verbeelding en in de planregels.

#### 4\.2 Ecologie

##### 4\.2\.1 Algemeen

De Wet natuurbescherming (Wnb) is in werking getreden op 1 januari 2017\. Deze wet vervangt de volgende drie wetten: de Natuurbeschermingswet 1998 (gebiedsbescherming), de Flora\- en faunawet (soortenbescherming) en de Boswet (houtopstanden).

Gebiedsbescherming

In de Wnb is de bescherming van specifieke natuurgebieden geregeld. Het betreft de Natura 2000\-gebieden, die een internationale bescherming genieten. Plannen en projecten met negatieve effecten op deze gebieden zijn vergunningplichtig. Relevant daarbij is dat de Wnb een externe werking kent. Van externe werking is sprake als activiteiten buiten een Natura 2000\-gebied van invloed zijn op de natuurwaarden in een Natura 2000\-gebied. Per Natura 2000\-gebied zijn instandhoudingsdoelen voor soorten en vegetatietypen opgesteld.

Het Natuurnetwerk Nederland (NNN) \-voorheen Ecologische Hoofdstructuur\- is een samenhangend netwerk van bestaande en nog te ontwikkelen belangrijke natuurgebieden in Nederland en vormt de basis voor het natuurbeleid. Het NNN is als beleidsdoel opgenomen in de Structuurvisie Infrastructuur en Ruimte van het Rijk. De provincies zijn verantwoordelijk voor de begrenzing, ontwikkeling en bescherming van het NNN. De begrenzing en ruimtelijke bescherming van het NNN is voor de provincie Drenthe uitgewerkt in de Provinciale Omgevingsvisie en de bijbehorende Provinciale Omgevingsverordening.

Soortenbescherming

Het uitgangspunt van de Wnb is dat er geen (opzettelijke) schade mag worden gedaan aan beschermde dieren of planten, tenzij dit uitdrukkelijk is toegestaan. De soortenbescherming binnen de Wnb is daarbij opgedeeld in drie beschermingsregimes: Vogelrichtlijnsoorten, Habitatrichtlijnsoorten en andere soorten. Bij beoordeling van de toelaatbaarheid van bouwwerken en/of andere activiteiten moet rekening worden gehouden met de mogelijke aanwezigheid van te beschermen dier\- en plantensoorten. Er dient een ontheffing op grond van artikel 3\.3, 3\.8 en/of 3\.10 Wnb te worden aangevraagd voor een (bouw)werkzaamheid of activiteit indien het volgende van toepassing is:

* uit gegevens of onderzoek blijkt dat er sprake is van verstoring of doden van (een) beschermde soort(en);

* het bouwwerk en/of de activiteit veroorzaakt beschadiging of vernieling van voortplanting\- of rustplaatsen van dieren, danwel ontworteling of vernieling van plantensoorten;

* er kan geen gebruik gemaakt worden van een vrijstelling op grond van de Wet natuurbescherming;

* er kan niet gewerkt worden volgens een goedgekeurde gedragscode.

##### 4\.2\.2 Conclusie

Gelet op het huidige woongebruik van het perceel is het uitvoeren van een flora\- en fauna onderzoek niet noodzakelijk geacht. Het plangebied is daarnaast niet gelegen in of nabij een gebied waarop gebiedsbeschermingsregels van toepassing zijn. De Wet natuurbescherming vormt geen belemmering voor het plan.

#### 4\.3 Fysieke veiligheid

##### 4\.3\.1 Externe veiligheid

Externe veiligheid beschrijft de risicoâs die ontstaan als gevolg van opslag of handelingen met gevaarlijke stoffen. Dit kan betrekking hebben op inrichtingen (bedrijven), transportroutes en buisleidingen.

Binnen en nabij het plangebied zijn geen bedrijven, transportroutes en buisleidingen gelegen waarbij rekening moet worden gehouden met het aspect externe veiligheid op het voorgenomen bouwplan.

##### 4\.3\.2 Gegevens ten behoeve van nadere inrichting en ontwikkeling in het plangebied

Zodra plannen ontwikkeld worden dient de brandweer in een vroeg stadium bij de plannen betrokken te worden om op basis van het beoogde veiligheidsniveau een advies te kunnen uitbrengen.

Dit bestemmingsplan heeft als doel een andere situering en de vervangende nieuwbouw van een vrijstaande woning op het perceel Achter het Kanaal 9 te Emmen mogelijk te maken. Vanuit veiligheid verandert de bestaande situatie niet wezenlijk, er worden geen woningen toegevoegd aan het aantal bestaande woningen.

In het algemeen geldt dat voor de inrichting van het gebied de volgende zaken van belang zijn:

* 1\. Voor het bestrijden van een brand is de brandweer afhankelijk van een goede bluswatervoorziening. Conform de Wet op de Veiligheidsregio's moet een gemeente zorgen voor een openbare bluswatervoorziening. Bij locaties waar geen toereikende openbare bluswatervoorziening kan worden aangelegd, zal de eigenaar moeten zorgen voor een doeltreffende niet\-openbare bluswatervoorziening in overleg met de brandweer. Vanaf 1 januari 2014 maakt de brandweer gebruik van tankautospuiten en tankwagens, aangevuld met vulpunten voor de tankwagens als primaire bluswatervoorziening. Er hoeven ten behoeve van deze ontwikkeling geen vulpunten bijgeplaatst te worden.

* 2\. Op grond van de Wet op de veiligheidsregio's (okt. 2010\) is de Veiligheidsregio Drenthe, in geval van calamiteit, verantwoordelijk voor het waarschuwen en alarmeren van de bevolking door middel van het Waarschuwings\- en alarmeringssysteem. Als gevolg van deze taak zijn binnen de gemeente sirenes geplaatst op een zodanige wijze dat een optimale dekking gerealiseerd is binnen de gemeente. De locatie valt buiten de dekking van het Waarschuwingsalarmeringsstelsel. Dit is conform de handleiding voor het WAS systeem (HAVOS).

* 3\. Het is belangrijk dat in geval van calamiteiten hulpverleningsdiensten direct ter plaatse kunnen komen en zonder beperkingen hulp kunnen verlenen. Om die reden dienen alle objecten in het plangebied via twee onafhankelijke wegen bereikbaar te zijn voor de hulpverleningsdiensten. Het gebied voldoet aan deze vereisten.

* 4\. Het dekkingsplan van de Veiligheidsregio Drenthe, vastgesteld in december 2013, geeft in het kort het volgende weer: Het brandverloop verloopt tegenwoordig zo snel dat 3 zaken zeer belangrijk zijn om slachtoffers te voorkomen: het voorkomen van brand, het ontdekken van brand en het vluchten bij brand. Bij het vluchten bij brand heeft men een eigen verantwoordelijkheid of is men aangewezen op de BHV \- organisatie. De brandweer heeft in beginsel als taak het houden van een brandscheiding ter voorkoming van branduitbreiding en het beschermen van (niet\-zelfredzame) personen achter die scheiding. Aangezien de opkomsttijd van Achter het Kanaal 9 minder dan 15 minuten is en daar bovenop een inzettijd van 5 minuten, is de brandweer in beginsel wel in staat een brandscheiding van 30 minuten te houden en een brandscheiding van 20 minuten hoogstwaarschijnlijk ook. Geadviseerd wordt de brandveiligheidsmaatregelen op elkaar af te stemmen. Denk hierbij aan de BIObiz factoren.

* Bouwkundige voorzieningen, bijv. conform bouwregelgeving

* Installatietechnische voorzieningen, bijv. woningrookmelders \- woningsprinklers

* Organisatorische voorzieningen, bijv. goede BHV organisatie bij een B\&B

* Brandweeropkomsttijd: vrij houden van wegen / zo min mogelijk verkeersbelemmerende maatregelen

* inventaris: toepassen van moeilijk brandbaar materiaal

* de zelfredzaamheid van de aanwezigen: bij het toelaten van hulpbehoevenden verdient het de aanbeveling dat de organisatie hier zelf op inspeelt.

#### 4\.4 Milieu

##### 4\.4\.1 Bodem

De aanwezigheid van bodemverontreiniging kan gevolgen hebben voor het gebruik van de locatie. Niet alleen kan dit betekenen dat op het perceel gebruiksbeperkingen liggen. Ook kan het zo zijn dat de bodemverontreiniging de bestemming van de locatie in de weg staat. Het nemen van saneringsmaatregelen of het verwijderen van de bodemverontreiniging kan deze belemmering weer opheffen.

Door Sigma Bouw \& Milieu is verkennend milieukundig bodemonderzoek volgens NEN\-5740\+A1 uitgevoerd. Het complete onderzoek is toegevoegd als Bijlage 3.

Uit het onderzoek blijkt dat zowel de boven als ondergrond niet verontreinigd zijn met de onderzochte parameters.

De vrijkomende grond voldoet (indicatief) aan de bodemkwaliteitsklasse achtergrondwaarde. De mogelijke vrijkomende grond kan op basis van de Nota bodembeheer van de gemeente binnen de gemeente worden toegepast.

Op basis van het uitgevoerde bodemonderzoek zijn er geen belemmeringen voor dit bestemmingsplan en de herbouw van de woning.

##### 4\.4\.2 Geluid

Regels ten aanzien van geluidhinder zijn vastgelegd in de Wet geluidhinder (Wgh). Het doel van de Wet geluidhinder is tweeledig. Enerzijds de bescherming van het milieu en anderzijds de bescherming van de volksgezondheid. Bepalend is steeds de situering van geluidsbronnen ten opzichte van geluidsgevoelige bestemmingen zoals woningen en scholen. De Wgh gaat uit van zones langs wegen, spoorwegen en industrieterreinen. Binnen dergelijke zones zijn nieuwe geluidsgevoelige bestemmingen alleen toegestaan indien de geluidsbelasting op de buitengevel onder of hoogstens gelijk is aan de voorkeursgrenswaarde. Ontheffing van de voorkeursgrenswaarde is toegestaan indien maatregelen om de geluidsbelasting op de buitengevels te beperken niet mogelijk zijn of onvoldoende helpen en indien aan bepaalde voorwaarden wordt voldaan.

Voor het plangebied is mogelijk alleen wegverkeerslawaai relevant. Het plangebied is niet gelegen binnen zones van spoorwegen of industrieterreinen.

###### 4\.4\.2\.1 Wegverkeerslawaai

De Wet geluidhinder is alleen van toepassing binnen de van rechtswege aanwezige zone van een weg. Conform de Wet geluidhinder heeft elke weg een zone. Conform art. 74 lid 2 Wgh zijn de onderstaande wegen hiervan uitgezonderd:

* 1\. Wegen die gelegen zijn binnen een als woonerf aangeduid gebied;

* 2\. Wegen waarvoor een maximum snelheid van 30 km per uur geldt.

De weg Achter het Kanaal is gezoneerd als 30 km\-verkeersgebied. De afstand van de her te bouwen woning tot aan de weg is circa 100 meter. Het plangebied ligt daarnaast niet binnen de geluidzone van de Ermerweg. Gelet hierop hoeft er geen akoestisch onderzoek uitgevoerd te worden.

##### 4\.4\.3 Lucht

De Wet luchtkwaliteit is bedoeld om de negatieve effecten op de volksgezondheid aan te pakken, als gevolg van te hoge niveaus van luchtverontreiniging. Anderzijds heeft de wet tot doel mogelijkheden te creÃ«ren voor ruimtelijke ontwikkeling. Volgens de nieuwe regeling vormt luchtkwaliteit in beginsel geen belemmering voor het uitoefenen van een ruimtelijk project als aan minimaal Ã©Ã©n van de volgende voorwaarden wordt voldaan:

* er is geen sprake van een feitelijke of dreigende overschrijding van een grenswaarde;

* een project leidt, al dan niet per saldo, niet tot een verslechtering van de luchtkwaliteit;

* een project draagt 'niet in betekenende mate' (NIMB) bij aan de luchtverontreiniging;

* een project past binnen het Nationaal Samenwerkingsprogramma Luchtkwaliteit (NSL) of binnen een regionaal programma van maatregelen.

###### 4\.4\.3\.1 Algemeen beeld luchtkwaliteit plangebied

Omdat er geen significante ontwikkelingen in of rondom het plangebied gepland zijn, zal de concentratie van de NOX en fijnstof niet veranderen. Hierdoor betekent de luchtkwaliteit geen belemmering voor het vaststellen van het bestemmingsplan.

#### 4\.5 Waterparagraaf

##### 4\.5\.1 Algemeen

Het plangebied ligt binnen het beheersgebied van het waterschap Vechtstromen. Uitgangspunt is dat bij een bouwplan moet worden voorkomen dat er grond\- of oppervlaktewateroverlast ontstaat en de kwaliteit van het ontvangende oppervlaktewater niet negatief wordt beÃ¯nvloed. Het beleid van de gemeente Emmen en het waterschap is gericht op afkoppelen van hemelwater van de riolering en te lozen op oppervlaktewater of zo mogelijk te laten infiltreren in de bodem.

In het kader van de ontwikkelingen van dit plan dient overleg gevoerd te worden met waterschap Vechtstromen. De wijze waarop de aanvrager het waterschap informeert over ruimtelijke plannen en om advies vraagt, hangt sterk af van de aard van het plan. In de waterparagraaf dienen de keuzes in ruimtelijke plannen ten aanzien van de waterhuishoudkundige aspecten gemotiveerd te worden beschreven. Het wateradvies van het waterschap moet daarin zijn meegenomen.

Waterhuishoudkundige consequenties van een plan mogen niet op de omgeving afgewenteld worden. Het waterschap streeft er naar om de ingrepen binnen een peilgebied waterneutraal te houden. Wateraspecten die met een specifiek instrument geregeld kunnen worden, worden in de watertoets wel gesignaleerd maar niet geregeld. In het afgegeven advies wordt wel verwezen naar de regelstellende instrumenten zoals de Keur van het waterschap, Activiteitenbesluit, Besluit lozen buiten inrichtingen, Besluit bodemkwaliteit, peilbesluit, gemeentelijke verordening en watervergunning.

##### 4\.5\.2 Waterhuishouding

###### 4\.5\.2\.1 Grondwater

Uit de gemiddelde hoogste grondwaterstanden in Noordbarge en omgeving en de gegevens over het voorkomen van kwel en infiltratiegebieden blijkt dat het gebied geheel als infiltratiegebied gekenmerkt kan worden. Het Oranjekanaal heeft een drainerende werking voor het afstromende grondwater van de hoger gelegen gebieden (Hondsrug). De grondwaterstanden worden hierdoor beÃ¯nvloed.

Ten oosten van het kanaal ligt de gemiddeld hoogste grondwaterstand (GHG) tussen 100 en 120 cm beneden maaiveld, ten westen van het kanaal ligt deze dieper dan 150 cm beneden maaiveld. Er is geen grondwateroverlast in het gebied bekend.

Om wateroverlast in gebouwen te voorkomen wordt geadviseerd om voor een vloerpeil te kiezen dat tenminste 30 centimeter boven de weg ligt.

###### 4\.5\.2\.2 Riolering

Naast het inzamelen en afvoeren van afvalwater heeft het rioolstelsel een belangrijke functie in de afwatering van de verharde oppervlakken in het plangebied. In een gemengd rioolstelsel worden afvalwater en regenwater 'gemengd' en vervolgens gezamenlijk afgevoerd naar de rioolwaterzuivering. Tijdens perioden met meer neerslag kan het voorkomen dat de rioolberging geheel gevuld raakt en zal rioolwater via de riooloverstorten naar het oppervlaktewater stromen. Een gescheiden rioolstelsel houdt afvalwater en regenwater gescheiden. Afvalwater wordt afgevoerd naar de rioolwaterzuivering, regenwater wordt rechtstreeks op het oppervlaktewater geloosd.

Het rioolstelsel van Noordbarge bestaat uit twee gebieden, verdeeld door het Oranjekanaal. Het oostelijk deel bestaat uit een gescheiden stelsel. Het DWA\-riool loost onder vrij verval op twee plaatsen op het transportriool. Het RWA\-riool heeft twee lozingspunten op het Oranjekanaal. Het westelijk deel van Noordbarge bestaat uit een gemengd stelsel en loost onder vrij verval op het transportriool. Het stelsel heeft geen overstort.

Het rioolstelsel aansluitend op het plangebied is uitgevoerd als een gemengd rioolstelsel. Het rioolstelsel voldoet aan de eisen. Er zijn geen hydraulische knelpunten bekend. De woning kan worden aangesloten op het bestaande rioolstelsel.

##### 4\.5\.3 Wateradvies waterschap

Het voorontwerp bestemmingsplan is toegezonden aan het waterschap voor advies.

### Hoofdstuk 5 Toelichting op de planregels en verbeelding

#### 5\.1 Algemeen

Het bestemmingsplan bestaat uit de plantoelichting, regels en verbeelding. De regels en de verbeelding vormen het juridisch bindende gedeelte van een bestemmingsplan. De verbeelding en de regels moeten altijd in samenhang worden gebruikt. De plantoelichting is bedoeld om de verbeelding en de regels te verduidelijken en om gemaakte keuzes te verantwoorden aan de hand van ruimtelijk beleid.

Met de indeling van het bestemmingsplan zoals de naamgeving van de bestemmingen, opbouw van de regels en de weergave van op de verbeelding wordt aangesloten op landelijk geldende standaarden, onder meer Informatiemodel Ruimtelijke Ordening (IMRO2012\) en de Standaard Vergelijkbare Bestemmingsplannen (SVBP2012\). Het bestemmingsplan dient rechtszeker, eenvoudig te begrijpen, goed toepasbaar en handhaafbaar te zijn voor de gebruiker.

#### 5\.2 Toelichting op de verbeelding

Voor de verbeelding wordt als ondergrond de basiskaart Emmen (BKE) gehanteerd. Deze basiskaart bestaat uit de Grootschalige Basiskaart van Nederland (GBKN) met gemeentelijke aanvullingen in de vorm van extra meetgegevens. Met het oog op de volledigheid en nauwkeurigheid van de aanwezige bebouwing wordt de meest recente versie van de BKE gehanteerd. Hiervoor wordt maandelijks de BKE automatisch herzien. Echter, de ondergrond zal nooit een volledige weergave van de werkelijkheid zijn. De op de verbeelding aangegeven bebouwing moet dan ook als illustratief worden beschouwd. De BKE wordt naast de extra meetgegevens aangevuld met kadastrale gegevens van de Digitale Kadastrale Kaart.

Alle gronden die binnen het plangebied vallen hebben een bestemming en / of aanduiding gekregen op de verbeelding. Deze bestemmingen en aanduidingen hebben slechts juridische betekenis indien in de regels hieraan een betekenis wordt gegeven. De begrenzingen van de bestemmingen volgen zoveel mogelijk geografische, topografische en/of kadastrale grenzen. Daar waar dat niet mogelijk bleek, is gekozen voor een meer praktische benadering. De schaal van de verbeelding kan met behulp van de computer door de gebruiker naar keuze worden ingesteld.

#### 5\.3 Toelichting op de regels

De regels zijn een juridische vertaling van het planologische \-en ruimtelijk beleid van de gemeente, provincie en het rijk. De regels zijn een juridisch instrumentarium voor het regelen van het gebruik van de gronden en bebouwing, bepalingen omtrent de toegelaten bebouwing en regelingen betreffende het gebruik van aanwezige en/of op te richten bebouwing. Bij het opstellen van de regels is geprobeerd om de regels zo beperkt mogelijk te houden door alleen te regelen wat nodig is.

**Gebruiksregels**

Per bestemming is aangegeven voor welk gebruik de gronden zijn bedoeld. Indien daar aanleiding voor aanleiding voor bestaat, wordt via de specifieke gebruiksregels expliciet aangegeven waarvoor de gronden niet zijn bedoeld en of waarvoor en op welke wijze de gronden wel gebruikt kunnen worden.

**Bouwregels**

In een groot aantal bestemmingen zijn bouwregels opgenomen. Met deze bouwregels worden de bouwmogelijkheden gereguleerd. Uitgangspunt bij het bouwen van hoofdgebouwen is dat hoofdgebouwen altijd binnen een bouwvlak worden gebouwd en voorgevels van deze hoofdgebouwen in de gevellijn. Dit betekend dat indien er vervangende bebouwing wordt geprojecteerd, deze in de gevellijn moet worden teruggebouwd. Verder worden in de bouwregels onder anderen regels ten aanzien maximale bebouwing , bouwhoogtes, dakhelling opgenomen.

**Flexibiliteit**

Soms is het gewenst om af te wijken van de gestelde regels. Hiervoor zijn in het bestemmingsplan flexibiliteitbepalingen opgenomen om op specifieke situaties in te kunnen spelen. De uitvoering van de flexibiliteitregelingen ligt bij het college van burgemeester en wethouders. Het toepassen van deze regelingen is geen automatisme. Voordat wordt besloten dat van de geldende regels in het bestemmingsplan kan worden afgeweken zal eerst bekeken worden wat de consequenties zijn van de afwijking op de leefomgeving.

In het bestemmingsplan diverse flexibiliteitregelingen opgenomen, deze zijn:

* Afwijken van de bouwregels;

* Afwijken van de gebruiksregels;

* Nadere eisen;

* Algemene afwijkingsregels;

* Wijzigingsbevoegdheden artikel 3\.6 Wro;

De afwijkingen van de bouw\- of gebruiksregels maken afwijkingen van geringe aard mogelijk, waarbij de aan de grond toegekende bestemming gehandhaafd dient te blijven. Door het inwerkingtreden van de Wet algemene bepalingen omgevingsrecht (Wabo) worden verschillende vergunningen en besluiten, zoals de milieuvergunning, de bouwvergunning, afwijkingen van het bestemmingsplan en de kapvergunning gebundeld in een integrale omgevingsvergunning. Toestemming van burgemeester en wethouders voor een afwijking van de bouw\- of gebruiksregels kan zodoende worden verkregen door het aanvragen van een omgevingsvergunning

Met de nadere eisen kunnen ondergeschikte zaken aan gebouwen worden aangepast. Het gaat hierbij om zaken zoals het aanpassen van de vorm of de situering van een bouwwerk of de inrichting van een terrein. Met 'nadere eisen' kunnen geen ingrijpende veranderingen plaatsvinden in de bestemmingen.

Bij toepassing van een afwijking en / of nadere eisen wordt het beoordelingskader gehanteerd zoals in de onderstaande tabel is weergegeven. Deze lijst geeft de afwegingscriteria aan die meegewogen moeten worden bij de afweging of een omgevingsvergunning wordt verleend en/ of het toepassen van de nadere eisen. Op deze wijze kunnen interpretatieproblemen worden vermeden en wordt aan gebruikers van de in het plangebied gelegen gronden zoveel mogelijk rechtszekerheid geboden. Het bestemmingsplan biedt mogelijkheden voor het afwijken van de nadere eisen, de uitvoering van deze flexibiliteitsbepalingen zal plaatsvinden via de omgevingsvergunning.

| **Bij toepassing van een afwijking en/ of nadere eis mag geen onevenredige afbreuk worden gedaan aan de volgende criteria:**   Â |

| --- |

| **1\. Woonsituatie:**   Â |

| Ten aanzien van de woonsituatie dient rekening gehouden te worden met het in stand houden en/ of garanderen van een goede woonsituatie, hierbij dient gelet te worden op: i. de verkeersaantrekkende werking en de parkeerbehoefte;ii. overlast door lawaai, stank en/of trillingen;iii. de lichttoetreding/bezonning ten opzichte van (bebouwing op) aangrenzende gronden;iv. het uitzicht;v. de aanwezigheid van voldoende privacy.   Â |

| **2\. Straat\- en bebouwingsbeeld:**   Â |

| In het belang van een verantwoorde, evenwichtige en samenhangende stedenbouwkundige en architectonische inpassing dient aandacht gegeven te worden aan:i. een goede verhouding tussen bouwmassa's en open ruimte, (landschappelijke inpassing);ii. de verhouding tussen de hoogte breedte van gebouwen;iii. gevelbeelden;iv. de samenhang van de bouwvorm met nabij gelegen bebouwing;v. de hoogtedifferentiatie;vi. de situering van gebouwen op het perceel;vii. de geleding van de gebouwen indien de oppervlakte meer dan 1000 meterÂ² bedraagt.   Â |

| **3\. Culthuurhistorie**   Â |

| i. cultuurhistorische waarden en archeologische waarden;   Â |

| **4\. Verkeersveiligheid**   Â |

| Ten waarborging van verkeersveiligheid dient rekening gehouden te worden met:i. verkeersaantrekkende werking, toename van de verkeersintensiteit en de parkeerbehoefte;ii. overlast door lawaai, stank en/of trillingen;iii. benodigde uitzichthoeken van wegen;iv. de aansluiting van in\- en uitritten op de openbare weg;v. de gevolgen voor het zicht op de openbare weg en of fiets\- en voetpaden;vi. de aanwezigheid van voldoende laad\- en losruimte.   Â |

| **5\. Sociale veiligheid**   Â |

| Ter waarborging en ter voorkoming van een ruimtelijke situatie die onoverzichtelijk, onherkenbaar en niet\-sociaal controleerbaar is dient rekening gehouden te worden:i. de mogelijkheden voor de verbetering van toezicht op en de overzichtelijkheid en toegankelijkheid van een sociaal onveilige plek;ii. de mate waarin de toezicht op en de overzichtelijkheid en toegankelijkheid van een openbare ruimte wordt ingeperkt.   Â |

| **6\. Brandveiligheid, externe veiligheid en rampenbestrijding**   Â |

| Ten aanzien van de brandveiligheid, externe veiligheid en rampenbestrijding dient rekening gehouden te worden met de volgende aspecten:i. aanwezigheid van kwetsbare objecten;ii. de aanwezigheid en routering van vluchtwegen;iii. de bereikbaarheid van de bouwwerken;de beschikbaarheid en bereikbaarheid van adequate blusmiddelen.   Â |

| **7\. Milieusituatie:**   Â |

| Ter waarborging en ter voorkoming van een milieukundig ongewenste situatie als gevolg van een ruimtelijke ingreep dient rekening gehouden te worden met:i. de mate van hinder voor de omliggende functies;ii. de gevolgen voor de externe veiligheid;iii. de gevolgen van de aanwezigheid van gevoelige functies voor de hinderlijke functies;iv. de gevolgen voor flora en fauna in relatie met de omgeving;v. de gevolgen voor de bodemkwaliteit;vi. de gevolgen voor de (grond)waterkwaliteit;vii. de situering van gebouwen ten opzichte van het water.   Â |

| **8\. Gebruiksmogelijkheden in andere bestemmingen**   Â |

| Ter voorkoming van een onevenredige aantasting van de gebruiksmogelijkheden van aangrenzende gronden en de zich daarop bevindende bouwwerken is het niet toegestaan op enig terrein zodanig te bouwen, dat daardoor op een aangrenzend terrein, waarvan de toestand op dat moment overeenkomt met het plan, een situatie zou ontstaan die niet meer overeenkomt met het plan of waardoor een reeds bestaande afwijking van het plan zou worden vergroot.   Â |

*Figuur 6\.1: Beoordelingscriteria afwijkingen en nadere eisen.*

De bevoegdheid ex. artikel 3\.6 Wro om het bestemmingsplan te wijzigen ligt eveneens bij burgemeester en wethouders. De wijzigingsbevoegdheid maakt een wijziging van een bestemming in een andere bestemming mogelijk. Voor de wijzigingsbevoegdheid geldt dat deze niet kan worden uitgevoerd, voordat onderzoek is uitgevoerd. Dit biedt de mogelijkheid om nader onderzoek zoveel mogelijk op de concrete situatie af te stemmen.

**Opzet regels**

De planregels van dit bestemmingsplan zijn opgedeeld in vier hoofdstukken:

* Hoofdstuk 1\. Inleidende regels;

* Hoofdstuk 2\. Bestemmingsregels;

* Hoofdstuk 3\. Algemene regels;

* Hoofdstuk 4\. Overgangs \- en slotregels.

De inhoud van de verschillende hoofdstukken wordt als volgt toegelicht:

##### 5\.3\.1 Hoofdstuk 1 Inleidende regels

In hoofdstuk 1 worden diverse begrippen welke in de planregels worden gehanteerd nader verklaard. Dit om mogelijke interpretatieproblemen te voorkomen. Daarnaast wordt aangegeven op welke wijze bepaalde afmetingen dienen te worden gemeten.

Artikel 1 Begrippen

De begripsbepalingen in dit artikel zijn noodzakelijk bij de interpretatie van de regels. In dit artikel worden de begrippen gedefinieerd, die in de regels worden gehanteerd. De begrippen die hierin zijn opgenomen zijn terug te vinden in de bestemmingsbepalingen. Bij de toetsing aan het bestemmingsplan wordt uitgegaan van de in dit artikel aan de betreffende begrippen toegekende betekenis. Voor zover geen begrippen zijn gedefinieerd wordt aangesloten bij het normaal spraakgebruik.

Met uitzondering van de eerste twee begrippen (plan en bestemmingsplan) zijn de begrippen alfabetisch gerangschikt. De begrippen zijn zoveel mogelijk gebaseerd op vaste jurisprudentie. In de loop der tijd hebben de meeste begrippen zich ontwikkeld tot een standaard, waarvan ook in dit bestemmingsplan gebruik is gemaakt.

Artikel 2 Wijze van meten

De bepalingen over de wijze van meten zijn in dit artikel opgenomen. Dit artikel geeft aan hoe de hoogte\- en andere maten die bij het bouwen in acht genomen dienen te worden, gemeten moeten worden.

##### 5\.3\.2 Hoofdstuk 2 Bestemmingsregels

In hoofdstuk 2 worden artikelsgewijs de op de verbeelding aangegeven bestemmingen omschreven en wordt toegelicht op welke wijze de gronden en opstallen gebruikt mogen worden. Behalve bestemmingen en dubbelbestemmingen zijn binnen het bestemmingsplan aanduidingen te onderscheiden. Deze aanduidingen bevatten specificaties van bestemmingen en dubbelbestemmingen met betrekking tot gebruik of bouwen.

###### 5\.3\.2\.1 Wonen \- Vrijstaand

Artikel 3 Wonen \- Vrijstaand 3

De her te bouwen woning in het plangebied heeft de bestemming Wonen \- Vrijstaand 3 gekregen. Binnen de bestemming Wonen wordt de mogelijkheid geboden voor de realisatie van Ã©Ã©n vrijstaande woning en de daarbij behorende voorzieningen. Dit laatste is tevens bedoeld om ondergeschikte, aan de woonfunctie grenzende voorzieningen (bijvoorbeeld groenvoorzieningen of toegangswegen), waarvan de feitelijke begrenzing niet exact blijkt samen te vallen met de bestemmingsgrens, onder de woonbestemming te brengen. Gebouwen dienen binnen het bouwwvlak te worden gebouwd. De voorgevel van de woning dient in de gevellijn te worden opgericht. De gezamenlijke oppervlakte van de woning inclusief bijbehorende bouwwerken bedraagt ten hoogste 250 m2\. Hierbij mag het bestemmingsvlak niet met meer dan 50% worden bebouwd. De bouwhoogte van de woning mag maximaal 8 m bedragen, de goothoogte maximaal 3,5 m. De dakhelling bedraagt minimaal 35 graden. De afstand naar de zijerfscheiding bedraagt minimaal 3 m. In de bestemming zijn afwijkingen**Â**van de bouwregels opgenomen om het bestemmingsplan flexibeler te maken.

##### 5\.3\.3 Dubbelbestemmingen

Dubbelbestemmingen worden opgenomen als meerdere functies onafhankelijk van elkaar op dezelfde plaats voorkomen. In feite betreft het hier twee (of meer) afzonderlijke bestemmingen voor Ã©Ã©n (deel van een) gebied. Daar waar een dubbelbestemming is gelegen, geldt zowel de bepaling van de betreffende (hoofd)bestemming als de bepaling zoals gesteld in de dubbelbestemming.

Het plangebied Emmen, Achter het Kanaal 9 kent Ã©Ã©n dubbelbestemming, te weten Waarde \-

Archeologie 4.

Om de archeologische waarden in het plangebied te beschermen is de dubbelbestemming op de verbeelding opgenomen. Voor gronden geldt dat archeologisch onderzoek nodig is om vast te stellen of er waarden aanwezig zijn en of deze behoudenswaardig zijn. Om de archeologische waarden te beschermen is in de regels een omgevingsvergunningenstelsel opgenomen. Daardoor wordt de uitvoering van bepaalde activiteiten aan bepaalde voorwaarden gebonden. Het stelsel biedt het college de mogelijkheid om de toelaatbaarheid van bepaalde activiteiten en gebruiksvormen per geval na te gaan en eventueel aan de uitvoering bepaalde eisen te stellen. Het moet daarbij gaan om activiteiten die op basis van de doeleindenomschrijving van het betreffende artikel mogelijk zijn, maar waarvoor een nadere afweging omtrent de toelaatbaarheid is gewenst. Voor terreinen binnen Waarde \- Archeologie 4 is algemeen aanvaard dat een minimumoppervlak voor bodemverstoringen geldt van 1000 m2 en een bouwvoordiepte van 30 cm (30 cm \+10 cm principe). Voor terreinen met Waarde \- Archeologie 4 geldt geen drainageverbod.

Binnen de dubbelbestemming Waarde \- Archeologie 4 is een wijzigingsbevoegdheid opgenomen, waarin overeenkomstig artikel 3\.6 van de Wro Burgemeester en Wethouders de dubbelbestemming kunnen laten vervallen of alsnog aan gronden de dubbelbestemming kunnen toekennen.

##### 5\.3\.4 Hoofdstuk 3 Algemene regels

Hoofdstuk 3 van de regels bevat bepalingen die van toepassing zijn op meerdere bestemmingen, zodat het uit praktische overwegingen de voorkeur verdient deze in afzonderlijke artikelen onder te brengen.

Artikel 5 Anti\-dubbeltelregel

Met dit artikel wordt voorkomen dat meer wordt gebouwd dan het bestemmingsplan beoogt. Dit is bijvoorbeeld mogelijk als (onderdelen van) bouwpercelen van eigenaars in maatvoering verschillen en wisselen. Door verwerving van een extra (bouw)perceel of een gedeelte daarvan, kunnen de gronden niet meegenomen worden met de berekening van de bouwmogelijkheden van het nieuwe perceel als de nieuw verworven gronden reeds meegenomen zijn bij de berekening van een eerdere bouwplannen. Het is dus niet toegestaan gronden twee keer in te zetten om een omgevingsvergunning te verkrijgen.

Artikel 6 Algemene bouwregels

In dit artikel zijn regels opgenomen voor het bouwen van ondergeschikte bouwonderdelen. De genoemde onderdelen mogen de in de regels bepaalde maximale bouwhoogte overschrijden met de in artikel genoemde maten. Hiervoor is bewust gekozen omdat dit duidelijkheid en enige vrijheid aan ontwerpers biedt.

Artikel 7 Algemene aanduidingsregels

Aan de hiervoor genoemde basisbestemmingen is de aanduiding Milieuzone \-

Grondwaterbeschermingsgebied toegevoegd. Het plangebied valt binnen een grondwaterbeschermingsgebied dat is gekoppeld aan waterwingebied Noordbargeres. Dit is op de verbeelding aangegeven door middel van de aanduiding 'Milieuzone\-Grondwaterbeschermingsgebied'. Binnen de aanduiding worden voorwaarden gesteld aan het gebruik van de gronden ten behoeve van de bescherming van het grondwater.

Artikel 8 Algemene afwijkingsregels

Afwijkingsregels zijn regels waardoor aan de bestemmingsbepalingen de nodige extra flexibiliteit wordt meegegeven. Toestemming voor afwijking gebeurt door het verlenen van een omgevingsvergunning. Het college van burgemeester en wethouders kan bijvoorbeeld een omgevingsvergunning verlenen voor het 10 % vergroten van de bouwmogelijkheden voor goot\- en nokhoogte, het bouwen van bijgebouwen in de voorgevel van het hoofdgebouw, het bouwen van het hoofdgebouw maximaal 5 meter achter de gevellijn en het bouwen met een minder steile dakhelling. Daarnaast kan afgeweken worden van het bestemmingsplan om op medische indicatie te bouwen op\- of achter de gevellijn en specifiek voor het oprichten van 30mÂ² bebouwing voor noodzakelijke voorzieningen in het licht van de Wet Maatschappelijke Ondersteuning (WMO). Daarnaast zijn ten aanzien van het gebruik afwijkingsmogelijkheden opgenomen voor de uitoefening van een aan huis gebonden kleinschalige beroeps\- of bedrijfsactiviteiten voor alle woningen of het uitoefenen van bed and breakfast.

De omgevingsvergunningen mogen alleen gebruikt worden indien niet op grond van een andere bepaling in deze regels omgevingsvergunning kan worden verleend. Dit betekent dat niet 2 keer omgevingsvergunning kan worden verleend van eenzelfde bepalingen of dat bepalingen die extra bouwmogelijkheden geven niet cumulatief gebruikt mogen worden.

##### 5\.3\.5 Hoofdstuk 4 Overgangs\- en slotregels

Hoofdstuk 4 bestaat uit 2 artikelen, de eerste is het overgangsrecht ten aanzien van gebruik en bebouwing en de tweede de slotregel waarin de citeertitel van het bestemmingsplan wordt aangehaald.

Artikel 9 Overgangsrecht regelt het overgangsrecht ten aanzien van legaal bestaand gebruik en legale bestaande bouwwerken die afwijken van de (nieuwe) bestemming. Het overgangsrecht beschermt de gevestigde belangen of rechten bij een nieuwe, van de bestaande situatie afwijkende regeling. Dit betekent dat bestaand gebruik en bestaande bouwwerken welke in strijd zijn met het nieuwe bestemmingsplan, maar reeds aanwezig was ten tijde van de voorgaande plannen, onder voorwaarden, mag worden voortgezet, met als doel het uiteindelijk beÃ«indigen van de afwijkende situatie. Voorheen illegale bebouwing en illegaal gebruik worden met het overgangsrecht niet gelegaliseerd.

Artikel 10 Slotregel is de Slotregel van het bestemmingsplan. In dit artikel wordt aangegeven op welke wijze de regels van het bestemmingsplan kunnen worden aangehaald. In dit geval kunnen de regels van het bestemmingsplan aangehaald worden als Regels van het bestemmingsplan Emmen, Achter het Kanaal 9\.

#### 5\.4 Handhaving

In dit bestemmingsplan heeft actueel beleid zijn doorwerking in de regels gekregen. Hierdoor is het juridisch kader van het bestemmingsplan voor gemeente als publiek beter toepasbaar geworden. Van de gemeente mag verwacht worden dat opgetreden wordt als de regels van het bestemmingsplan niet worden nageleefd. Bestemmingsplannen zijn immers bindend voor overheid en publiek ter bescherming van een goede ruimtelijke kwaliteit en een veilige leefomgeving.

Het college van de gemeente Emmen heeft het beleidsplan Vergunningverlening Toezicht en Handhaving (VTH) vastgesteld. Dit beleidsplan VTH beschrijft de visie en ambitie op het terrein van de gemeentelijke VTH\-taken, waaronder ook valt het toepassen en naleven van de regels in het bestemmingsplan. Daarnaast geeft het beleidsplan VTH invulling aan de wettelijke plicht om vastgesteld VTH\-beleid te hebben.

Voor wat betreft handhaving kan de gemeente onmogelijk continu alles controleren. De gemeente vertrouwt erop dat inwoners en bedrijven de regels naleven en zij er alles aan doen om risico's en nadelige effecten voor de maatschappij te voorkomen. Risico's bepalen de inzet van de beschikbare capaciteit. Op basis van kennis en ervaring is vastgesteld welke bedrijfscategorieÃ«n en activiteiten het grootste risico vormen voor fysieke veiligheid, leefbaarheid, volksgezondheid, milieu en imago.

Deze uitgangspunten zijn gebruikt bij het opstellen van dit bestemmingsplan en worden ook toegepast bij de naleving van de regels van het bestemmingsplan.

### Hoofdstuk 6 Maatschappelijke betrokkenheid

#### 6\.1 Overleg ex. artikel 3\.1\.1 Bro

##### 6\.1\.1 Overleg

Het concept\-ontwerpbestemmingsplan Emmen, Achter het Kanaal 9 is voor overleg ex. artikel 3\.1\.1 Besluit ruimtelijke ordening (Bro) verzonden naar verschillende overlegpartners.

De ontvangen adviezen en reacties zijn gebundeld in de Nota van beantwoording behorende bij het bestemmingsplan Emmen, Achter het Kanaal 9 (zie Bijlage 1 Nota van beantwoording).

In deze nota is tevens het standpunt van het college van burgemeester en wethouders ten aanzien van de verschillende overlegreacties opgenomen. Waar de adviezen en reacties leidden tot aanpassingen van het bestemmingsplan, zijn de aanpassingen in het ontwerpbestemmingsplan verwerkt.

Voor de inhoud van de overlegreacties en het standpunt van het college wordt verwezen naar voornoemde nota. De Nota van Beantwoording maakt deel uit van het bestemmingsplan Emmen, Achter het Kanaal 9\.

#### 6\.2 Zienswijzen op het ontwerpbestemmingsplan

Het ontwerpbestemmingsplan heeft vanaf 27 oktober 2017 gedurende zes weken voor een ieder ter inzage gelegen.Tegen het ontwerpbestemmingsplan zijn geen zienswijzen ingediend. Provincie Drenthe heeft aangegeven dat het plan geen aanleiding geeft tot op\- of aanmerkingen (Bijlage 8).

### Hoofdstuk 7 Economische uitvoerbaarheid

Per 1 juli 2008 is de Wet ruimtelijke ordening in werking getreden. Afdeling 6\.4 van de Wet ruimtelijke ordening verplicht de gemeente tot het verhalen van kosten bij grondexploitatie via een exploitatieplan, tenzij kostenverhaal anderszins is verzekerd.

De toepassing voor het afdwingbare kostenverhaal richt zich op bouwplannen. De definitie van wat onder een bouwplan wordt verstaan, is opgenomen in artikel 6\.2\.1 van het Besluit ruimtelijke ordening (Bro). Uit dit artikel blijkt dat onder een bouwplanÂ o.a. wordt verstaanÂ de bouw van eenÂ woning of de uitbreiding van een gebouw van 1000 m2 of meer.

De kosten van het maken van het voorliggend bestemmingsplan worden in dit geval gedekt op grond van de legesverordening. Voor dit plan zijn door de gemeente geen aanvullende kosten voor onderzoek begroot en gemaakt.

De vaststelling van een exploitatieplan is zodoende niet nodig, aangezien het kostenverhaal nu anderszins verzekerd is.

### Bijlagen bij de toelichting

#### Bijlage 1 Nota van beantwoording

#### Bijlage 2 Bouwplan

#### Bijlage 3 Verkennend milieukundig bodemonderzoek

#### Bijlage 4 Onderzoek landschap Noordbarge, Het dorp en landschap in historisch perspectief

#### Bijlage 5 Kaart 1 Waardering Bebouwing

#### Bijlage 6 Kaart 2 Waardering Landschap

#### Bijlage 7 Publicatie ontwerpbestemmingsplan d.d. 26\-10\-2017

#### Bijlage 8 Reactie Provincie Drenthe op ontwerp bestemmingsplan

#### Bijlage 9 Raadsbesluit

#### Bijlage 10 Publicatie vaststelling bestemmingsplan