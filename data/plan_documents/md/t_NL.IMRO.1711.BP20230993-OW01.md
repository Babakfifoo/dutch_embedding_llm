**Toelichting**

| 1 Inleiding                                                   | 3  |
|---------------------------------------------------------------|----|
| 1.1 Aanleiding  3                                             |    |
| 1.2 Begrenzing van het plangebied  4                          |    |
| 1.5 Wijze waarop het bestemmingsplan tot stand komt  4        |    |
| 1.6 Leeswijzer  5                                             |    |
| 2 Beleidskader                                                | 6  |
| 3 Milieuplanologische aspecten                                | 7  |
| 3.1 M.e.r-beoordeling 7                                       |    |
| 3.2 Water 9                                                   |    |
| 3.3 Ecologie en natuurbescherming  9                          |    |
| 3.4 Geluid 10                                                 |    |
| 3.5 Bodem 10                                                  |    |
| 3.6 Externe veiligheid  11                                    |    |
| 3.7 Luchtkwaliteit  11                                        |    |
| 3.8 Archeologie 12                                            |    |
| 3.9 Overige milieuhinder 13                                   |    |
| 3.10 Kabels en leidingen 13                                   |    |
| 4 Het bestemmingsplan                                         | 14 |
| 4.1 Feitelijke planopzet 14                                   |    |
| 4.2 Juridische planopzet  14                                  |    |
| 5 Financiële uitvoerbaarheid                                  | 17 |
| 6 Communicatieparagraaf                                       | 18 |
| 6.1 Wettelijk vooroverleg instanties ex artikel 3.1.1 Bro  18 |    |
| 6.2 Zienswijzen ex artikel 3.8 Wro 18                         |    |
| Bijlage 1 Overzicht bestemmingsplannen opgenomen in IOP 19    |    |
| Bijlage 2 Reacties Vooroverleg  20                            |    |
| Bijlage 3 Nota van zienswijzen en ambtshalve wijzigingen  21  |    |
| Bijlage 4 Raadsbesluit 22                                     |    |
|                                                               |    |

## <span id="page-2-0"></span>d 1 Inleiding

### <span id="page-2-1"></span>**1.1 Aanleiding**

Op 1 januari 2024 treedt de Omgevingswet in werking. Met de invoering van de Omgevingswet wil de overheid de regels met betrekking tot de ruimtelijke ordening zoveel mogelijk samenvoegen en vereenvoudigen, zodat het in de toekomst eenvoudiger wordt om ruimte te bieden aan gewenste ruimtelijke ontwikkelingen. De Omgevingswet bundelt en moderniseert de wet- en regelgeving met betrekking tot de fysieke leefomgeving; 26 verschillende wetten worden gebundeld tot één wet: de Omgevingswet. Daarnaast worden 60 Algemene Maatregelen van Bestuur (AMvB's) samengevoegd tot vier AMvB's: het Besluit activiteiten leefomgeving (Bal), het Besluit bouwwerken leefomgeving (Bbl), het Besluit kwaliteit leefomgeving (Bkl) en het Omgevingsbesluit (Ob). Tevens worden 75 ministeriële regelingen samengevoegd tot één regeling: de Omgevingsregeling (Or).

Het toekomstige omgevingsplan biedt gemeenten meer bestuurlijke afwegingsruimte om de fysieke leefomgeving te beheren en te ontwikkelen. Alle regels met betrekking tot de fysieke leefomgeving voor het gehele gemeentelijke grondgebied worden middels het omgevingsplan samengevoegd in één document. Burgers kunnen in het omgevingsplan zien welke regels er voor hem of haar gelden met betrekking tot de fysieke leefomgeving.

Zodra de Omgevingswet in werking treedt, krijgt iedere gemeente van rechtswege een omgevingsplan. Het omgevingsplan bestaat uit alle in de gemeente vigerende bestemmingsplannen, de bruidsschat (afkomstig van de Rijksoverheid) en enkele andere verordeningen. Daarnaast is er sprake van een overgangstermijn: vanaf 1 januari 2032 dienen gemeenten een nieuw omgevingsplan ('nieuwe stijl') te hebben vastgesteld dat voldoet aan de eisen en standaarden die door de Omgevingswet worden voorgeschreven.

De gemeente Echt-Susteren wil goed voorbereid zijn op de inwerkingtreding van de Omgevingswet. Daarom heeft zij besloten vóór de inwerkingtreding van de Omgevingswet de vigerende en onherroepelijke ruimtelijke plannen (bestemmingsplannen, wijzigingsplannen en nog niet in bestemmingsplannen opgenomen verleende omgevingsvergunningen) samen te voegen in één consoliderend bestemmingsplan. Bestemmings-, wijzigings- of uitwerkingsplannen die nog niet onherroepelijk zijn bij vaststelling van dit plan, zijn niet in dit plan meegenomen. Op deze manier zijn bestemmingen geanalyseerd en samengevoegd, regelingen op elkaar afgestemd en zoveel mogelijk verduidelijkt zonder de rechten van de gebruikers van gronden te beperken. Hiermee is een eerste stap gezet in de ontwikkeling van een omgevingsplan, waarbij geheel nieuwe regelingen moeten worden opgesteld die voldoen aan de eisen van een juiste toedeling van functies aan locaties conform de uitgangspunten van de Omgevingswet.

Dit consoliderende bestemmingsplan ligt thans voor. Vanaf de inwerkingtreding van de Omgevingswet vormt dit consoliderende bestemmingsplan 'Initieel Omgevingsplan Echt-Susteren' een belangrijk onderdeel van het omgevingsplan 'van rechtswege'. De andere delen van het omgevingsplan van rechtswege worden gevormd door de vigerende bestemmingsplannen die op 1 januari 2024 gelden op de gronden die nog niet in dit Initieel Omgevingsplan (IOP) zijn opgenomen.

### **1.2 Plannen opgenomen in IOP**

In bijlage 1 van deze toelichting is een lijst opgenomen van de 81 bestemmings- en wijzigingsplannen die meegenomen zijn in dit IOP. Hiervan zijn de bestaande regelingen zoveel mogelijk geïntegreerd.

### <span id="page-3-0"></span>**1.3 Begrenzing van het plangebied**

Het plangebied omvat een groot deel van het grondgebied van de gemeente Echt-Susteren. Uitgezonderd zijn bestemmingsplannen voor gebieden die al zijn vastgesteld door de raad, maar op dit moment nog niet onherroepelijk zijn. Het betreft de bestemmingsplannen 'Centrum Echt', 'Bedrijvenpark De Loop, Echt' en 'Bedrijventerrein De Berk III'. Deze plannen worden mogelijk aan het IOP toegevoegd indien deze voor de beoogde vaststelling van dit plan onherroepelijk geworden zijn.

Op de onderstaande overzichtskaart is het plangebied middels een rode kleur weergegeven:

*Begrenzing plangebied IOP Echt-Susteren*

## <span id="page-3-1"></span>**1.5 Wijze waarop het bestemmingsplan tot stand komt**

Het voorliggende bestemmingsplan wordt, vooruitlopend op de inwerkingtreding van de Omgevingswet, vastgesteld onder de werking van de thans geldende Wet ruimtelijke ordening (Wro). De structuur van bestemmingsplannen dient conform artikel 3.1.7 van het Besluit ruimtelijke ordening (Bro) te voldoen aan de "Standaard Vergelijkbare Bestemmingsplannen" (SVBP2012). Dit houdt in dat de verschijningsvorm van een bestemmingsplan en een aantal begrippen zijn gestandaardiseerd. Het bestemmingsplan bestaat formeel uit twee juridische onderdelen:

- een verbeelding (een digitaal GML-bestand met een specifiek nummer, in dit geval NL.IMRO.1711.BP20230993-OW01);
- d - regels; deze regels zijn in de SVBP2012 zoveel mogelijk gestandaardiseerd (o.a. volgorde, indeling, benaming, begripsbepalingen, overgangsbepalingen en de slotbepaling).
Op de verbeelding zijn, met bijbehorende verklaringen, de bestemmingen van de in het plan begrepen gronden aangegeven. De verklaringen leggen de verbinding tussen de op de verbeelding aangegeven bestemmingen en de bijbehorende regels. De verbeelding bestaat uit één groot plangebied, verdeeld over 58 deelkaarten, met een schaal van 1:1.500.

De regels bevatten de regeling inzake het gebruik van de gronden, die in het plan zijn begrepen en de zich daarop geprojecteerde opstallen. De regels zijn ingedeeld in vier hoofdstukken: de inleidende regels, de bestemmingsregels, de algemene regels en tenslotte de overgangsregels. Een bestemmingsplan gaat voorts vergezeld van een toelichting, waarin een onderbouwing is opgenomen van de gemaakte beleidskeuzen inzake het bestemmingsplan. De toelichting maakt juridisch geen deel uit van het bestemmingsplan.

### <span id="page-4-0"></span>**1.6 Leeswijzer**

De toelichting bij dit bestemmingsplan bestaat uit zes hoofdstukken. Na dit inleidende eerste hoofdstuk wordt in hoofdstuk 2 een korte toelichting op de relevante beleidskaders gegeven. In hoofdstuk 3 worden de milieuplanologische aspecten beschreven en in hoofdstuk 4 wordt de juridische regeling behorende bij het voorliggende bestemmingsplan uiteengezet. In hoofdstuk 5 is de financiële uitvoerbaarheid verwoord en tenslotte wordt in het zesde en laatste hoofdstuk beschreven welke procedure wordt doorlopen voor de vaststelling van het bestemmingsplan.

## <span id="page-5-0"></span>d 2 Beleidskader

Het voorliggende bestemmingsplan betreft een consoliderend bestemmingsplan, waarin alle vigerende ruimtelijke plannen van de gemeente Echt-Susteren worden samengevoegd tot één bestemmingsplan. Middels de vaststelling van dit bestemmingsplan worden geen nieuwe ruimtelijke ontwikkelingen mogelijk gemaakt. Het is derhalve niet noodzakelijk het Europees-, Rijks-, provinciaal, regionaal en gemeentelijk beleid opnieuw te beschrijven. De ruimtelijke en beleidsmatige afwegingen en de planologische vertaling daarvan hebben op verschillende beleidsniveaus reeds plaatsgevonden bij de vaststelling van de ruimtelijke plannen (inclusief verleende omgevingsvergunningen) die middels het voorliggende bestemmingsplan worden samengevoegd.

## <span id="page-6-0"></span>d 3 Milieuplanologische aspecten

### <span id="page-6-1"></span>**3.1 M.e.r-beoordeling**

In bijlage C en D van het Besluit milieueffectrapportage (Besluit m.e.r.) is aangegeven welke activiteiten plan-m.e.r.-plichtig, project-m.e.r.-plichtig of m.e.r.-beoordelingsplichtig zijn. Voor deze activiteiten zijn in het Besluit m.e.r. drempelwaarden opgenomen. Voor activiteiten die voldoen aan de diverse criteria uit onderdeel C geldt een m.e.r.-plicht. In onderdeel D staan de activiteiten benoemd waarvoor een m.e.r.-beoordelingsplicht geldt: er moet beoordeeld worden of sprake is van (mogelijke) belangrijke nadelige milieugevolgen. Als deze niet uitgesloten kunnen worden geldt een m.e.r.-plicht; kunnen deze belangrijke nadelige milieugevolgen wel uitgesloten worden, dan is het opstellen van een m.e.r. niet noodzakelijk.

Indien de activiteit onder de drempelwaarden van 11.2 van de D-lijst valt, dan dient voor de voorgenomen activiteit een vormvrije m.e.r.-beoordeling plaats te vinden. Hiervoor dient een m.e.r.-beoordelingsnotitie (ook wel 'aanmeldnotitie' genoemd) te worden opgesteld. Het bevoegd gezag moet vervolgens beoordelen of bij de voorgenomen activiteit mogelijke belangrijke nadelige milieugevolgen kunnen optreden waarvoor een m.e.r.(-beoordeling) noodzakelijk is. Dit besluit wordt genomen voorafgaand aan de terinzagelegging van het ruimtelijk plan.

Uit het hierboven geschetste juridische kader volgt, dat in drie situaties er sprake kan zijn van een plan-m.e.r. plicht:

- a. de situatie waarin het voorliggende bestemmingsplan een kaderstellend plan betreft. Dat wil zeggen dat het een toetsingskader is voor de afgifte van toekomstige vergunningen voor activiteiten waarvoor een m.e.r. is vereist;
- b. de situatie waarin voor het bestemmingsplan een passende beoordeling op grond van artikel 6 van de Habitatrichtlijn verplicht is;
- c. de situatie waarin het bestemmingsplan een herhaling van activiteiten betreft uit (een) eerder(e) bestemmingsplan(nen), welke thans op grond van de Provinciale Omgevingsverordening mer-plichtig zijn.

Wanneer het plan een herhaling van activiteiten (project) uit (een) eerder (e) bestemmingsplan(nen) omvat die mer(beoordeling)plichtig zijn (zoals bedoeld onder c.) en dit eerdere bestemmingsplan is vastgesteld zonder de aanwezigheid van een plan-MER en deze activiteiten (project) zijn/is nog niet vergund en/of uitgevoerd, dan geldt er voor dit planonderdeel een plan-m.e.r-plicht.

#### *Onderhavig plan*

Het voorliggende bestemmingsplan is beleidsneutraal. Met beleidsneutraal wordt bedoeld, dat de samen te voegen bestemmingsplannen bij recht geen nieuwe ontwikkelingen mogelijk maken. Daarnaast zijn reeds vergunde en uitgevoerde projecten ingepast/opgenomen in het bestemmingsplan.

Om te kunnen vaststellen of dit bestemmingsplan m.e.r.-(beoordelings)plichtig is, is de volgende inventarisatie vereist:

- a. welke bestemmingsplannen voegt het Initieel Omgevingsplan Echt-Susteren' samen?
- b. voor welke van deze plannen is geen plan-MER uitgevoerd:
- c. welke activiteiten opgenomen in onderdeel C en D van de bijlage bij het Besluit mer, maken deze plannen mogelijk, die nog niet zijn vergund of uitgevoerd.

#### Ad a.

d De plannen die in dit Initieel Omgevingsplan worden samengevoegd zijn weergegeven in de lijst in bijlage 1 bij deze toelichting. Het betreft 81 bestemmings- en wijzigingsplannen.

#### Ad b.

Voor het bestemmingsplan 'Buitengebied' is een m.e.r. uitgevoerd (d.d. 8 juli 2013, opgenomen als bijlage bij het bestemmingsplan 'Buitengebied'). Voor alle andere bestemmings- of wijzigingsplannen was dit niet aan de orde. In het navolgende wordt ingegaan op de aspecten die bij het plan-m.e.r. voor bestemmingsplan 'Buitengebied' aan de orde waren.

#### *Plan-m.e.r. bestemmingsplan Buitengebied*

Deze plan-m.e.r. was destijds met name gericht op de mogelijkheden die het bestemmingsplan bood voor bestaande (intensieve) veehouderijen. Daarbij was niet uitgesloten dat drempelwaarden uit het Besluit m.e.r. zouden worden overschreden. De plan-m.e.r. heeft samen met het toenmalige ontwerpbestemmingsplan ter inzage gelegen. De Commissie m.e.r. heeft op 24 april 2013 haar advies uitgebracht (rapportnummer 2764–50). Naar aanleiding van het toetsingsadvies is in het plan-m.e.r. een bijlage opgenomen, waaruit blijkt dat de huidige stalsystemen van rundveebedrijven nog de mogelijkheid hebben om hun stalsystemen te vernieuwen met stallen met een lagere emissiefactor, waardoor uitbreiding van de veebezetting mogelijk is zonder toename van de ammoniakemissie.

De uitkomsten van het plan-m.e.r. hebben op de volgende manier een rol gespeeld bij de inhoud van het bestemmingsplan Buitengebied.

De belangrijkste constatering uit het plan-m.e.r. was dat in cumulatieve zin negatieve effecten op omliggende Natura 2000-gebieden in de verschillende alternatieven niet met zekerheid uitgesloten konden worden. Dit was met name gelegen in de mogelijke toename van ammoniakdepositie door uitbreiding en bouw van veestallen. Bij de individuele behandeling van de bouw van veestallen - zo is aangegeven - zal moeten worden voldaan aan de Wet natuurbescherming, waardoor er geen sprake zal zijn van negatieve effecten. Niettemin moet op grond van jurisprudentie ten tijde van de vaststelling van het bestemmingsplan al gegarandeerd zijn dat er geen sprake zal zijn van negatieve effecten. Om die reden zijn in het bestemmingsplan 'Buitengebied' regels opgenomen die garanderen dat er geen sprake kan zijn van toename van de ammoniakdepositie in omliggende Natura 2000-gebieden. Concreet betreft het een regeling met betrekking tot de gevallen waarin wel of geen sprake is van toename van stikstofemissie en stikstofdepositie.

Ook op andere milieuthema's kan er sprake zijn van negatieve effecten bij schaalvergroting van agrarische bedrijven, met name op het gebied van landschap/cultuurhistorie en verkeersveiligheid. Deze ontwikkelingsmogelijkheden zijn alleen aanwezig bij toepassing van afwijkings- en wijzigingsbevoegdheden in het bestemmingsplan. Op basis van de resultaten van dit plan-m.e.r. is geadviseerd om bij toepassing van deze bevoegdheden voorwaarden op te nemen, die negatieve effecten op genoemde thema's kunnen voorkomen. Dat is gebeurd door in de wijzigingsbevoegdheden een regeling op te nemen waarin is aangegeven dat geen sprake mag zijn van een toename van ammoniakdepositie in een Natura2000-gebied dan wel dat de depositie geen gevolgen heeft voor de instandhoudingsdoelstellingen van het Natura2000-gebied.

De genoemde juridische regelingen, die door de Commissie m.e.r. waren geadviseerd en die zijn verwerkt in het bestemmingsplan 'Buitengebied', zijn onverkort in het voorliggende Initieel Omgevingsplan Echt-Susteren (IOP) opgenomen. Hierdoor vindt er geen juridische wijziging plaats als gevolg van de omzetting van het bestemmingsplan 'Buitengebied' in het IOP.

#### Ad c.

Ten aanzien van de geldende bestemmings- en wijzigingsplannen waarvoor geen (plan-)m.e.r. is doorlopen (voor zover het activiteiten betreft die zijn opgenomen in onderdeel C en D van de bijlage bij het Besluit mer) kan het volgende worden aangegeven.

d Deze plannen bevatten geen activiteiten waarvoor een (plan-)m.e.r. hoeft te worden doorlopen. De activiteiten die hierin mogelijk zijn gemaakt vallen allemaal onder de grens van de onderdeel D van de bijlage bij het Besluit mer. Voor zover de wetgeving dit ten tijde van de terinzagelegging van het ontwerp van deze plannen verplicht stelde is er voor deze plannen afzonderlijk een vormvrije m.e.r.-beoordeling doorlopen.

Geconcludeerd wordt op basis van bovenstaande inventarisatie dat het voorliggende consoliderende bestemmingsplan niet m.e.r.-plichtig is en dat hiervoor geen plan-m.e.r. hoeft te worden doorlopen.

### <span id="page-8-0"></span>**3.2 Water**

### *Waterbeheerplan Waterschap Limburg 2016-2021*

De gemeente Echt-Susteren valt in de zin van wateraangelegenheden binnen de Keur van het Waterschap Limburg. Het Waterschap is de waterkwantiteit- en waterkwaliteitsbeheerder en de beheerder van de primaire en secundaire waterkeringen. Met het Waterbeheerplan zet het waterschap de koers uit voor een toekomstbestendig waterbeheer in Limburg en geeft zij aan hoe zij invulling willen geven aan de taak om te zorgen voor veilige dijken, droge voeten en voldoende en schoon water. In het plan is vastgelegd hoe men het watersysteem en waterkeringen op orde wil brengen en houden. Ook staat hierin welke bijdrage de waterschappen leveren aan de Europese Kaderrichtlijn Water. Voorbeelden van maatregelen zijn: het aanleggen en verbeteren van dijken tegen overstromingen, het aanpakken van knelpunten van wateroverlast, het herstellen van beken en het verbeteren van de effluentkwaliteit van de rioolwaterzuiveringsinstallaties.

#### *Legger en Keur Waterschap Limburg*

Het waterschap kent naast haar beleid de Keur als regelgeving (en de bijbehorende legger als kaart). Om haar taak uit te kunnen oefenen maakt het waterschap gebruik van deze Keur. De Keur is een door het waterschapsbestuur vastgestelde verordening waar gedoogplichten, geboden en verboden in staan. Deze regels gelden voor toestanden en handelingen op en vlakbij waterkeringen, watergangen en kunstwerken zoals duikers. De Keur bevat de ligging en maatvoering van waterstaatkundige werken en waterpartijen, alsmede de onderhoud- en beschermingszones. Het waterschap levert deze gegevens aan de gemeente, teneinde de hoofdwatergangen en waterkeringen, inclusief de onderhouds- en beschermingszones in het bestemmingsplan te regelen.

#### *Onderhavig plan*

In het voorliggende bestemmingsplan worden geen nieuwe ontwikkelingen mogelijk gemaakt. Het plan voorziet uitsluitend in het samenvoegen van alle vigerende ruimtelijke plannen van de gemeente Echt-Susteren tot één consoliderend bestemminsplan. Alle op de Keur aangewezen waterkeringen, watergangen en kunstwerken zijn opgenomen in dit plan. Het plan heeft geen gevolgen voor de waterhuishouding binnen de gemeente Echt-Susteren.

### <span id="page-8-1"></span>**3.3 Ecologie en natuurbescherming**

Conform de Wet natuurbescherming bepalen de provincies wat wel en niet mag in de natuur binnen hun grondgebied en zorgen zij voor vergunningen en ontheffingen. De Rijksoverheid blijft verantwoordelijk voor het beleid van grote wateren. In deze wet zijn zowel de gebiedsbescherming van Natura2000-gebieden als de soortenbescherming geregeld.

In het kader van de gebiedsbescherming dient bij nieuwe ruimtelijke plannen de stikstofdepositie op omliggende Natura2000-gebieden te worden bepaald van het plan in de gebruiksfase en de tijdelijke aanleg-/bouwfase. Het Natura2000-netwerk bevat de gebieden die zijn aangewezen onder de Vogel- en Habitatrichtlijn en zijn daarmee geselecteerd op grond van het voorkomen van

d soorten en habitattypen die vanuit Europees oogpunt bescherming nodig hebben. Voor die gebieden geldt dat aanwijzingsbesluiten zijn opgesteld waarin staat voor welke soorten en habitats het betreffende gebied is aangewezen en welke instandhoudingsdoelstellingen er gelden voor deze soorten en habitats. In het kader van een nieuwe ruimtelijke ontwikkeling dient ten aanzien van de gebiedsbescherming met name gekeken te worden naar de stikstofdepositie als gevolg van een plan op naburige Natura2000-gebieden. Een aantal van deze gebieden is (zeer) gevoelig als het gaat om stikstofdepositie en daarom is het van belang vooraf inzicht te hebben in de stikstofdepositie in de bouwfase en de gebruiksfase van het bouwplan.

In het kader van de soortenbescherming dient voorafgaand aan een ruimtelijke ontwikkeling onderzoek te worden gedaan op, en rekening te worden gehouden met het voorkomen van beschermde en/of zeldzame planten- en diersoorten. Vervolgens dient te worden aangegeven hoe effectief moet worden omgegaan met de aanwezigheid van een beschermde soort.

#### *Onderhavig plan*

In het onderhavige plan worden geen nieuwe ontwikkelingen bij recht mogelijk gemaakt. De vaststelling van het bestemmingplan leidt dan ook niet tot het verstoren of beschadigen van beschermde plant- en/of diersoorten.

De aspecten ecologie en natuurbescherming vormen geen belemmering voor de vaststelling van het voorliggende bestemmingsplan.

### <span id="page-9-0"></span>**3.4 Geluid**

Bij het ontwikkelen van een ruimtelijk plan is het belangrijk rekening te houden met geluidbronnen en de mogelijke hinder of overlast daarvan voor mensen. De beoordeling van het aspect geluid vindt zijn grondslag vooral in de Wet geluidhinder maar daarnaast ook in de Wet ruimtelijke ordening wanneer het gaat om de beoordeling of er sprake is van een goed woon- en leefklimaat. Het aspect geluid kent voor een aantal bestemmingen (zoals wonen) in combinatie met een aantal typen geluidbronnen een wettelijk kader dat van belang is bij het opstellen van ruimtelijke plannen.

#### *Onderhavig plan*

De vaststelling van het voorliggende bestemmingsplan voorziet niet in het mogelijk maken van nieuwe geluidgevoelige functies. Een toetsing aan de Wet geluidhinder alsmede een toetsing aan 'een goede ruimtelijke ordening' zijn derhalve niet aan de orde.

Het aspect geluid vormt geen belemmering voor de vaststelling van het voorliggende bestemmingsplan.

### <span id="page-9-1"></span>**3.5 Bodem**

Voorafgaand aan het volgen van een ruimtelijke procedure dient te worden nagegaan of de aanwezige bodemkwaliteit past bij het huidige of toekomstige gebruik. Het belangrijkste uitgangspunt hierbij is dat eventueel aanwezige bodemverontreinigingen geen onaanvaardbare risico's opleveren voor de gebruikers van de bodem en dat de bodemkwaliteit niet verslechtert door grondverzet.

#### *Onderhavig plan*

Het voorliggende bestemmingsplan voorziet niet in nieuwe ruimtelijke ontwikkelingen. Er vindt dan ook geen grondverzet plaats, direct voortvloeiend uit de vaststelling van het bestemmingsplan. Het aspect bodem vormt dan ook geen belemmering voor de vaststelling van het bestemmingsplan.

### <span id="page-10-0"></span>**3.6 Externe veiligheid**

#### *Risicobenadering externe veiligheid*

Externe veiligheid gaat over het beheersen van de risico's voor de omgeving als gevolg van gebruik en opslag van gevaarlijke stoffen bij bedrijven, het vervoer van gevaarlijke stoffen over de weg, het water, het spoor en door buisleidingen. De risicobenadering externe veiligheid kent twee begrippen om het risiconiveau van transport en aanwezigheid van gevaarlijke stoffen in relatie tot de omgeving aan te geven. Deze begrippen zijn het plaatsgebonden risico (PR) en het groepsrisico (GR). Het PR is de kans per jaar dat een persoon, die zich continu en onbeschermd op een bepaalde plaats in de omgeving van een transportroute of inrichting bevindt, overlijdt door een ongeval met het transport van gevaarlijke stoffen op die route of binnen die inrichting. Plaatsen met een gelijk risico kunnen door zogenaamde risicocontouren op een kaart worden weergegeven. Voor nieuwe situaties is voor kwetsbare objecten (bijvoorbeeld woningen) de grenswaarde voor het PR gesteld op een niveau van 10¯6 /jr. Voor beperkt kwetsbare objecten (bijvoorbeeld bedrijven) is dit een richtwaarde. Het GR geeft aan wat de kans is op een ongeval met tien of meer dodelijke slachtoffers in de omgeving van de beschouwde transportroute of inrichting. Het aantal personen dat in de omgeving van de route of inrichting verblijft, bepaalt daardoor mede de hoogte van het GR.

#### *Wet- en regelgeving*

#### *Externe veiligheid risicovolle bedrijven*

Bij de beoordeling van de risico's voor de externe veiligheid worden de normen voor het PR en GR gehanteerd, zoals vastgelegd in het Besluit externe veiligheid voor inrichtingen (Bevi) en de bijbehorende Regeling externe veiligheid voor inrichtingen (Revi). Bij de besluitvorming dient het bevoegd gezag een verandering van het GR te verantwoorden. Het gebied waarbinnen de verantwoordingsplicht van toepassing is voor categoriale inrichtingen (zoals LPG tankstations) is wettelijk vastgelegd in het Revi.

#### *Transport van gevaarlijke stoffen*

Voor het transport van gevaarlijke stoffen over de weg, het spoor en het binnenwater vormt de Wet basisnet het wettelijk kader. De wetgeving hieromtrent beslaat drie onderdelen: gevaarlijk transport over het spoor, de weg en het water. Het doel van het Basisnet is een duurzaam evenwicht te borgen tussen de belangen van het vervoer van gevaarlijke stoffen, het gebruik van de ruimte langs het Basisnet en een maatschappelijk aanvaardbaar veiligheidsniveau in de nabijheid van het Basisnet. Daarnaast is de Regeling basisnet van kracht, waarin risicoplafonds voor het vervoer van gevaarlijke stoffen zijn opgenomen. Ruimtelijke ontwikkelingen dienen voorts te voldoen aan het Besluit externe veiligheid transport (Bevt). Tevens zijn bouwkundige voorschriften ingevoerd voor nieuwbouw in zogeheten PlasbrandAandachtsgebieden (PAG).

#### *Externe veiligheid buisleidingen*

In het Besluit externe veiligheid buisleidingen (Bevb) en de bijbehorende Regeling externe veiligheid buisleidingen (Revb) zijn - in lijn met het Bevi - normen gesteld aan het PR en het GR voor buisleidingen.

#### *Onderhavig plan*

Het voorliggende bestemmingsplan voorziet niet in nieuwe ruimtelijke ontwikkelingen. Omdat derhalve geen nieuwe (beperkt) kwetsbare objecten worden gerealiseerd, vormt het aspect externe veiligheid geen belemmering voor de vaststelling van het bestemmingsplan.

### <span id="page-10-1"></span>**3.7 Luchtkwaliteit**

In hoofdstuk 5 van de Wet milieubeheer (Wm) is titel 2 luchtkwaliteitseisen ingevoegd (ook 'Wet luchtkwaliteit' genoemd). Gelijktijdig zijn de volgende besluiten en regelingen van kracht:

- Besluit 'Niet in betekenende mate' (NIBM);
- Regeling 'Niet in betekenende mate' (NIBM);
- d - Regeling 'Beoordeling luchtkwaliteit 2007' en de
- Regeling 'Projectsaldering luchtkwaliteit 2007'.

Deze wet- en regelgeving omvat maatregelen om zowel de uitstoot van schadelijke stoffen te beperken en te voorkomen dat mensen langdurig worden blootgesteld aan verontreiniging.

#### *Besluit gevoelige bestemmingen*

Conform artikel 5.16a van de 'Wet luchtkwaliteit' kunnen bij Algemene Maatregel van Bestuur nog nadere regels worden gesteld om te voorkomen dat bij een (dreigende) overschrijding van één of meerdere grenswaarde(n) projecten doorgang vinden die er toe leiden dat het aantal blootgestelden met een verhoogde gevoeligheid toeneemt. Dit Besluit gevoelige bestemmingen (luchtkwaliteitseisen) beperkt de mogelijkheden om ruimtelijke ontwikkelingen uit te voeren in overschrijdingssituaties voor zogenaamde 'gevoelige bestemmingen'. Tot die gevoelige bestemmingen worden scholen, kinderopvang en bejaarden-, verpleeg of verzorgingshuizen gerekend. In het Besluit is aangegeven dat moet worden onderzocht of op een locatie sprake is van een daadwerkelijke of een dreigende overschrijding van de grenswaarden indien de locatie:

- is gelegen binnen 300 meter vanaf Rijkswegen (wegen in beheer van het Rijk), of
- is gelegen binnen 50 meter vanaf de rand van een provinciale weg (wegen in beheer bij de provincie).

#### *Niet in betekenende mate (NIBM)*

In de algemene maatregel van bestuur 'Niet in betekenende mate' (Besluit NIBM) en de ministeriële regeling NIBM (Regeling NIBM) zijn de uitvoeringsregels vastgelegd die betrekking hebben op het begrip NIBM. Het begrip 'niet in betekenende mate' is gedefinieerd als 3% van de grenswaarde voor NO2 en PM10. In de Regeling NIBM is een lijst met categorieën van gevallen (inrichtingen, kantoor- en woningbouwlocaties) opgenomen die niet in betekenende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Concreet houdt dit in dat bijvoorbeeld ontwikkelingen kleiner dan of gelijk aan 1.500 woningen bij minimaal één ontsluitingsweg en 3.000 woningen bij minimaal twee ontsluitingswegen niet in betekenende mate bijdragen aan de luchtkwaliteit. Ook voor andere ruimtelijke initiatieven is aangegeven wanneer deze niet in betekenende mate bijdragen aan de luchtkwaliteit. Nieuwe ruimtelijke ontwikkelingen dienen te voldoen aan het geschetste luchtkwaliteitskader.

#### *Onderhavig plan*

Omdat het voorliggende bestemmingsplan geen nieuwe ruimtelijke ontwikkelingen mogelijk maakt, is tevens geen sprake van het toevoegen van nieuwe gevoelige functies in het kader van de luchtkwaliteit. Het aspect luchtkwaliteit vormt dan ook geen belemmering voor de vaststelling van het bestemmingsplan.

### <span id="page-11-0"></span>**3.8 Archeologie**

De Erfgoedwet bundelt bestaande wet- en regelgeving voor het behoud en beheer van cultureel erfgoed in Nederland. Het betreft zowel het roerend als het onroerend erfgoed. Samen met de (toekomstige) Omgevingswet maakt de Erfgoedwet een integrale bescherming van het cultureel erfgoed mogelijk. De Erfgoedwet en de Omgevingswet regelen de zorg voor het bodemarchief en zijn de vertaling van het Verdrag van Malta, dat Nederland in 1992 ondertekende. De essentie van deze wetgeving is dat waardevolle cultuurhistorische objecten (bovengronds) archeologische resten (ondergronds) zoveel mogelijk worden bewaard voor toekomstige generaties.

Het uitgangspunt is dat archeologisch erfgoed moet worden beschermd op de plaats waar het wordt aangetroffen. Als het niet mogelijk is de archeologische waarden te behouden en het bodemarchief verstoord raakt, moet de veroorzaker de kosten voor zijn rekening nemen die nodig

d zijn om de archeologische informatie die in de bodem ligt opgeslagen, veilig te stellen en de resultaten uit te werken.

#### *Onderhavig plan*

Het voorliggende bestemmingsplan voorziet niet in nieuwe ruimtelijke ontwikkelingen. Er vindt dan ook geen bodemverstoring plaats die enig effect kan hebben op de archeologie binnen de gemeente Echt-Susteren. In het voorliggende bestemmingsplan is het vigerende beleid ten aanzien van archeologie verankerd middels diverse archeologische dubbelbestemmingen. Deze dubbelbestemmingen zijn overgenomen uit de vigerende bestemmingsplannen.

Geconcludeerd kan worden dat het aspect archeologie geen belemmering vormt voor de vaststelling van het voorliggende bestemmingsplan.

### <span id="page-12-0"></span>**3.9 Overige milieuhinder**

#### *Trillings-, licht- en geurhinder*

In het voorliggende bestemmingsplan worden geen nieuwe gevoelige functies mogelijk gemaakt. Het uitvoeren van nadere onderzoeken is derhalve niet aan de orde.

### <span id="page-12-1"></span>**3.10 Kabels en leidingen**

In het onderhavige plangebied zijn diverse kabels en leidingen aanwezig. Deze kabels en leidingen worden, conform de vigerende bestemmingsplannen, beschermd middels dubbelbestemmingen.

## <span id="page-13-0"></span>d 4 Het bestemmingsplan

### <span id="page-13-1"></span>**4.1 Feitelijke planopzet**

In de voorgaande hoofdstukken van deze toelichting zijn de aan dit bestemmingsplan ten grondslag liggende beleidsuitgangspunten en de verschillende omgevings- en milieuaspecten weergegeven. Een en ander is vertaald in de regels van dit plan. Deze regels voldoen aan de eisen volgend uit de Wro en de Wabo. Dit hoofdstuk bevat een toelichting op deze regels. Het voorliggende bestemmingsplan betreft een consoliderend plan: de regels uit alle vigerende ruimtelijke plannen van de gemeente Echt-Susteren worden in dit bestemmingsplan samengevoegd tot één bestemmingsplan.

### <span id="page-13-2"></span>**4.2 Juridische planopzet**

#### **4.2.1 Planvorm**

Overeenkomstig het bepaalde in artikel 3.1 van de Wet ruimtelijke ordening (Wro) worden door middel van de op de verbeelding opgenomen bestemmingen en daarop betrekking hebbende regels de in het plan begrepen gronden voor bepaalde doeleinden aangewezen. Daarbij worden regels gegeven voor het bouwen van bouwwerken en voor het gebruik van de bouwwerken en onbebouwde gronden. De juridische regeling is opgebouwd conform de SVBP2012, de landelijke standaard voor het vervaardigen van bestemmingsplannen, die bij de invoering van het nieuwe Bro als verplichte opbouw is opgenomen.

Het 'Initieel Omgevingsplan Echt-Susteren' bestaat formeel uit een verbeelding en regels. Deze gaan vergezeld van een toelichting waarin het plan en de daaraan ten grondslag liggende beleidsmatige afwegingen zijn verwoord. De indeling van de regels is hierna beknopt en artikelsgewijs beschreven. De planvorm betreft een bestemmingsplan zoals bedoeld in artikel 3.1 van de Wet ruimtelijke ordening. Het plan IDN is NL.IMRO.1711.BP20230993-OW01

#### **4.2.2 Verbeelding**

De verbeelding bestaat uit één groot plangebied, dat het volledige grondgebied van de gemeente Echt-Susteren omvat. De verbeelding is getekend op een BGT-ondergrond, schaal 1:1.500. Voor de benaming, kleur en vorm van de bestemmingen en aanduidingen zijn de richtlijnen voor digitalisering en standaardisering van bestemmingsplannen (SVBP2012) overgenomen.

### **4.2.3. Regels**

#### Hoofdstuk 1 Inleidende regels

Dit hoofdstuk bevat twee artikelen. Artikel 1 bevat de definities van begrippen die van belang zijn voor toepassing van het plan. Het tweede artikel betreft de wijze van meten, waarin wordt aangegeven hoe bij toepassing van de regels wordt gemeten. In beide artikelen is, conform de SVBP2012, een aantal standaardbegrippen en een aantal standaard meetwijzen opgenomen.

#### Hoofdstuk 2 Bestemmingsregels

In dit hoofdstuk worden regels gegeven voor de binnen het plangebied beoogde functies. Per bestemmingsregel zijn de doeleinden c.q. de toegelaten gebruiksvormen van de gronden aangegeven. In beginsel is iedere vorm van bebouwing die past binnen de desbetreffende bestemming tot een bepaalde omvang rechtstreeks (dus zonder voorafgaande afwijking of wijziging) toegestaan. Indien wordt voldaan aan de voorgeschreven maatvoering

d (bebouwingspercentage, bouwhoogte en dergelijke) kan hiervoor vanuit bestemmingsplantechnisch oogpunt een omgevingsvergunning worden verleend.

#### Hoofdstuk 3 Algemene regels

De algemene regels van het bestemmingsplan gelden voor het gehele plangebied. Hier zijn ondermeer de algemene gebruiks- en afwijkingsmogelijkheden alsmede de algemene aanduidingsregels opgenomen.

#### Hoofdstuk 4 Overgangs- en slotregels

In het overgangsrecht is bepaald dat bouwwerken, die op het moment van de tervisielegging van het plan aanwezig zijn, mogen blijven staan, ook al is dit in strijd met de bouwregels. Het gebruik van gronden en opstallen, dat afwijkt van de regels op het moment waarop het plan rechtskracht verkrijgt, mag worden gehandhaafd. Dit overgangsrecht komt voort uit artikel 3.2.1 van het Bro en is een verplicht onderdeel van de regels. In de slotregel wordt aangegeven onder welke naam de planregels kunnen worden aangehaald.

#### **4.2.4 Enkel- en dubbelbestemmingen**

#### *Enkelbestemmingen*

Het voorliggende bestemmingsplan kent 42 enkelbestemmingen (artikel 3 t/m 44). Door samenvoeging van bestemmingen uit de vigerende plannen zijn enkele bestemmingen komen te vervallen of zijn bestemmingen hernoemd om onderscheid te kunnen maken op welke gebieden deze van toepassing zijn.

In het navolgende zijn de in het voorliggende bestemmingsplan opgenomen enkelbestemmingen opgesomd:

- artikel 3: 'Agrarisch';
- artikel 4: 'Bedrijf 1';
- artikel 5: 'Bedrijf 2';
- artikel 6: 'Bedrijf 3';
- artikel 7: 'Bedrijf 4';
- artikel 8: 'Bedrijf Brandweerkazerne'
- artikel 9: 'Bedrijf Grondstoffenwinning';
- artikel 10: 'Bedrijf Nutsvoorziening';
- artikel 11: 'Bedrijf Perifere detailhandel';
- artikel 12: 'Bedrijventerrein Businesspark Midden-Limburg';
- artikel 13: 'Bedrijventerrein De Berk';
- artikel 14: 'Bedrijventerrein De Loop';
- artikel 15: 'Bedrijventerrein Dieterderweg';
- artikel 16: 'Bedrijventerrein Poort van Echt';
- artikel 17: 'Bedrijventerrein Wolfskoul';
- artikel 18: 'Centrum 1';
- artikel 19: 'Centrum 2';
- artikel 20: 'Centrum Susteren';
- artikel 21: 'Cultuur en ontspanning';
- artikel 22: 'Detailhandel';
- artikel 23: 'Dienstverlening';
- artikel 24: 'Gemengd';
- artikel 25: 'Gemengd Leisurepark';
- artikel 26: 'Groen';
- artikel 27: 'Horeca';
- artikel 28: 'Kantoor';
- artikel 29: 'Maatschappelijk';
- artikel 30: 'Natuur';
- artikel 31: 'Natuur Natuur na ontgronding/opvulling';

 Initieel Omgevingsplan Echt-Susteren Gemeente Echt-Susteren

- artikel 32: 'Recreatie Dagrecreatie';
- d - artikel 33: 'Recreatie - Verblijfsrecreatie';
- artikel 34: 'Sport';
- artikel 35: 'Sport De Bandert;
- artikel 36: 'Verkeer';
- artikel 37: 'Verkeer Railverkeer';
- artikel 38: 'Water';
- artikel 39: 'Wonen Bocage';
- artikel 40: 'Wonen Buitengebied';
- artikel 41: 'Wonen Landgoed';
- artikel 42: 'Wonen Stedelijk';
- artikel 43: 'Wonen Uit te werken 1';
- artikel 44: 'Wonen Uit te werken 2'.

#### *Dubbelbestemmingen*

Daarnaast bestaat het plan uit 17 dubbelbestemmingen (artikel 45 t/m 61). In het onderstaande zijn de in het voorliggende bestemmingsplan opgenomen dubbelbestemmingen opgesomd:

- artikel 45: 'Leiding';
- artikel 46: 'Leiding Hoogspanningsverbinding (bovengronds)';
- artikel 47: 'Leiding Hoogspanningsverbinding (ondergronds)';
- artikel 48: 'Leiding Ondergronds';
- artikel 49: 'Waarde Aardkundige waarde';
- artikel 50: 'Waarde Archeologie';
- artikel 51: 'Waarde Archeologie 1';
- artikel 52: 'Waarde Archeologie 2';
- artikel 53: 'Waarde Archeologie 3';
- artikel 54: 'Waarde Archeologie 4';
- artikel 55: 'Waarde Archeologie 5';
- artikel 56: 'Waarde Cultuurhistorie';
- artikel 57: 'Waterstaat Beschermingszone waterkering';
- artikel 58: 'Waterstaat Stroomvoerend rivierbed';
- artikel 59: 'Waterstaat Waterbergend rivierbed';
- artikel 60: 'Waterstaat Waterkering';
- artikel 61: 'Waterstaat Waterlopen'.

## <span id="page-16-0"></span>d 5 Financiële uitvoerbaarheid

In het Besluit ruimtelijke ordening (Bro) is in artikel 6.2.1 een opsomming gegeven van de bouwplannen die worden beschouwd als bouwplan in de zin van 6.12 Wro waarvoor een exploitatieplan dient te worden vastgesteld indien het kostenverhaal niet anderszins is geregeld (dat wil zeggen indien men geen anterieure privaatrechtelijke overeenkomst heeft kunnen sluiten met de ontwikkelende partij).

Voorliggend bestemmingsplan bevat geen ruimtelijke ontwikkelingen welke op basis van artikel 6.2.1 vergezeld dienen te gaan van een exploitatieplan dan wel waarvan het kostenverhaal anderszins dient te worden geregeld. Er is ook geen sprake van een externe initiatiefnemer. Voor dit bestemmingsplan behoeft dan ook geen exploitatieovereenkomst of exploitatieplan te worden vastgesteld.

# <span id="page-17-0"></span>d 6 Communicatieparagraaf

### <span id="page-17-1"></span>**6.1 Wettelijk vooroverleg instanties ex artikel 3.1.1 Bro**

De gemeente Echt-Susteren voert bij nieuwe ruimtelijke plannen vooroverleg met de reguliere partijen (overheden en instanties) in het kader van het wettelijk vooroverleg ex artikel 3.1.1. Bro.

## <span id="page-17-2"></span>**6.2 Zienswijzen ex artikel 3.8 Wro**

Het ontwerp van het 'Initieel Omgevingsplan Echt-Susteren' heeft met ingang van (PM) tot en met (PM) gedurende zes weken voor een ieder ter inzage gelegen, waarbij de gelegenheid is geboden om binnen deze termijn zienswijzen met betrekking tot het ontwerp kenbaar te maken.

Gedurende deze periode zijn (PM) zienswijzen ingediend. Naar aanleiding van de ingediende zienswijzen zijn in het bestemmingsplan aanpassingen doorgevoerd. De zienswijzerapportage is als bijlage 2 bij deze toelichting opgenomen. Daarnaast is ook een aantal ambtshalve wijzigingen doorgevoerd. Deze zijn opgenomen in de 'Notitie ambtshalve wijzigingen' die als bijlage 3 bij deze toelichting is bijgevoegd.

Het bestemmingsplan is op (PM) door de raad van de gemeente Echt-Susteren vastgesteld. In bijlage 4 van deze toelichting is het raadsbesluit opgenomen.

<span id="page-18-0"></span>**Bijlage 1 Overzicht bestemmingsplannen opgenomen in IOP**

<span id="page-19-0"></span>**Bijlage 2 Reacties Vooroverleg**

 Initieel Omgevingsplan Echt-Susteren Gemeente Echt-Susteren

<span id="page-20-0"></span>**Bijlage 3 Nota van zienswijzen en ambtshalve wijzigingen**

<span id="page-21-0"></span>**Bijlage 4 Raadsbesluit**

 Initieel Omgevingsplan Echt-Susteren Gemeente Echt-Susteren