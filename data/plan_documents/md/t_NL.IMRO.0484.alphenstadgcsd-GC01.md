xml version\="1\.0" encoding\="UTF\-8"?

Alphen Stad \- geconsolideerd: Toelichting

direct naar inhoud van Toelichting

Alphen Stad \- geconsolideerd

=============================

Toelichting

-----------

| Plan: | Alphen Stad \- geconsolideerd |

| --- | --- |

| Status: | geconsolideerd |

| Plantype: | bestemmingsplan |

| IMRO\-idn: | NL.IMRO.0484\.alphenstadgcsd\-GC01 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Inleiding

+ 1\.2 Toelichting op de planregels

* Hoofdstuk 2 Consolidatie

+ 2\.1 Geconsolideerde plannen

+ 2\.2 Niet geconsolideerde plannen

+ 2\.3 Volgordelijkheid

* Bijlagen

+ Bijlage 1 Vaststellingsbesluit Alphen Stad \- 22\-02\-2018

+ Bijlage 2 Vaststellingsbesluit Alphen Stad \- Eerste Herziening \- 28\-03\-2019

+ Bijlage 3 Vaststellingsbesluiting Alphen Stad \- bestuurlijke lus \- 26\-03\-2020

+ Bijlage 4 Uitspraak Afdeling bestuursrechtspraak van de Raad van State \- 16\-09\-2020

### Hoofdstuk 1 Inleiding

#### 1\.1 Inleiding

Het bestemmingsplan Alphen Stad is op 22 februari 2018 door de gemeenteraad van Alphen aan den Rijn vastgesteld. Op 28 maart 2019 is de eerste herziening van het bestemmingsplan vastgesteld. Daarna heeft de gemeenteraad, op basis van een bestuurlijke lus, op 26 maart 2020 het bestemmingsplan Alphen Stad opnieuw vastgesteld met enkele wijzigingen. Tijdens de einduitspraak op 16 september 2020 heeft de Afdeling bestuursrechtsspraak van de Raad van State nog Ã©Ã©n wijziging doorgevoerd aan de regels.

Deze loop van omstandigheden zorgt ervoor dat ter plaatse van het plangebied van het bestemmingsplan Alphen Stad op ruimtelijkeplannen.nl een onoverzichtelijk situatie is ontstaan. Om dit te verduidelijken, heeft de gemeente Alphen aan den Rijn een geconsolideerde versie van het bestemmingsplan Alphen Stad gemaakt.

#### 1\.2 Toelichting op de planregels

In de planregels van de geconsolideerde versie van het bestemmingsplan Alphen Stad zijn de planregels van het bestemmingsplan Alphen Stad aangevuld en/of gewijzigd met de planregels van het bestemmingsplan Alphen Stad, eerste herziening d.d. 28 maart 2019, de tweede vaststelling d.d. 26 maart 2020 (als gevolg van de tussenuitspraak van de Raad van State d.d. 18 december 2019 ) en de uitspraak van de Raad van State d.d. 16 september 2020\.

Om duidelijk te maken wat de grondslag van een planregel is, zijn de planregels als deze afwijking van het oorspronkelijke bestemmingsplan Alphen Stad met een kleur aangegeven. Daarbij geldt het volgende:

* Geen markering \= wit: De basistekst, eerste vaststelling van het bestemmingsplan (VA01\): 22\-02\-2018

* Â Geel: Alphen Stad \- Eerste Herziening: 28\-03\-2019

* Â Groen: Gewijzigd in de twee vaststelling van het bestemmingsplan (VA02\): 26\-03\-2020

* Â Magenta: Gewijzigd door de Raad van State (VA03\): 16\-09\-2020

Tenslotte geldt dat de planregels in dit consolidatieplan geen juridische status hebben. De planregels zoals opgenomen in de voornoemde bestemmingsplan blijven geldig en hebben rechtstreekse werking.

### Hoofdstuk 2 Consolidatie

#### 2\.1 Geconsolideerde plannen

##### 2\.1\.1 Overzicht

In het geconsolideerde bestemmingsplan Alphen Stad zijn de onderstaande plannen verwerkt.

| **Plannaam** | **Identificatienummer** | **vaststelling** | **inwerking** | **onherroepelijk** | **Besluitnummer** |

| --- | --- | --- | --- | --- | --- |

| Alphen Stad | NL.IMRO.0484\.01alphenstad\-VA01 | 22\-02\-2018 | 17\-05\-2018 | 16\-09\-2020 | 170769 |

| NL.IMRO.0484\.01alphenstad\-VA02 | 26\-03\-2020 | 21\-05\-2020 | 16\-09\-2020 | 290762 |

| NL.IMRO.0484\.01alphenstad\-VA03 | 16\-09\-2020 | 16\-09\-2020 | 16\-09\-2020 | LJN201803820/2/R3 |

| Alphen Stad \- Eerste Herziening | NL.IMRO.0484\.alphenstad1her\-VA01 | 28\-03\-2019 | 23\-05\-2019 | 23\-05\-2019 | 236169 |

##### 2\.1\.2 Alphen Stad \- eerste vaststelling

Op 22 februari 2018 is het bestemmingsplan Alphen Stad vastgesteld (NL.IMRO.0484\.01alphenstad\-VA01\) door de gemeenteraad van Alphen aan den Rijn. Dit plan vormt de basis van deze consolidatie. Dit plan is niet meer beschikbaar op ruimtelijkeplannen.nl

##### 2\.1\.3 Alphen Stad \- Eerste Herziening

Met de eerste herziening van het bestemmingsplan Alphen Stad (NL.IMRO.0484\.alphenstad1her\-VA01) op 28 maart 2019 zijn enkele omissies in de verbeelding en de planregels van het bestemmingsplan Alphen Stad hersteld.

##### 2\.1\.4 Alphen Stad \- tweede vaststelling

In het kader van de beroepsprocedure bestemmingsplan Alphen Stad heeft de Raad van State op 18 december 2019 een tussenuitspraak gedaan. Als gevolg van deze tussenuitspraak heeft de gemeenteraad van Alphen aan den Rijn op 26 maart 2020 (NL.IMRO.0484\.01alphenstad\-VA02) het bestemmingsplan voor de tweede keer vastgesteld. Daarbij zijn enkele wijziging doorgevoerd.

##### 2\.1\.5 Uitspraak Afdeling Bestuursrechtspraak van de Raad van State

Bij de einduitspraak ten aanzien van het beroep op het bestemmingsplan Alphen Stad heeft de Raad van State zelf een aanpassing gedaan aan de regels (NL.IMRO.0484\.LJN2018038202R3\-VA01). Deze is, conform de uitspraak, verwerkt op ruimtelijkeplannen.nl (NL.IMRO.0484\.01alphenstad\-VA03). De versie NL.IMRO.0484\.01alphenstad\-VA03 heeft geen juridische status. De juridische grondslag wordt verkregen door de tweede vaststelling (NL.IMRO.0484\.01alphenstad\-VA02) in combinatie met de uitspraak van de Raad van State (NL.IMRO.0484\.LJN2018038202R3\-VA01).

#### 2\.2 Niet geconsolideerde plannen

Omdat er verschillen zijn in de geconsolideerde regels en de regels van de postzegelbestemmingsplannen en het paraplubestemmingsplan Archeologie is er voor gekozen om uitsluitend het bestemmingsplan Alphen Stad en haar eerste herziening te consolideren. De postzegelbestemmingsplannen binnen, en buiten, de plangrens en het paraplubestemmingsplan zijn dus niet meegenomen in deze consolidatie. Ook toekomstige postzegelbestemmingsplannen en parapluplannen zullen niet worden geconsolideerd.

Deze consolidatie is dus geen alles omvattende consolidatie binnen het plangebied Alphen Stad, er dient dus rekening gehouden te worden met andere bestemmingsplannen, zoals Rijnzate, Prins Hendrikstraat 2005 en Stationsgebied.

#### 2\.3 Volgordelijkheid

Door de verschillende vaststellingen en de tussentijdse herzieningen is de volgordelijkheid van de verschillende bestemmingsplannen op ruimtelijkeplannen.nl niet meer duidelijk. Met deze consolidatie wordt dit slechts deels opgelost. Ten aanzien van de volgordelijkheid geldt het volgende overzicht.

##### 2\.3\.1 Plannen voor 22\-02\-2018

Alle ruimtelijke plannen van voor 22 februari 2018, de eerste vaststelling, binnen de plangrens van het Bestemmingsplan Alphen Stad zijn vervallen. De ruimtelijke plannen die in hun geheel binnen de plangrens van Bestemmingsplan Alphen Stad liggen zijn verwijderd van ruimtelijkeplannen.nl. De ruimtelijke plannen van voor 22 februari 2018 die nog buiten de plangrens van het Bestemmingsplan Alphen Stad geldend zijn, zijn nog wel zichtbaar op ruimtelijkeplannen.nl, deze zijn binnen de plangrens van Bestemmingsplan Alphen Stad echter vervallen. Een voorbeeld hiervan is het Paraplubestemmingsplanplan Parkeren.

##### 2\.3\.2 Bestemmingsplan Alphen Stad en Bestemmingsplan Alphen Stad \- Eerste Herziening

De drie versies van het Bestemmingsplan Alphen Stad en het Bestemmingsplan Alphen Stad \- Eerste Herziening kunnen niet meer los van elkaar gelezen worden. Op dit moment geldt de onderstaande omschrijving.

*Verbeelding*

Op dit moment geldt de verbeelding van Bestemmingsplan Alphen Stad zoals weergegeven in de versie na de tweede vaststelling door de gemeenteraad (NL.IMRO.0484\.01alphenstad\-VA02) met daarbij de wijzigingen die hebben plaatsgevonden in het kader van de eerste herziening. Daarnaast geldt specifiek voor archeologie het parapluplan Archeologie.

In deze consolidatie is de eerste herziening toegevoegd aan de verbeelding. De archeologische dubbelbestemming is niet gewijzigd ten opzichte van het oorspronkelijke plan, deze is echter niet meer vigerend.

*Regels*

In deze consolidatie zijn de regels opgenomen zoals deze nu gelden, deze hebben echter geen juridische status. Door de verschillende vaststellingen is echter geen volledige formele regelset beschikbaar voor het bestemmingsplan Alphen Stad. De uiteindelijk regels zijn een samenspel geworden van de oorspronkelijke regels, de eerste herziening, de tweede vaststelling en de uiteindelijke uitspraak van de Raad van State. In geen van de plannen zoals genoemd in paragraaf 2\.1 is een huidige geldende regelset opgenomen.

In de periode tussen de eerste vaststelling van het Bestemmingsplan Alphen Stad, 22 februari 2018, en de einduitspraak van de Raad van State, 16 september 2020 kan een andere situatie vigerend geweest zijn. Dit is echter alleen van belang bij eventuele situaties ten aanzien van handhaving. Mocht de situatie zich voordoen zal de gemeente Alphen aan den Rijn voor dit specieke moment de vigerende situatie bepalen.

##### 2\.3\.3 Plannen tussen 22\-02\-2018 en 16\-09\-2020

Plannen die zijn vastgesteld tussen de eerste vaststelling van het Bestemmingsplan Alphen Stad, 22 februari 2018, en de einduitspraak van de Raad van State, 16 september 2020, worden op ruimtelijkeplannen.nl waarschijnlijk te laag weergegeven. Deze plannen gaan echter voor het bestemmingsplan Alphen Stad en, formeel vanaf 28 maart 2019, bestemmingsplan Alphen Stad \- Eerste Herziening.

De formele datum van Bestemmingsplan Alphen Stad \- Eerste Herziening heeft in de praktijk geen effect omdat de plannen tussen 22\-02\-2018 en 28\-03\-2019 niet door de eerste herziening worden gewijzigd. Hierbij aangevende dat op de raadsvergadering van 28 maart 2019 het paraplubestemmingsplan Archeologie na de eerste herziening is vastgesteld.

Dit betreft de volgende plannen:

* Bestemmingsplan Anslag 8a \- 15\-03\-2018

* Bestemmingsplan Ambonstraat 5 \- 27\-09\-2018

* Bestemmingsplan Steekterbrug \- 21\-02\-2019

* Paraplubestemmingsplan Archeologie \- 28\-03\-2019

* Bestemmingsplan Parkeren Archeon en verkeersontsluiting Burggooi, Alphen aan den Rijn \- 17\-10\-2019

* Bestemmingsplan Fietsbrug Aarkanaal \- 23\-04\-2020

* Bestemmingsplan Westkanaalweg ongenummerd (ten oosten van 18a) \- 16\-07\-2020

##### 2\.3\.4 Plannen na 16\-09\-2020

Alle ruimtelijke plannen die na de uitspraak van de Raad van State op 16 september 2020 zijn vastgesteld gaan voor Bestemmingsplan Alphen Stad en Bestemmingsplan Alphen Stad \- Eerste Herziening. Deze worden op de juiste wijze weergegeven op ruimtelijkeplannen.nl

### Bijlagen

#### Bijlage 1 Vaststellingsbesluit Alphen Stad \- 22\-02\-2018

#### Bijlage 2 Vaststellingsbesluit Alphen Stad \- Eerste Herziening \- 28\-03\-2019

#### Bijlage 3 Vaststellingsbesluiting Alphen Stad \- bestuurlijke lus \- 26\-03\-2020

#### Bijlage 4 Uitspraak Afdeling bestuursrechtspraak van de Raad van State \- 16\-09\-2020