xml version\="1\.0" encoding\="UTF\-8"?

Boomgaard: Toelichting

direct naar inhoud van Toelichting

Boomgaard

=========

Toelichting

-----------

| Plan: | Boomgaard |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1783\.ONWBOOMGAARDobp\-VA01 |

* Toelichting

* Bijlagen bij de toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldend bestemmingsplan

+ 1\.4 Leeswijzer

* Hoofdstuk 2 Gebiedsvisie

+ 2\.1 Beleidskader

+ 2\.2 Ruimtelijk\-functionele structuur

+ 2\.3 Gebiedsvisie

* Hoofdstuk 3 Onderzoek

+ 3\.1 Vormvrije m.e.r.\-beoordeling

+ 3\.2 Bedrijven en milieuzonering

+ 3\.3 Geluid

+ 3\.4 Verkeer en parkeren

+ 3\.5 Luchtkwaliteit

+ 3\.6 Externe veiligheid

+ 3\.7 Water

+ 3\.8 Bodem

+ 3\.9 Ecologie

+ 3\.10 Cultuurhistorische aspecten

* Hoofdstuk 4 Juridische planbeschrijving

+ 4\.1 Planvorm

* Hoofdstuk 5 Uitvoerbaarheid

+ 5\.1 Economische uitvoerbaarheid

+ 5\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

Tussen Naaldwijk en 's\-Gravenzande ligt de nieuwbouwlocatie Waelpark. Dit gehele gebied heeft een oppervlakte van circa 65 hectare waar plaats is voor circa 1\.450 woningen met een ecologische zone. Het gebied is onderverdeeld in verschillende fases.

Het voornemen is op deze gronden 3 vrije kavels uit te geven welke aansluiten op de zuidelijk gelegen nieuwbouwwoningen in het project Dijckerwaal. Binnen het geldende bestemmingsplan Het Nieuwe Water is de ontwikkeling echter niet mogelijk, daarom is een nieuw bestemmingsplan nodig voor de ontwikkeling van het gebied. In dit bestemmingsplan Boomgaard zullen kaders voor de ontwikkeling worden meegegeven, maar ook voldoende flexibiliteit om de kavels naar eigen idee in te vullen.

#### 1\.2 Ligging plangebied

Het plangebied wordt aan twee zijden omringd door de Poelwatering. Aan de noordzijde van het plangebied loopt de Poelkade die richting het oosten doorloopt in de Boomgaardspad. Aan de westzijde loopt de langzaamverkeersroute naar Naaldwijk aan de westzijde zal in de toekomst verdwijnen indien de langzaamverkeersroute door dit plangebied gereed is.

![afbeelding "i_NL.IMRO.1783.ONWBOOMGAARDobp-VA01_0001.png"](i_NL.IMRO.1783.ONWBOOMGAARDobp-VA01_0001.png)

Figuur 1\.1: Ligging plangebied (bron: Arcgis luchtfoto 2017\)

#### 1\.3 Geldend bestemmingsplan

Binnen het plangebied waren, voor het van kracht worden van dit bestemmingsplan, de volgende planregimes van kracht:

* Bestemmingsplan Het Nieuwe Water, vastgesteld op 26 mei 2009;

* Uitwerkingsplan Poelkade Zuid, vastgesteld op 14 juli 2015;

* Parapubestemmingsplan Parkeernormen, vastgesteld 20 februari 2018\.

#### 1\.4 Leeswijzer

Het bestemmingsplan "Boomgaard" bestaat uit een toelichting, planregels en een planverbeelding. De toelichting is als volgt opgebouwd. In Hoofdstuk 2 komt de gebiedsvisie aan de orde. Hierin wordt de ruimtelijke en functionele hoofdstructuur van het plangebied beschreven met aandacht voor cultuurhistorisch waardevolle elementen, overige ruimtelijke kwaliteiten, aanwezige knelpunten en te verwachte ontwikkelingen. Dit tezamen leidt tot een beschrijving van de gemeentelijke visie op het gewenste behoud en beheer van de ruimtelijke kwaliteit in het plangebied. In Hoofdstuk 3 wordt onderzoek op het gebied van milieu, ecologie, archeologie en cultuurhistorie en water behandeld. In Hoofdstuk 4 wordt dieper ingegaan op de planvorm en de achtergrond bij de regels die zijn opgenomen voor de verschillende bestemmingen. Tot slot wordt in Hoofdstuk 5 ingegaan op de economische en de maatschappelijke uitvoerbaarheid van het bestemmingsplan.

### Hoofdstuk 2 Gebiedsvisie

#### 2\.1 Beleidskader

De beleidscontext voor de visie op het plangebied wordt gevormd door gemeentelijke, regionale, provinciale en landelijke beleidsrapportages. In dit hoofdstuk is het relevante beleid samengevat. Het hier samengevatte beleidskader is niet uitputtend. In de toelichting wordt op een aantal plaatsen verwezen naar specifiek beleid of beleidsnotities die niet in deze paragraaf worden behandeld. Tot slot wordt in dit hoofdstuk een beschrijving gegeven van de visie op het plangebied.

##### 2\.1\.1 Gemeentelijk beleid

***Structuurvisie Westland 2025\-Perspectief 2040***

Na een periode van ongekende groei heeft de economische conjunctuur een ongewild moment van bezinning gebracht. Ambities en de realiteit van alledag sluiten niet meer op elkaar aan. Met dit besef stelt de gemeente haar structuurvisie op, in de wetenschap dat de rol van de overheid de komende jaren zal veranderen. De visie geeft een ruimtelijk toekomstperspectief, ons streven voor de langere termijn, zonder daarbij de realiteit uit het oog te verliezen. In het perspectief 2040, dat in dialoog met de samenleving tot stand is gekomen, staan de ambities voor de toekomst van Westland. Hierin staan ook de kernwaarden die we als meetlat gebruiken bij toekomstige afwegingen of ruimtelijke ontwikkelingen mogelijk worden gemaakt of niet. We zetten zo eerst de stip op de horizon om aan te geven waar we naartoe willen. Op basis daarvan gaan we aan de slag met ruimtelijke ontwikkelingen die ons dichter bij het geschetste perspectief brengen. Met deze visie op basis van de Wet ruimtelijke ordening (Wro) faciliteert Westland de gewenste ontwikkelingen en stelt het tegelijkertijd het ruimtelijk kader tot 2025, met het besef dat de uitwerking aan vele partijen is. Westland wil ontwikkelingen mogelijk maken en niet opleggen onder het adagium âalleen ga je sneller, samen kom je verder'. Deze visie gaat uit van participatie planologie, wat betekent dat de gemeente nadrukkelijk andere partijen uitnodigt en haar partners zoekt bij het verwezenlijken van een gedeelde ambitie. De visie is het beleidsbepalend document voor ruimtelijke ontwikkeling in Westland, waarmee duidelijkheid wordt verschaft aan ontwikkelende partijen en over de functionele invulling van gebieden. De structuurvisie biedt een juridische basis voor bovenplanse verevening en vormt de basis voor bijdragen aan ruimtelijke ontwikkelingen in anterieure overeenkomsten met marktpartijen.

![afbeelding "i_NL.IMRO.1783.ONWBOOMGAARDobp-VA01_0002.jpg"](i_NL.IMRO.1783.ONWBOOMGAARDobp-VA01_0002.jpg)

Toetsing

Dit bestemmingsplan omvat de realisering van nieuwe woningen. Het nieuwe woongebied past in het ontwikkelingsgebied dat in de Structuurvisie is aangewezen als âte ontwikkelen woongebied (uitleglocatie)â, waarvoor ruim 1\.200 woningen zijn voorzien in het kader van het (voormalige) project âHet Nieuwe Waterâ. In het masterplan Waelpark, dat in de plaats is gekomen van het plan Het Nieuwe Water, is aan genoemd woningbouwprogramma invulling gegeven en zijn randvoorwaarden opgenomen voor de locatie en inrichting van de, eveneens in de Structuurvisie opgenomen, groenblauwe verbinding. De uitgangspunten van het masterplan Waelpark zijn doorvertaald in dit bestemmingsplan.

***Mobiliteitsvisie Duurzaam Bereikbaar Westland***

Op 10 december 2019 is de Mobiliteitsvisie Duurzaam Bereikbaar Westland vastgesteld door de gemeenteraad. Het gemeentelijk mobiliteitsbeleid was tot de vaststelling van deze Mobiliteitsvisie gebaseerd op het Westlands Verkeer\- en Vervoerplan 2005\-2015 (WVVP) en de Structuurvisie Westland 2025\. Veel van de in het WVVP opgenomen doelstellingen en uitvoeringsprogramma's zijn gerealiseerd, dan wel waren aan herziening toe.Â Na vaststelling van de Mobiliteitsvisie is het WVVP komen te vervallen. De structuurvisie 2025 niet. Â Â

Er komt steeds meer verkeer in Westland. Om ervoor te zorgen dat we nu en in de toekomst nog vlot tussen dorpen en van dorp naar steden kunnen reizen, maken we plannen en nemen we maatregelen. De volgende mobiliteitsdoelen zijn opgenomen in de Mobiliteitsvisie 2040:

* Logistieke bereikbaarheid;

* De auto minder dominant;

* Volwaardige alternatieven voor de auto;

* Westland verkeersveilig;

* Duurzaam Bereikbaar Westland.

Toetsing

Bij het opstellen van dit bestemmingsplan zijn randvoorwaarden gehanteerd voor het woningbouwproject Boomgaard ten aanzien van parkeren, waaraan bij de uitvoering van dit plan voldaan moet worden. Deze zijn opgenomen (met een verwerking en verwijzing) in de regels van dit bestemmingsplan. Daarbij is specifiek het onderdeel parkeernormering opgenomen. Het plan voldoet dus aan de mobiliteitsvisie.

***Beleidsnotitie conventionele explosieven in het Westland***

In de beleidsnotitie conventionele explosieven in het Westland wordt beschreven hoe om moet worden gegaan met diepte werkzaamheden op locaties die mogelijk conventionele explosieven bevatten. De basis voor het gemeentelijk beleid voor het opsporen van explosieven is de explosieven risicokaart. Deze kaart geeft een eerste indicatie van het mogelijke gevaar van diepte werkzaamheden op bepaalde locaties in het Westland.

Toetsing

In het plangebied zijn geen mogelijke vindplaatsen van conventionele explosieven aanwezig.

***Handhaven op maat***

Op 17 november 2015 hebben burgemeester en wethouders van Westland de beleidsnota 'Handhavingsbeleid, integrale handhaving Wabo taken' vastgesteld. Hierin zijn de doelen en richting voor milieuhandhaving en bouw\- en woningtoezicht beschreven. De naleving van wet\- en regelgeving is daarbij een gezamenlijke verantwoordelijkheid van gemeente, burgers en bedrijven. De wet\- en regelgeving zijn bedoeld om kwaliteit, veiligheid en leefbaarheid binnen de leefomgeving te beschermen en bevorderen en dat is in ieders belang. Dit draagt bij aan een prettige woon\-, werk\- en leefomgeving voor de burgers en ondernemers van de Gemeente Westland. De handhaving van de regelgeving vervat in dit plan is een bevoegdheid van burgemeester en wethouders. Het gaat daarmee vooral om de planregels inzake het bouwen en het gebruik van gronden en bouwwerken. Een aantal vormen van gebruik wordt specifiek aangeduid als strijdig met de bestemming, zodat handhavend optreden hiertegen eenduidig mogelijk te maken. Uiteraard betreft het hier een niet\-limitatieve opsomming. Handhaving van dit plan is van belang om de ruimtelijke kwaliteit en de leefbaarheid er van in stand te houden. Daarnaast heeft handhaving uiteraard ook een belangrijke functie in het kader van de rechtszekerheid en rechtsgelijkheid. De planregels in dit plan zijn voldoende duidelijk, concreet en toepasbaar om te kunnen handhaven. Handhaving van het plan zal in de praktijk primair plaatsvinden via de bestemmingsplantoets in het kader van de omgevingsvergunning en door feitelijk toezicht op de aanwezigheid van bouwwerken en op gebruiksactiviteiten. Binnen de gemeente heeft het team bouw\- en woningtoezicht van de afdeling Ruimte, Omgeving en Veiligheid hierin een centrale taakstelling. Bij gebleken strijdigheid met het plan wordt, afhankelijk van de prioriteitsstelling, een handhavingstraject ingezet.

***Woonvisie***

âWestland is een unieke, internationaal toonaangevende, goed bereikbare en duurzame Greenportgemeente, waarin het goed wonen, werken, ondernemen en recreÃ«ren isâ. Dit is de kernambitie van de Structuurvisie Westland 2025 (perspectief 2040\), die in 2013 door de gemeenteraad is vastgesteld. De Woonvisie is een actualisatie van de Woonvisie Westland 2009 en richt zich op het deelonderwerp âwonenâ van de structuurvisie Westland.

*Karakter en functie Woonvisie*

De woningmarkt is continu in beweging. Dit verdraagt geen strak gedetailleerd programma, maar een kader voor beslissingen. De Woonvisie biedt het kader voor besluiten over programma's, inzet van middelen en capaciteit en geeft richting aan het handelen van de gemeente en haar partners. De Woonvisie is in overleg met de woningcorporaties tot stand gekomen en via een discussiebijeenkomst met andere partners op volkshuisvestingsgebied besproken.

*Prioriteiten en uitgangspunten van de Woonvisie*

De "Woonvisie Westland 2030" geeft de prioriteiten, uitgangspunten en visie hoe Westland er in 2030 uit moet zien.

De hoofdthema's van Woonvisie zijn:

*Betaalbaarheid*

* doelgroepen die aangewezen zijn op âbetaalbareâ woningen;

* grootte en differentiatie sociale woningvoorraad;

* woonlasten.

*Doorstroming en wooncarriÃ¨re (met name focus op)*

* âscheef wonersâ (inkomens \> â¬ 43\.000 in de sociale woningvoorraad);

* senioren (doorstroming vanuit sociale eengezinswoning).

*Ruimtelijke verdeling (in en om de kernen)*

* vitale kernen (bevolkingsopbouw, voorzieningen en (openbare) ruimte);

* slaagkansen inwoners Westland;

* uitleglocaties (regiopotentie).

*Kwaliteit van de woningvoorraad*

* levensloopgeschiktheid / aanpasbaarheid;

* duurzaamheid.

Toetsing

In het bestemmingsplan worden 4 woningen mogelijk gemaakt, waarbij rekening wordt gehouden met de uitgangspunten zoals opgenomen in de Woonvisie Westland 2030\.

**Ruimtelijk Ontwikkelingskader 's\-Gravenzande**

In deze nota zijn de ontwikkelingskaders voor de kern 's\-Gravenzande neergelegd tot 2020, erop gericht de groene, dorpse karakteristiek te versterken en het centrum goed bereikbaar te houden. Hiermee dient de visie tot uitgangspunt en toetsingskader voor te ontwikkelen projecten en initiatieven.

Toetsing

Met dit bestemmingsplan wordt deels uitvoering gegeven aan enkele wensen die zijn neergelegd in het (vastgestelde) Ruimtelijke Ontwikkelingskader âs\-Gravenzande. Deze wensen zijn:

* het verbinden van de nieuwe Ecologische Hoofdstructuur door de Poelpolder van Staelduin naar Arendsduin via de âs\-Gravenzandse bosjes en de sportvelden met de lokale groenstructuur van âs\- Gravenzande (indirect, deze structuur loopt niet in het plangebied maar erlangs);

* het verbinden van de nieuwe woonwijk Waelpark met de kern âs\- Gravenzande via een wandel\-fietspad.

**Beleid en beleidsregels voor opslag en verkoop van consumentenvuurwerk in Westland**

In deze Nota wordt aangegeven dat het wenselijk is een goede ruimtelijke spreiding van de verkooppunten van consumentenvuurwerk te bewerkstelligen. Doel bij een ruimtelijke benadering is het bereiken van een gelijkmatige spreiding van (kleine) bedrijven voor verkoop en opslag van consumentenvuurwerk over Westland, om op deze wijze straathandel en vuurwerktoerisme zoveel mogelijk te voorkomen. Daarbij moet er binnen elk verzorgingsgebied sprake zijn van voldoende (vuurwerk)aanbod om de lokale markt te voorzien en zodoende illegale handel in principe overbodig te maken en te voorkomen.

Het uitgangspunt voor opslag en verkoop van consumentenvuurwerk van de gemeente Westland is:

Ruimte bieden aan ondernemers voor opslag en verkoop van consumentenvuurwerk met inachtneming van veiligheid en milieuregelgeving onder voorwaarde van een goede ruimtelijke spreiding.

Met daarbij de volgende randvoorwaarden:

* in de gemeente Westland wordt alleen consumentenvuurwerk opgeslagen. Opslag en verkoop van professioneel vuurwerk is niet toegestaan;

* iedere vestiging van opslag en verkoop van consumentenvuurwerk zal worden getoetst aan voldoende ruimtelijke spreiding in de gemeente Westland;

* in de gemeente Westland worden maximaal 18 vestigingen voor opslag\- en verkooppunten van consumentenvuurwerk toegestaan;

* opslag tot en met 1\.000 kg is beperkt toegestaan in de dorpskernen;

* nieuwe vestiging in dorpskernen is niet toegestaan;

* de vestiging van bedrijven met een opslag tot en met 10\.000 kg heeft de voorkeur in gebieden waar een bedrijfsbestemming geldt of in tuincentra;

* opslag boven de 10\.000 kg consumentenvuurwerk is uitgesloten;

* bestaande bedrijven in strijd met deze uitgangspunten mogen de activiteiten voortzetten.

**Toetsing**

In de planregels van het voorliggende bestemmingsplan is opgenomen dat opslag en verkoop van consumentenvuurwerk niet is toegestaan.

##### 2\.1\.2 Regionaal beleid

***Regionaal structuurplan Haaglanden***

Het Regionaal Structuurplan Haaglanden (RSP) is een integraal plan voor de ruimtelijke ontwikkeling van Haaglanden en het kader voor het regionale beleid op het gebied van milieu, groen, mobiliteit, wonen en economie en voor lokale plannen, zoals de bestemmingsplannen. Het vastgestelde Regionaal Structuurplan Haaglanden kijkt naar 2020 (en soms 2030\) en omvat de grote lijnen voor de ambities en ontwikkelingen op verschillende terreinen, zoals verkeer, wonen, werken, water, groen, etc..

De ambitie is dat het in heel Haaglanden voor iedereen goed wonen, werken en ontspannen is. De ruimtelijke structuur moet mensen stimuleren maatschappelijk actief te zijn en zich te ontwikkelen. Voldoende (ruimte voor) werkgelegenheid, een goed leefmilieu, een veilige leefomgeving, sociale cohesie en een herkenbare omgeving met identiteit zijn hiervoor van belang. Ook moeten de gewenste voorzieningen voor onderwijs, zorg, cultuur en sport goed bereikbaar zijn. Het RSP 2020 heeft voor deze onderwerpen vooral een faciliterende, stimulerende en attenderende rol.

De vraag naar woningen, bedrijven en kantoren houdt aan, maar de ontwikkeling van nieuw stedelijk gebied gaat al snel ten koste van het groen, de Greenport of de ruimte voor water. Dit betekent dat deze ruimte in het bestaande stedelijke gebied gevonden moet worden en efficiÃ«nt moet worden gebruikt. Herstructurering en intensief ruimtegebruik zijn hierbij belangrijke middelen. Als onderdeel van het intensief en meervoudig ruimtegebruik in binnenstedelijke wijken en buurten moet functiemenging mogelijk zijn.

Het beheer en onderhoud van groengebieden heeft aandacht nodig. Onvoldoende en versnipperd beheer van bestaande bossen en recreatiegebieden leidt tot verwaarloosde zones die ongewenste activiteiten aantrekken. In het onderhoud van deze gebieden is het ontwikkelen van de 'tweede generatie' beplanting achterwege gebleven. Bovendien moet de inrichting worden aangepast aan de wensen van de hedendaagse recreanten. BarriÃ¨res en onaantrekkelijke, niet onderhouden entrees van bestaande groengebieden dragen bij aan slechte bereikbaarheid. Een goed bomenbeleid helpt om landschappelijke eigenheid te waarborgen.

##### 2\.1\.3 Provinciaal beleid

**Omgevingsvisie Zuid\-Holland (februari 2019\)**

Met het Omgevingsbeleid van Zuid\-Holland streeft de provincie naar een optimale wisselwerking tussen gewenste ruimtelijke ontwikkelingen en een goede leefomgevingskwaliteit.

De provincie heeft zes richtinggevende ambities geformuleerd in de fysieke leefomgeving. Door in te zetten op de zes ambities wordt bijgedragen aan het sterker maken van Zuid\-Holland.

Deze ambities zijn:

* Naar een klimaatbestendige delta;

* Naar een nieuwe economie: the next level;

* Naar een levendige meerkernige metropool;

* Energievernieuwing;

* Best bereikbare provincie;

* Gezonde en aantrekkelijke leefomgeving.

Deze ambities zijn vertaald in beleidskeuzes voor de fysieke leefomgeving.

Toetsing

Voor de beoogde ontwikkeling is de opgave "Zorgen voor een zorgvuldig ruimtegebruik en een compact, samenhangend en kwalitatief hoogwaardig bebouwd gebied". Deze opgave betreft de zorg voor een goede ruimtelijke ontwikkeling, binnen en buiten bestaand stads\- en dorpsgebied. Onderdeel van deze opgave is het bevorderen van een optimaal gebruik van de binnenstedelijke ruimte.

De beleidskeuze hierbij is verstedelijking en wonen:

De provincie voorziet op regionaal niveau, samen met gemeenten, marktpartijen en woningbouwcorporaties, in voldoende en passende woningen voor de verschillende doelgroepen, waaronder de doelgroepen van het huurbeleid. Hierbij gaat de voorkeur uit naar nieuwe woningbouw binnen bestaand stads\- en dorpsgebied en georiÃ«nteerd op hoogwaardig openbaar vervoer. De provincie is terughoudend met het toevoegen van nieuwe woningbouwlocaties buiten bestaand stads\- en dorpsgebied en vraagt om de bodemdalingsgevoeligheid van een gebied expliciet mee te wegen.

De provincie heeft de ambitie om alle woningen in Zuid\-Holland in 2035 COÂ²\-neutraal en vÃ³Ã³r 2050 klimaatrobuust ingericht en ingepast te laten zijn. Nieuwe woningen dragen bij aan een aantrekkelijke woon\- en leefomgeving in Zuid\-Holland. Gemeenten maken in samenspraak met de provincie regionale woonvisies en regionale woningbouwprogramma's waarin doelstellingen over duurzaam bouwen zijn uitgewerkt.

**Omgevingsverordening Zuid\-Holland 2019 (februari 2019\)**

De omgevingsvisie Zuid\-Holland is vertaald in de Omgevingsverordening Zuid\-Holland. Voor de beoogde ontwikkeling zijn artikel 6\.9 Ruimtelijke kwaliteit en 6\.10 Stedelijke ontwikkelingen relevant.

*Artikel 6\.9 Ruimtelijke kwaliteit*

1\. Een bestemmingsplan kan voorzien in een nieuwe ruimtelijke ontwikkeling, onder de volgende voorwaarden ten aanzien van ruimtelijke kwaliteit:

a. de ruimtelijke ontwikkeling past binnen de bestaande gebiedsidentiteit, voorziet geen wijziging op structuurniveau, past bij de aard en schaal van het gebied en voldoet aan de relevante richtpunten van de kwaliteitskaart (inpassen);

b. als de ruimtelijke ontwikkeling past binnen de bestaande gebiedsidentiteit, maar wijziging op structuurniveau voorziet (aanpassen), wordt deze uitsluitend toegestaan mits de ruimtelijke kwaliteit per saldo ten minste gelijk blijft door:

1 zorgvuldige inbedding van de ontwikkeling in de omgeving, rekening houdend met de relevante richtpunten van de kwaliteitskaart; en

2 het zo nodig treffen van aanvullende ruimtelijke maatregelen als bedoeld in het derde lid;

c. als de ruimtelijke ontwikkeling niet past bij de bestaande gebiedsidentiteit (transformeren), wordt deze uitsluitend toegestaan mits de ruimtelijke kwaliteit van de nieuwe ontwikkeling is gewaarborgd door:

1 een integraal ontwerp, waarin behalve aan de ruimtelijke kwaliteit van het gehele gebied ook

aandacht is besteed aan de fysieke en visuele overgang naar de omgeving en de fasering in ruimte en tijd, alsmede rekening is gehouden met de relevante richtpunten van de kwaliteitskaart; en

2 het zo nodig treffen van aanvullende ruimtelijke maatregelen als bedoeld in het derde lid.

Toetsing

In dit geval is met hergebruik van een vrijgekomen binnenstedelijke locatie sprake van inpassen.

*Artikel 6\.10 Stedelijke ontwikkelingen*

* 1\. Een bestemmingsplan dat een nieuwe stedelijke ontwikkeling mogelijk maakt, voldoet aan de volgende eisen:

+ a. de toelichting van het bestemmingsplan gaat in op de toepassing van de ladder voor duurzame verstedelijking overeenkomstig artikel 3\.1\.6, tweede, derde en vierde lid van het Besluit ruimtelijke ordening;

+ b. indien in de behoefte aan de stedelijke ontwikkeling niet binnen bestaand stads\- en dorpsgebied kan worden voorzien en voor zover daarvoor een locatie groter dan 3 hectare nodig is, wordt gebruik gemaakt van locaties die zijn opgenomen in het Programma ruimte.

* 2\. Gedeputeerde staten kunnen bij de aanvaarding van een regionale visie aangeven in hoeverre de ladder voor duurzame verstedelijking op regionaal niveau geheel of gedeeltelijk is doorlopen. In de toelichting van het bestemmingsplan kan in dat geval worden verwezen naar de regionale visie bij de beschrijving van de behoefte aan een nieuwe stedelijke ontwikkeling, als bedoeld in artikel 3\.1\.6, tweede lid, van het Besluit ruimtelijke ordening.

* 3\. Gedeputeerde staten kunnen een regionale visie voor wonen of bedrijventerreinen vaststellen. Een bestemmingsplan bevat geen bestemmingen die in strijd zijn met de door gedeputeerde staten vastgestelde regionale visie.

Toetsing

De ontwikkeling is in paragraaf 2\.1\.4 getoetst aan de ladder voor duurzame verstedelijking. Hiermee voldoet het bestemmingsplan aan de provinciale regelgeving.

##### 2\.1\.4 Rijksbeleid

***Structuurvisie Infrastructuur en Ruimte***

Het rijksbeleid voor de ruimtelijke ordening is vastgelegd in de Structuurvisie Infrastructuur en Ruimte (SVIR). In de SVIR schetst het kabinet hoe Nederland er in 2040 uit moet zien: concurrerend, bereikbaar, leefbaar en veilig. Voor de doorwerking van de rijksbelangen in plannen van andere overheden, is het Barro opgesteld. Het Besluit algemene regels ruimtelijke ordening (Barro) bevat alle ruimtelijke rijksbelangen die juridisch doorwerken op het niveau van bestemmingsplannen.

***Besluit algemene regels ruimtelijke ordening***

Het Barro is op 30 december 2011 in werking getreden. Het Barro stelt niet alleen regels omtrent de 13 aangewezen nationale belangen zoals genoemd in de Structuurvisie Infrastructuur en Ruimte, maar stelt ook regels die in bestemmingsplannen moeten worden opgenomen.

Toetsing

De beoogde ontwikkeling raakt geen belangen op Rijksniveau.

**Ladder voor duurzame verstedlijking (Bro 2012, actualisering 2017\)**

Zorgvuldig ruimtegebruik is het uitgangspunt van de (rijks)overheid. Om dit principe te borgen is de Ladder voor duurzame verstedelijking opgenomen in het Besluit ruimtelijke ordening (artikel 3\.1\.6\). Hieruit volgt dat alle ruimtelijke besluiten die een nieuwe stedelijke ontwikkeling mogelijk maken, aandacht moeten besteden aan de Ladder voor duurzame verstedelijking. Voor binnenstedelijke projecten moet de behoefte in de relevante regio worden beschreven. Voor stedelijke ontwikkelingen buiten bestaand stedelijk gebied moet ook worden gemotiveerd waarom deze niet binnen bestaand stedelijk gebied kan worden gerealiseerd.

Of er sprake is van een stedelijke ontwikkeling wordt bepaald door de aard en omvang van de ontwikkeling in relatie tot de omgeving. Uit de handreiking ladder voor duurzame verstedelijking (bron: Infomil) en jurisprudentie blijkt dat een ontwikkel

ing van minder dan 12 woningen niet wordt gezien als stedelijke ontwikkeling.

Toetsing

De ontwikkeling betreft de realisatie van maximaal 4 woningen. Hiermee is geen sprake van een stedelijke ontwikkeling. Toetsing aan de ladder kan derhalve achterwege blijven.

##### 2\.1\.5 Conclusie

De beoogde ontwikkeling is niet in strijd met het beleid van de verschillende overheden. Het beleidskader vormt dan ook geen belemmering voor de beoogde ontwikkeling.

#### 2\.2 Ruimtelijk\-functionele structuur

In de huidige situatie is een groot deel van het plangebied braakliggend. Aan de Poelkade 48 staat reeds een woning. Ten westen van deze woning staat een schuur, deze schuur is een overgebleven deel van de voormalige kassen op deze locatie. De oost\- en zuidzijde van het plangebied wordt begrensd door een primaire watergang. Aan de overzijde van deze watergang staan glastuinbouwkassen (zie figuur 2\.1\).

![afbeelding "i_NL.IMRO.1783.ONWBOOMGAARDobp-VA01_0003.png"](i_NL.IMRO.1783.ONWBOOMGAARDobp-VA01_0003.png)

Figuur 2\.1 Luchtfoto bestaande situatie (bron: Luchtfoto Kadaster Nederland 2019\)

#### 2\.3 Gebiedsvisie

##### 2\.3\.1 Algemeen

Het plangebied maakt deel uit van de wijk Waelpark. Voor het gebied Waelpark is op 18 februari 2015 het masterplan vastgesteld door de raad van de gemeente Westland.

Dit masterplan gaat er vanuit dat de Poelpolder behouden blijft en er aantrekkelijke woongebieden ontstaan, met een gevarieerd woningaanbod en een eigen identiteit, gebaseerd op een landschappelijke en ecologische structuur.

Het plan omvat circa 1\.450 grondgebonden woningen in diverse prijscategorieÃ«n. Door het hart van dit gebied komt een ecologische verbindingszone van noord naar zuid van minimaal 25 meter breed. Dit leidt tot een totale oppervlakte van 6,7 ha, inclusief het bijbehorende water. Daarnaast wordt binnen de woongebieden rekening gehouden met 35 m2 groen per woning.

Het eerste deel van het gebied Waelpark is reeds gerealiseerd, dit is Dijckerwaal fase 1 en 2\.

##### 2\.3\.2 Stedenbouwkundige randvoorwaarden

Voor de invulling van het gebied Boomgaard zijn stedenbouwkundige randvoorwaarden geformuleerd. Enkele uitgangspunten zijn:

* Maximaal 4 woningen;

* Geen bergingen voor de woningen;

* Naast de woningen worden parkeerplaatsen op eigen terrein gerealiseerd;

* Het vloeroppervlak per woning mag maximaal 200 m2 bedragen, dit geeft de mogelijkheid tot realisatie van patiowoningen;

* Aanleg van een langzaam verkeersverbinding tussen de Poelkade en het nieuwe woongebied Waelpark richting 's\-Gravenzande;

* Erfafscheidingen tot 1 meter achter de voorgevel maximaal 1 m hoog, daarachter maximaal 2 m hoog.

Dit heeft geresulteerd in onderstaand inrichtingsvoorstel.

![afbeelding "i_NL.IMRO.1783.ONWBOOMGAARDobp-VA01_0004.png"](i_NL.IMRO.1783.ONWBOOMGAARDobp-VA01_0004.png)

Figuur 2\.2: Indicatie inrichting plangebied

### Hoofdstuk 3 Onderzoek

#### 3\.1 Vormvrije m.e.r.\-beoordeling

##### 3\.1\.1 Wettelijk kader

In onderdeel C en D van de bijlage bij het Besluit m.e.r. is aangegeven welke activiteiten in het kader van het omgevingsvergunning plan\-m.e.r.\-plichtig, project\-m.e.r.\-plichtig of m.e.r.\-beoordelingsplichtig zijn.

Voor deze activiteiten zijn in het Besluit m.e.r. drempelwaarden opgenomen. Indien een activiteit onder de drempelwaarden blijft, dient alsnog een vormvrije m.e.r.\-beoordeling uitgevoerd te worden, waarbij\\ onderzocht dient te worden of de activiteit belangrijke nadelige gevolgen heeft voor het milieu, gelet op de omstandigheden als bedoeld in bijlage III van de EEG\-richtlijn milieueffectbeoordeling. Deze omstandigheden betreffen de kenmerken van het project, de plaats van het project en de kenmerken van de potentiÃ«le (milieu)effecten.

##### 3\.1\.2 Onderzoek en conclusie

In het kader van de bestemmingsplanprocedure is een vormvrije m.e.r.\-beoordeling opgesteld. De m.e.r.\-beoordeling is toegevoegd in Bijlage 3. Uit de informatie in deze notitie blijkt dat het plangebied niet ligt in kwetsbaar gebied en/of gebied met een beschermde status. De aard en omvang van het project leiden niet tot belangrijke nadelige milieugevolgen.

#### 3\.2 Bedrijven en milieuzonering

##### 3\.2\.1 Wettelijk kader

In het kader van de Wet milieubeheer kunnen er veiligheidszoneringen en milieuzoneringen zijn vastgelegd tussen inrichtingen en gevoelige bestemmingen. Dit betreft o.a. voorschriften ten aanzien van geur, geluid en veiligheid. Inrichtingen zijn gehouden aan de voorschriften die zijn vastgelegd in de omgevingsver gunning of in een Algemene Maatregel van Bestuur (AMvB).

Op 6 november 2007 is het Besluit houdende algemene regels voor inrichtingen gepubliceerd, ook wel het Activiteitenbesluit genoemd. Dit Activiteitenbesluit is op 1 januari 2008 van kracht geworden en vervangt een groot deel van de milieuver\-gunningen en AMvBâs. De VNG heeft het boekje opgesteld: âBedrijven en milieuzonering, Handreiking voor maatwerk in de gemeentelijke ruimtelijke ordeningspraktijkâ (2009\). Deze handreiking geeft informatie over de ruimtelijk relevante milieuaspecten van diverse bedrijfsactiviteiten. Tevens geeft het boekje een richtafstand voor het ontwikkelen van bedrijfsactiviteiten in de omgeving en voor het inpassen van gevoelige functies nabij bedrijven.

##### 3\.2\.2 Onderzoek

Als afstandsmaat tussen een enkele woning en de bestemmingsgrens van glastuinbouw wordt in de gemeente Westland 12,5 m aangehouden. Deze afstandsmaat die is overgenomen uit de "Parapluherziening bestemmingsplannen buitengebied Westland". Met deze afstandsmaat is een goede ruimtelijke\- en milieu hygiÃ«nische inpassing gewaarborgd. Verschillende afwijkingsmogelijkheden van deze afstandsmaat zijn opgenomen om bijvoorbeeld de herbouw van een woning niet onmogelijk te maken of om te voorkomen dat bij herbouw van glasopstanden het glastuinbouwbedrijf de glaslijn een fors aantal meters terug moet worden gelegd, waardoor er sprake is van een aanzienlijk verlies aan teeltareaal. Voor de opwekking van warmte en elektriciteit bij een glastuinbedrijf wordt gebruik gemaakt van een warmtekrachtkoppeling (WKK) in combinatie met warmteopslagtanks. Voor een WKK geldt een bijzondere afstand ten opzichte van omliggende woningen van derden. Een generator voor warmtekrachtkoppeling mag niet meer transformatievermogen hebben dan 10 MVA. Binnen een zone van 65 m vanuit de warmtekrachtkoppeling is het, vanwege geluidshinder, niet toegestaan om nieuwe milieugevoelige objecten te realiseren. Een ontheffingsmogelijkheid van deze afstandsmaat wordt opgenomen voor een afstand van minimaal 12,5 m. Bij glastuinbouwbedrijven bevinden zich voor de opslag van water grote watersilo's. In het verleden is het regelmatig voorgekomen dat deze silo's uit elkaar klappen met als gevolg dat dit ernstige schade kan veroorzaken in de directe omgeving. Voor nieuw te realiseren watersilo's of woningen bij watersilo's moet, om schade te voorkomen, een afstand van 15 m tussen een woning van derden en een watersilo worden aangehouden.

##### 3\.2\.3 Conclusie

De afstand tussen het dichtsbij gelegen glastuinbedrijf en het plangebied bedraagt 17 m. In de directe omgeving van het plangebied zijn geen warmtekrachtkoppelingen of watersilo's gesitueerd. Hiermee voldoet dit aan de richtafstand van 12,5 m.

#### 3\.3 Geluid

##### 3\.3\.1 Wettelijk kader

***Wet geluidhinder***

Met de Wet geluidhinder wordt, vanuit een goed milieubeheer, een aantal specifieke geluidsgevoelige bestemmingen beschermd zoals woningen, onderwijsgebouwen, ziekenhuizen en verpleeghuizen. De geluidszonering die door deze wet wordt voorgeschreven, ligt rondom bedrijventerreinen, langs wegen voor wegverkeer, langs spoor\-, tram\- en metrowegen en rondom of langs andere geluidsoverlast veroorzakende objecten. Aan de geluidsbelasting op de (gevels van de) geluidsgevoelige objecten worden grenzen gesteld terwille van het woon\- en leefklimaat.

##### 3\.3\.2 Onderzoek

De woningbouwlocatie ligt aan de Poelkade, hier geldt een maximum snelheid van 60 km/h.

In het kader van het bestemmingsplan Het Nieuwe Water is reeds onderzoek gedaan naar de geluidsbelasting van omliggende wegen en werkzaamheden op de gronden van dat bestemmingsplan door het bureau DGMR op 25 juli 2008\. Hiertoe zijn geluidscontouren vastgesteld waarbinnen voorkeursgrenswaarden van toepassing zijn. Het woningbouwplan Boomgaard ligt buiten deze contouren. Van een overschrijding van de voorkeursgrenswaarden is dan ook geen sprake. Daarnaast geldt voor alle wegen in en om het plangebied een maximumsnelheid van 30 km/uur. Een nader onderzoek naar de geluidskwaliteit is derhalve niet noodzakelijk.

##### 3\.3\.3 Conclusie

Er is sprake van een goed woon\- en leefklimaat, het aspect geluid is geen belemmering voor de beoogde ontwikkeling.

#### 3\.4 Verkeer en parkeren

##### 3\.4\.1 Wettelijk kader

De parkeerbehoefte van de ontwikkeling wordt bepaald op basis van de Parkeernormering 2018\. De parkeernormen van de gemeente Westland zijn opgenomen in de beleidsregels Parkeernormering gemeente Westland 2018\. Op basis van de gebiedsindeling in deze beleidsregel ligt het plangebied in de 'schil dorpscentrum'.

##### 3\.4\.2 Onderzoek en conclusie

*Verkeersgeneratie*

Voor de woningen in de rest bebouwde kom en een indeling in weinig stedelijk wordt een verkeersgeneratie van maximaal 2,7 mvt/etmaal berekend. Voor de toevoeging van drie woningen (Ã©Ã©n woning is reeds aanwezig) komt dit uit op een toename in verkeersbewegingen van ca. 8 mvt/etmaal. Het plangebied wordt ontsloten via de Poelkade. De toevoeging van drie woningen zal niet leiden tot knelpunten op de omliggende wegen.

*Parkeren*

Voor het gebied 'schil dorpscentrum, 2e schil hoofdcentrum' geldt voor vrijstaande woningen een parkeernorm van 2,3 parkeerplaatsen per woning. Hiervan dienen per woning twee parkeerplaatsen op eigen terrein te worden gerealiseerd en Ã©Ã©n in openbaar gebied. Dit is geborgd in de regels in artikel 12\.2.

#### 3\.5 Luchtkwaliteit

##### 3\.5\.1 Wettelijk kader

***Wet luchtkwaliteit***

Het toetsingskader voor luchtkwaliteit wordt gevormd door hoofdstuk 5, titel 5\.2 (Luchtkwaliteitseisen van de Wet milieubeheer). De Wlk bevat grenswaarden voor

zwaveldioxide, stikstofdioxide en stikstofoxide, fijn stof, lood, koolmonoxide en benzeen. Hierbij zijn in de ruimtelijke ordeningspraktijk langs wegen met name de grenswaarden voor stikstofdioxide (jaargemiddelde) en fijn stof (jaar\- en daggemiddelde) van belang. De grenswaarden van de laatstgenoemde stoffen zijn in onderstaandeÂ tabelÂ weergegeven. De grenswaarden gelden voor de buitenlucht, met uitzondering van een werkplek in de zin van de Arbeidsomstandighedenwet.

| Stof   Â | **Toetsing van**   Â | **Grenswaarde**   Â | |

| --- | --- | --- | --- |

| stikstofdioxide (NO2\)   Â | jaargemiddelde concentratie    Â | 60 Âµg/mÂ³    Â | |

| Â    Â | jaargemiddelde concentratie   Â | 40 Âµg/mÂ³   Â | |

| fijn stof (PM10)1\)   Â | jaargemiddelde concentratie    Â | 48 Âµg/mÂ³    Â | |

| Â    Â | jaargemiddelde concentratie    Â | 40 Âµg/mÂ³    Â | |

| Â    Â | 24\-uurgemiddelde concentratie    Â | max. 35 keer p.j. meer dan 75 Âµg/mÂ³Â     Â | |

| Â    Â | 24\-uurgemiddelde concentratie    Â | max. 35 keer p.j. meer dan 50 Âµg/mÂ³    Â | |

1\) Bij de beoordeling hiervan blijven de aanwezige concentraties van zeezout buiten beschouwing (volgens de bij de Wlk behorende Regeling beoordeling Luchtkwaliteit 2007\).

Op grond van artikel 5\.16 van de Wlk kunnen bestuursorganen bevoegdheden die gevolgen kunnen hebben voor de luchtkwaliteit (zoals de vaststelling van een bestemmingsplan) uitoefenen indien:

* de bevoegdheden/ontwikkelingen niet leiden tot een overschrijding van de grenswaarden (lid 1 onder a);Â

* de concentratie in de buitenlucht van de desbetreffende stof als gevolg van de uitoefening van die bevoegdheden per saldo verbetert of ten minste gelijk blijft (lid 1 onder b1\);Â

* bij een beperkte toename van de concentratie van de desbetreffende stof, door een met de uitoefening van de betreffende bevoegdheid samenhangende maatregel of een door die uitoefening optredend effect, de luchtkwaliteit per saldo verbetert (lid 1 onder b2\);Â

* de bevoegdheden/ontwikkelingen niet in betekenende mate bijdragen aan de concentratie in de buitenlucht (lid 1 onder c);Â

* het voorgenomen besluit is genoemd of past binnen het omschreven Nationaal Samenwerkingsprogramma Luchtkwaliteit (NSL) of een vergelijkbaar programma dat gericht is op het bereiken van de grenswaarden (lid 1 onder d).

***Besluit niet in betekenende mate (nibm)***In dit Besluit is exact bepaald in welke gevallen een project vanwege de gevolgen voor de luchtkwaliteit niet aan de grenswaarden hoeft te worden getoetst. Hierbij worden 2 situaties onderscheiden:

* een project heeft een effect van minder dan 1% van de jaargemiddelde grenswaarde NO2 en PM10;Â

* een project valt in een categorie die is vrijgesteld aan toetsing aan de grenswaarden; deze categorieÃ«n betreffen onder andere woningbouw met niet meer dan 1\.500 woningen bij Ã©Ã©n ontsluitingsweg.

In het kader van een goede ruimtelijke ordening wordt bij het opstellen van een bestemmingsplan uit oogpunt van de bescherming van de gezondheid van de mens tevens rekening gehouden met de luchtkwaliteit ter plaatse van het plangebied.

##### 3\.5\.2 Onderzoek

Gelet op de beperkte omvang van de ontwikkeling zal dit niet in betekenende mate bijdragen aan de luchtvervuiling. In het kader van een goede ruimtelijke ordening is wel de luchtkwaliteit ter plaatse van het plangebied bezien. Dit is gedaan met behulp van de NSL\-monitoringstool 2018 (http://www.nsl\-monitoring.nl/viewer/) die bij het Nationaal Samenwerkingsprogramma Luchtkwaliteit hoort. Hiermee wordt de luchtkwaliteit in de huidige situatie inzichtelijk gemaakt. De dichtstbijzijnde maatgevende weg is de Galgeweg. Uit de NSL\-monitoringstool blijkt dat in 2017 de jaargemiddelde concentraties stikstofdioxide en fijn stof langs deze wegen ruimschoots onder de grenswaarden lagen. De concentraties luchtverontreinigende stoffen bedragen in 2017 27,6 Âµg/mÂ³ voor NO2, 20,1 Âµg/mÂ³ voor PM10 en 11,7 Âµg/mÂ³ voor PM2,5\.Het maximaal aantal overschrijdingsdagen van het 24\-uurs gemiddelde voor fijnstof bedraagt 8 dagen.

##### 3\.5\.3 Conclusie

De concentraties aan luchtverontreinigende stoffen blijft ruim onder de grenswaarden. Het aspect luchtkwaliteit vormt geen belemmering voor de beoogde ontwikkeling.

#### 3\.6 Externe veiligheid

##### 3\.6\.1 Wettelijk kader

Externe veiligheid is een begrip in het milieurecht, waarbij het gaat over het beheersen van de risico's van gevaarlijke stoffen voor de omgeving bij gebruik, opslag en vervoer over de weg, water en spoor en door buisleidingen. Als gevaarlijke stoffen kunnen worden genoemd vuurwerk, lpg en munitie. Het beleid en de wetgeving zijn erop gericht om maatregelen te treffen om de risico's van deze risicovolle activiteiten te reguleren.

Op grond van de regels voor externe veiligheid moeten afstanden in acht worden genomen tussen risicovolle activiteiten en (beperkt) kwetsbare objecten. In de regelgeving wordt uitgegaan van een risicobenadering \- en niet het volledig uitsluiten van het risico \- waarbij onderscheid wordt gemaakt tussen het plaatsgebonden risico (PR) en het groepsrisico (GR).

Het plaatsgebonden risico is een rekenkundig begrip. Het risico kan op een afbeelding zichtbaar worden gemaakt door een (ISO) risicocontour die de punten met een gelijk risico met elkaar verbindt. Het groepsrisico is een maat om de kans weer te geven dat een incident met dodelijke slachtoffers plaatsvindt. Het drukt de kans per jaar uit dat een groep mensen van minimaal een bepaalde omvang overlijdt, als direct gevolg van een ongeval in een inrichting, als bedoeld in de Wet milieubeheer, of bij het vervoer van gevaarlijke stoffen. Het groepsrisico moet onderzocht \- en verantwoord â worden, omdat ook buiten de genoemde risicocontour van het plaatsgebonden risico nog letale effecten kunnen optreden in het invloedgebied van de risicovolle activiteit en groepen personen slachtoffer kunnen worden van een calamiteit.

Voor dit bestemmingsplan is onder andere de toetsing aan het Besluit externe veiligheid inrichtingen (Bevi) en de daarop gestoelde regeling en het Besluit externe veiligheid transportroutes (Bevt) in combinatie met de Regeling Basisnet.

*Risicovolle inrichtingen*

Op 27 oktober 2004 is het Besluit externe veiligheid inrichtingen (hierna: Bevi) in werking getreden. Met het besluit wordt beoogd een wettelijke grondslag te geven aan het externe veiligheidsbeleid rondom risicovolle inrichtingen. Het doel van het besluit is de risico's, waaraan burgers in hun leefomgeving worden blootgesteld vanwege risicovolle inrichtingen, tot een aanvaardbaar minimum te beperken. Op basis van het Bevi geldt voor het PR rondom een risicovolle inrichting een grenswaarde voor kwetsbare objecten en een richtwaarde voor beperkt kwetsbare objecten. Beide liggen op een niveau van 10\-6 per jaar. Bij de vaststelling van een bestemmingsplan moet aan deze normen worden voldaan, ongeacht of het een bestaande of nieuwe situatie betreft.

Het Bevi bevat geen norm voor het GR; wel geldt op basis van het Bevi een verantwoordingsplicht ten aanzien van het GR in het invloedsgebied rondom de inrichting. De in het externe veiligheidsbeleid gehanteerde norm voor het GR (zie hieronder) geldt daarbij als buitenwettelijke oriÃ«ntatiewaarde. Deze verantwoordingsplicht geldt zowel in bestaande als nieuwe situaties.

*Gemeentelijk beleidskader Externe Veiligheid*

Op het gebied van externe veiligheid is op provinciaal niveau het beleidsplan "Beleidsplan externe veiligheid" in november 2010 vastgesteld. Daarnaast heeft het Stadsgewest Haaglanden, waaronder ook de gemeente Westland behoort, de beleidsnota âSamen Werken aan Externe Veiligheidâ opgesteld. Deze nota heeft een looptijd tot en met 2010\. In beide notaâs zijn een vijftal kernpunten opgenomen:

* 1\. het ontstaan van nieuwe knelpunten tegengaan;

* 2\. het stimuleren van de eigen verantwoordelijkheid van inrichtingen;

* 3\. bestaande knelpunten saneren;

* 4\. zorgvuldige risicocommunicatie;

* 5\. hulpverlening: het bevorderen van de samenwerking en de kwaliteit van de uitvoering en het richting geven aan de organisatorische versterking.

*Vervoer van gevaarlijke stoffen*

Op basis van het Besluit externe veiligheid transportroutes (hierna Bevt) geldt voor nieuwe situaties de grenswaarde voor het PR ter plaatse van kwetsbare objecten 10\-6 per jaar. Voor beperkt kwetsbare objecten geldt deze waarde als een richtwaarde.

Op basis van het Bevt geldt bij een overschrijding van de oriÃ«ntatiewaarde voor het GR of een toename van het GR een verantwoordingsplicht. Deze verantwoordingsplicht geldt zowel in bestaande als nieuwe situaties.

*Vindplaatsen van explosieven*

In de gemeente Westland worden op verschillende plaatsen munitie en explosieven gevonden uit de WOII. Er is een gemeentelijke kaart opgesteld met mogelijk verdachte locaties en vindplaatsen van explosieven.

##### 3\.6\.2 Onderzoek

*Risicovolle inrichtingen*

Uit de risicokaart (www.risicokaart.nl) blijkt dat in de omgeving van het plangebied geen Bevi inrichtingen aanwezig zijn. Binnen het plangebied wordt geen vestiging van nieuwe bedrijven die onder het Bevi vallen mogelijk gemaakt.

![afbeelding "i_NL.IMRO.1783.ONWBOOMGAARDobp-VA01_0005.png"](i_NL.IMRO.1783.ONWBOOMGAARDobp-VA01_0005.png)Figuur 3\.1: Uitsnede risicokaart (bron: risicokaart.nl)

*Vervoer van gevaarlijke stoffen*

Vervoer van gevaarlijke stoffen over de weg, het spoor of over het water vindt niet plaats in of in de omgeving van het plangebied.

Op ongeveer 300 meter afstand, nabij de Opstalweg in Naaldwijk, is een K1\-buisleiding aanwezig (NAM, kenmerk 411041\-001\). Vanwege de grote afstand is toetsing aan het Besluit externe veiligheid buisleidingen voor dit bestemmingsplan niet nodig.

*Vindplaatsen van explosieven*

Voor de eventuele aanwezigheid van ondergrondse conventionele explosieven uit de Tweede Wereldoorlog is een quickscan Conventionele Explosieven uitgevoerd (Bijlage 7). In het zuidoosten van en buiten het plangebied ligt een voormalige tankgracht. Buiten dit object zijn verder geen verdachte locaties aanwezig in of in de directe nabijheid van het plangebied.

Uit de quickscan kan worden geconcludeerd dat er geen indicaties zijn waaruit blijkt dat het plangebied betrokken is geweest bij oorlogshandelingen. Het plangebied en aangrenzende watergang zijn daarom niet verdacht op het voorkomen van Conventionele Explosieven. Dit item vormt dan ook geen belemmeringen ten aanzien vandit bestemmingsplan.

##### 3\.6\.3 Conclusie

Het aspect externe veiligheid vormt geen belemmering voor het bestemmingsplan. Een verantwoording van het groepsrisico is niet noodzakelijk.

#### 3\.7 Water

##### 3\.7\.1 Wettelijk kader

Op verschillende bestuursniveaus zijn de afgelopen jaren beleidsnota's verschenen aangaande de waterhuishouding, alle met het doel een duurzaam waterbeheer (kwalitatief en kwantitatief). Deze paragraaf geeft een overzicht van de voor het plangebied relevante nota's waarbij het beleid van het Hoogheemraadschap en de gemeente nader wordt behandeld.

Europa:

* Kaderrichtlijn Water (KRW).

Nationaal:

* Waterbeleid voor de 21ste eeuw (WB21\);

* Nationaal Bestuursakkoord Water (NBW);

* Waterwet.

* Nationaal waterplan

Provinciaal:

* Provinciaal Waterplan;

* Visie Ruimte en Mobiliteit;

* Verordening Ruimte en de waterverordening Zuid\-Holland.

***Nationaal beleid***Het Rijk, de provincies, de gemeenten en de Unie van Waterschappen hebben op 25 juni 2008 een geactualiseerde versie van het Nationaal Bestuursakkoord Water (NBW\-Actueel) ondertekend. Hierin zijn afspraken vastgelegd voor een duurzame en klimaatbestendige waterhuishouding in Nederland. In de afgelopen vijf jaar is een groot deel van de gemaakte afspraken in het oorspronkelijke NBW inmiddels uitgevoerd. De NBW\-partijen gaan nu gezamenlijk verder met de uitvoering van de nieuwe afspraken in het akkoord, onder meer over klimaatveranderingen, de stedelijke wateropgave en de ontwikkelingen in woningbouw en infrastructuur. Ook is er meer aandacht voor de implementatie van de Kaderrichtlijn Water. Het NBW heeft tot doel om in de periode tot 2015 de waterhuishouding in Nederland op orde te brengen en te houden en te anticiperen op klimaatverandering.

***Nationaal Waterplan***

Op 10 december 2015 hebben de minister van Infrastructuur en Milieu en de staatssecretaris van Economische Zaken het Nationaal Waterplan 2016\-2021 vastgesteld. In het Nationaal Waterplan 2016\-2021 staan de volgende ambities centraal:

* Nederland blijft de veiligste delta in de wereld;

* Nederlandse wateren zijn schoon en gezond en er is genoeg zoetwater;

* Nederland is klimaatbestendig en waterrobuust ingericht;

* Nederland is en blijft een gidsland voor watermanagement;

* Nederlanders leven waterbewust.

***Structuurvisie Infrastructuur en Ruimte***

Op 13 maart 2012 is de Structuurvisie Infrastructuur en Ruimte vastgesteld. De structuurvisie sluit aan op de uitgangspunten van het Nationaal Waterplan en vult deze op onderdelen aan. Uitgangspunten zijn het verbeteren van de waterkwaliteit, het voorkomen van wateroverlast, ruimte voor waterveiligheid, een duurzame zoetwatervoorziening en klimaatbestendige stedelijke (her)ontwikkeling.

***Provinciaal beleid***Het provinciaal waterbeleid voor de periode 2016\-2021 bestaat uit: de Visie Ruimte en Mobiliteit, Voortgangsnota Europese Kaderrichtlijn Water (KRW) 2016 \- 2021 en onderdelen van het Provinciaal Waterplan 2010 \- 2015\.

In de Visie Ruimte en Mobiliteit (VRM) zijn de ruimtelijke componenten opgenomen van het waterbeleid. Hoofdstuk 4 geeft de hoofdlijnen van het provinciaal waterbeleid:

* de ambitie om een duurzaam, concurrerende en leefbare Europese topregio te zijn. De Provincie bevordert de transitie naar een water \-en energie efficiÃ«nte samenleving. Daar spelen het verbeteren van toekomstwaarde, de gebruikswaarde en de belevingswaarde een belangrijke rol;

* aan het watersysteem worden grote uitdaging gesteld door verzilting, klimaatverandering, inklinking, veranderd ruimtegebruik en de daarbij passende veranderingen van het watersysteem;

* het beter benutten van de kansen en natuurlijke kwaliteiten van de bodem en de ondergrond is tevens een speerpunt van het provinciaal waterbeleid;

* tenslotte door een verandering naar een duurzame voorziening in de energiebehoefte kan worden ingezet op een energie\-efficiÃ«nte samenleving.

De doelen, maatregelen en afsprakenÂ  voor de kwaliteit van het water van grond\- en oppervlakte water zijn opgenomen het Stroomgebied beheerplan Rijn\-West 201\-2015 (SGB\-1\). Voor opvolgende periode 2016\-2021 is het SGB\-2 op 22 december 2014 gereedgekomen. De invulling van de verantwoordelijkheid in dit SGB\-2 is vastgelegd in de KRW 2016\-2021\.

Het Waterplan Zuid\-Holland 2015 was van kracht tot 22 december 2015\. Op grond van artikel 48 Waterwet moet het plan om de zes jaar door de Provinciale Staten worden herzien. Het is niet noodzakelijk om een nieuw plan vast te stellen. Voldaan kan worden met het nemen van een planherzieningsbesluit. Dit besluit is genomen op 29 juni 2016 en bekend gemaakt op 8 juli 2016\.

De onderdelen 'Waarborgen waterveiligheid (hoofdstuk 4\)' en 'Realiseren mooi en schoon water (hoofdstuk 5\)' en 'operationeel grondwaterbeleid (bijlage 7\)' van het Waterplan 2015 blijven van kracht.

De Visie op Zuid\-Holland bestaat uit de Visie Ruimte en Mobiliteit, de Verordening Ruimte en de Uitvoeringsagenda. Hierin beschrijft de provincie haar doelstellingen en provinciale belangen (Visie Ruimte en Mobiliteit), stelt zij regels aan ruimtelijke ontwikkelingen (Verordening) en geeft zij aan wat nodig is om dit te realiseren (Uitvoeringsagenda). In de Verordening Ruimte zijn bijvoorbeeld regels opgenomen met betrekking tot regionale keringen in bestemmingsplannen. Daarnaast is de Waterverordening Zuid\-Holland van belang. Daarin zijn onder meer veiligheidsnormeringen voor regionale keringen en waterkwantiteitsnormen opgenomen. De waterkwantiteitsnormen geven aan, waar de regionale wateren met het oog op de bergings\- en afvoercapaciteit op ingericht moeten zijn. Deze normen definiÃ«ren de gemiddelde overstromingskans vanuit het oppervlaktewater per jaar van daarbij aan te wijzen gebieden. Het beschermingsniveau verschilt per vorm van landgebruik en is gerelateerd aan de economische waarde van landgebruik en de te verwachten schade bij overstromingen. De waterkwaliteitsnormen zijn gerelateerd aan het landgebruik en daarmee bepalend voor de mogelijkheden, die het bestemmingsplan biedt.

De provincie heeft samen met de gemeente Den Haag en Westland een Visie Vaartenland opgesteld, een visie op hoe de vaartenstructuur in Westland en Den Haag recreatief/toeristisch en economisch elkaar kan versterken. Het project Westlandse Waterlijnen heeft de provincie in samenwerking met heel veel stakeholders uit het gebied ten westen van het Rijn\-Schiekanaal opgesteld (Westland, Den Haag, Delft, Midden\-Delfland, Schiedam, Vlaardingen en Maassluis). Dit heeft een wensenlijst met een soort top 5 opgeleverd, met betrekking tot versterking van de vaarrecreatie en economische spin\-off, waar burgers, verenigingen en ondernemers hun zinnen op hebben gezet. Verder is in de Visie Ruimte en Mobiliteit aangegeven dat de juridische borging en versterking van het vaarnetwerk overgedragen is aan de gemeenten die hierop hun lokale beleid en bestemmingsplannen moeten aanpassen.

***Waterschapsbeleid***Het Hoogheemraadschap Delfland heeft haar waterbeleid vastgelegd in het Waterbeheersplan 2016\-2021 'Strategie richting een toekomstbestendig en samenwerkingsgericht waterschap'. In dit Waterbeheerplan 5 (WBP 5\) heeft het Hoogheemraadschap van Delfland (Delfland) zijn strategie voor de uitvoering van de kerntaken voor de komende jaren beschreven. Het is de leidraad voor het handelen van Delfland in de planperiode 2016\-2021\. Het WBP 5 is tevens een uitnodiging aan private, particuliere en publieke partijen om binnen de uitgezette koers met initiatieven te komen. Bij de uitvoering van het WBP 5 staan de kerntaken vanzelfsprekend voorop:

* de waterveiligheid;

* het waterbeheer;

* de waterkwaliteit;

* het zuiveren van afvalwater.

Delfland zal hierbij nadrukkelijk kijken naar een doelmatige uitvoering daarvan waarbij ambities, kosten en het tempo op een evenwichtig manier zijn afgewogen. Delfland voert zijn kerntaken uit ten behoeve van het behouden en verbeteren van de leefomgeving voor inwoners, medeoverheden, bedrijven en de natuurwaarden in het beheergebied. Het is een uitdaging om bij de uitvoering van die taken aan te sluiten bij de beleving en de behoeften van de maatschappij. Waterbewustzijn vormt de onmisbare schakel voor draagvlak. Delfland wil dat mensen zich in de komende planperiode bewust worden van het water om hen heen, van de gevolgen van klimaatverandering en van hun eigen gedrag. Het vergroten van waterbewustzijn is daarom verweven in alle programma's en handelingen van Delfland in de komende planperiode.

De werkzaamheden en projecten die de komende zes jaar geÃ¯nitieerd worden zijn terug te brengen tot de volgende vier speerpunten van het waterschap:

* 1\. In stand houden: Investeringen in de infrastructuur worden op een adequate manier in stand gehouden. De waterkeringen, het watersysteem, de ecologische structuren en het afvalwatersysteem worden met beheer verder geoptimaliseerd. Delfland werkt bij het bestendigen van het beheer van de infrastructuur toe naar de levenscyclusbenadering;

* 2\. Investeren: Veranderende wetgeving en veranderingen in de omgeving vragen om aanpassing en verdere verbetering van ons watersysteem, de waterkeringen en het afvalwatersysteem. Dit betekent de kans op natte voeten verkleinen door bij het zoeken naar oplossingen om water langer vast te houden, de waterkeringen op orde te houden met oog voor de multifunctionaliteit, de waterkwaliteit te verbeteren en toe te spitsen op de potenties van het gebied en de waterzuiveringen om te bouwen tot zoetwaterfabrieken. Bij elk project, proces en activiteit worden de innovatieve mogelijkheden en de meest duurzame wijze van uitvoering meegenomen in de afwegingen;

* 3\. Samenwerken: Het waterschap kan en doet het niet alleen, sterker nog, waterbeheer is ook een taak van andere overheden zoals gemeenten en van burgers en bedrijven. De samenwerking in het waterbeheer is pluriform van karakter. Het waterschap speelt hierop in door goed omgevingsmanagement en door op basis van transparantie en vertrouwen de samenwerking te zoeken en structureel te onderhouden. Delfland wil het waterbewustzijn bevorderen door samenwerking met belanghebbenden en delen van verantwoordelijkheden;

* 4\. Flexibel en duidelijk: Partners komen een flexibel waterschap tegen die rol en houding afstemt op basis van vraagstukken die voorliggen. Duidelijke kaders worden neergezet, zoals financieel gezond en bijdragen aan toekomstbestendig waterbeheer, maar dogma's zijn er niet. Dit betekent dat er in de werk\- en beleidsprocessen van de ambtelijke organisatie en bij bestuurlijke besluitvorming binnen de wettelijke mogelijkheden voldoende ruimte moet zijn om maatwerk te leveren. Innovatie fungeert daarbij als aanjager om te blijven vernieuwen, mee te bewegen met veranderingen en te voorkomen dat het waterschap statisch wordt.

In 2007 (herzien in juli 2016\) is een Handreiking Watertoets, ruimte voor water in ruimtelijke plannen opgesteld. Het Hoogheemraadschap van Delfland stelt voorwaarden aan de inhoud van de watertoets (waterparagraaf) als verplicht onderdeel van de onderbouwing van ruimtelijke plannen. De toelichting van bestemmingsplannen dient een beschrijving te bevatten van de volledige watersituatie binnen het plangebied, alsmede de te verwachten ontwikkelingen. Deze beschrijving dient in te gaan op de volgende aspecten:

* beleidskader omtrent water;

* waterkeringen;

* waterkwantiteit;

* waterkwaliteit en ecologie;

* afvalwater en riolering;

waterprojecten welke onderdeel zijn van ABC\-Delfland.

***Gemeentelijk beleid***

Het Waterplan Westland , met als ondertitel 'Westlands water, nu en later' is een product van de gemeente Westland en het Hoogheemraadschap van Delfland. Hierin wordt onder andere de waterhuishoudkundige visie en ambities tot 2027 en de daarbij horende uitvoeringsplan 2015 tot 2018 beschreven. De thema's: âToekomstig ruimtelijk beleid, Duurzaamheid, Schoon water, waterkeringen, Droge voeten, Afvalwaterketen Beheer en onderhoud, Zoetwatervoorzieningen en grondwater, Recreatieâ, worden hierin uitgewerkt. De ruimtelijke vertaling van de hieruit voortkomende maatregelen is per polder in kaart gebracht. De gewenste waterstructuur wordt door de gemeente vertaald in bestemmingsplannen en structuurvisies. In het Verbreed Gemeentelijk Rioleringsplan Westland 2011\-2015 heeft de gemeente haar visie op het stedelijk waterbeheer vastgelegd. Met het eerste Verbreed GRP Westland 2011\-2015 wordt niet alleen uitvoering gegeven aan de wettelijke eisen, maar wordt ook de onderlinge samenhang tussen de drie zorgplichten en reeds in gang gezette ontwikkelingen zoals het project Riolering Glastuinbouw Westland (RGW) weergegeven. Het Verbreed GRP is een logisch vervolg op de wijzigingen in wetgeving/beleid en een noodzakelijke verdere optimalisatie van het beleid dat de afgelopen 5 jaar is gevolgd.

![afbeelding "i_NL.IMRO.1783.ONWBOOMGAARDobp-VA01_0006.jpg"](i_NL.IMRO.1783.ONWBOOMGAARDobp-VA01_0006.jpg)

##### 3\.7\.2 Onderzoek

***Veiligheid en waterkeringen***

Ruimtelijke plannen kunnen van invloed zijn op het (veilig) functioneren en het beheer en onderhoud van waterkeringen. Om die reden is het van belang, dat initiatiefnemers van ruimtelijke plannen rekening houden met de effecten van die plannen op de aanwezige waterkeringen.

In de legger van het Hoogheemraadschap van Delfland zijn de ligging en de minimale afmetingen van de waterkeringen vastgelegd. Rondom de keringen is een keurzone vastgesteld. Deze bestaat uit het waterstaatswerk (de daadwerkelijke kering) en een beschermingszone. Binnen het waterstaatswerk en de beschermingszone zijn op basis van de keur beperkingen gesteld aan activiteiten die het waterkerend vermogen van de kering nu en in de toekomst kunnen aantasten.

Voor de bouwwerkzaamheden binnen het plangebied zal een vergunning bij het hoogheemraadschap aangevraagd moeten worden. Daarbij moet met de aanwezige zoneringen van de waterkering rekening worden gehouden. Op figuur 3\.1 is een uitsnede te zien van de Leggerkaart ter plaatse van het plangebied.

![afbeelding "i_NL.IMRO.1783.ONWBOOMGAARDobp-VA01_0007.png"](i_NL.IMRO.1783.ONWBOOMGAARDobp-VA01_0007.png)

Figuur 3\.1 Uitsnede Leggerkaart Hoogheemraadschap Delfland 'Legger Regionale Waterkeringen.

***Waterkwantiteit***

Delfland streeft naar een duurzame, robuuste waterstructuur met voldoende mogelijkheden voor waterberging. Dit streven heeft uiteindelijk tot doel wateroverlast voor de nieuwe en de al aanwezige functies in het gebied te voorkomen. Bij het voorkomen van wateroverlast en het verwerken van hemelwater hebben perceeleigenaar, gemeente en Delfland elk een verantwoordelijkheid. De perceeleigenaar moet het hemelwater zoveel mogelijk zelf verwerken bij de plaats waar het valt. De gemeente draagt zorg voor de inzameling en verwerking van het afstromend hemelwater. Dit betekent, dat de gemeente in eerste instantie inspanning moet doen om dit hemelwater vast te houden of terug te brengen in de bodem. Vervolgens kan het (al dan niet na zuivering) worden afgevoerd naar het oppervlaktewater. Delfland is vervolgens verantwoordelijk voor de ontvangst van hemelwater in het oppervlaktewater.

![afbeelding "i_NL.IMRO.1783.ONWBOOMGAARDobp-VA01_0008.png"](i_NL.IMRO.1783.ONWBOOMGAARDobp-VA01_0008.png)

![afbeelding "i_NL.IMRO.1783.ONWBOOMGAARDobp-VA01_0009.png"](i_NL.IMRO.1783.ONWBOOMGAARDobp-VA01_0009.png)

Figuur 3\.2: Watercompensatie Boomgaard (bron: Waalpartners)

***Waterhuishouding***

In de bestaande situatie ligt het plangebied in de polder en wordt aan twee zijden omsloten door boezemwater. In het hart van de polder ligt als enig belangrijke waterloop de Molensloot. Het plangebied ligt op polderniveau, waarvoor een waterbergingsnorm geldt van minimaal 542 mÂ³ per hectare. In de nieuwe situatie wordt in het plangebied in totaal minimaal 252 mÂ² aan oppervlaktewater gerealiseerd. Voor het (ver\-)graven van dit water is wordt een watervergunning gevraagd. In overleg met het Hoogheemraadschap van Delfland wordt gesproken over een uitwisseling van oppervlaktewater tussen de verschillende deelgebieden van masterplan Waelpark. In bijlage 4 is de waterbalans van Waelpark toegevoegd. Hierin is aangegeven waar watercompensatie plaatsvindt.

***Voorkomen van wateroverlast***

Volgens de provinciale verordening is het beschermingsniveau tegen wateroverlast voor wonen eens in de 100 jaar, voor bedrijfsterreinen eens in de 50 jaar en voor agrarisch, eens in de 10 jaar. Bij kleinschalige bestemmingswijzigingen wordt het watersysteem echter niet aangepast. Daarom wordt nadrukkelijk geadviseerd om, zover mogelijk, de praktijksituatie hierop aan te passen. Dit kan bijvoorbeeld door het maaiveld ter plekke van de woning voldoende op te hogen.

***Watersysteemkwaliteit en ecologie***

In het kader van de herstructurering wordt er gestreefd naar het zoveel mogelijk benutten van kansen en voor het verbeteren van de watersysteemkwaliteit en de ecologie. Ten aanzien van de KRW maatregelen moet er rekening worden gehouden met de afspraken uit de Bestuursovereenkomst KRW Delfland en de afspraken die op dit moment gemaakt worden voor het Stroomgebiedbeheersplan 2015\-2021\. Het boezemsysteem van Delfland maakt onderdeel uit van de KRW waterlichamen. Delfland en gemeenten zijn in de KRW Delfland overeengekomen om de toestand van de waterlichamen te verbeteren. Onderdeel van deze overeenkomst is dat daar waar langs waterlichamen ruimtelijke mogelijkheden zijn om invulling te geven aan de KRW\-opgave, deze worden benut, en dat bij ruimtelijke ontwikkelingen wordt onderzocht of een deel van de ruimtelijke KRW\-opgave hieraan kan worden gekoppeld. In het Waterplan Westland is aangegeven dat als er ruimte is, er een natuurvriendelijke oever moet worden aangelegd. En als er geen ruimte is maar wel dynamiek, kansen worden benut. Daarnaast mogen ruimtelijke ontwikkelingen niet leiden tot een verslechtering van de ecologische en chemische toestand van deze waterlichamen. Om verslechtering van de waterkwaliteit te voorkomen worden duurzame, niet\-uitloogbare materialen gebruikt, zowel gedurende de bouw\- als de gebruiksfase.

Met de beoogde ontwikkeling zal geen sprake zijn van achteruitgang van de waterkwaliteit.

***Onderhoud en bagger***

Delfland is verantwoordelijk voor het onderhoud van het primaire watersysteem en de waterkeringen. Dit betekent dat deze toegankelijk moeten zijn voor onderhoud. Ook houdt Delfland ruimte die eventueel nodig is voor dijk\- of kadeverzwaring, vrij van andere, conflicterende functies. Het beheer en onderhoud van het watersysteem binnen het plangebied is vastgelegd in de Keur Delfland. Het onderhoud van het primaire watersysteem is in handen van het Hoogheemraadschap van Delfland. Het onderhoud van het secundaire watersysteem is in handen van aangelanden. Voor onderhoud van watergangen is het van belang rekening te houden met de benodigde onderhoudsstroken. In deze onderhoudsstroken mogen geen belemmeringen geplaatst worden. Deze stroken dienen te allen tijde beloopbaar en passeerbaar te zijn ten behoeve van inspectie\- en schouwwerkzaamheden.

***Bodem en grondwater***

Bij nieuwe ontwikkelingen/initiatieven is het van belang om rekening te houden met een voldoende drooglegging om grondwateroverlast te voorkomen. Het bouwpeil moet daarom hoog genoeg boven het waterpeil liggen. Een voldoende hoog bouwpeil helpt niet alleen tegen grondwateroverlast, maar ook tegen wateroverlast algemeen. Delfland adviseert om rekening te houden met een drooglegging van 1,2 m, maar met een minimum van 1,0 m. Voor de beoogde ontwikkeling dient rekening te worden gehouden met voldoende drooglegging..

Daarnaast kan het zijn, dat de ontwikkeling juist effecten op het grondwater of het watertekort heeft. Hier moet bijvoorbeeld gedacht worden aan ondergrondse constructies die ervoor zorgen dat bijvoorbeeld de grondwaterstroming wordt afgekapt. In de huidige ontwikkeling worden geen ondergrondse werken gebouwd.

***Afvalwater en riolering***

De bestaande woning is aangesloten op het gemeentelijke rioleringsstelsel ter plaatse en de nog te bouwen woningen zouden aannemelijk aangesloten worden op het rioleringsstelsel. Afvalwater wordt afgevoerd naar de dichtsbijzijnde afvalwaterzuivering. Voor zover bekend zijn er geen problemen bekend omtrent de capaciteit van riolering of zuivering.

Voor de afvoer van het hemelwater zijn creatieve en efficiÃ«nte maatregelen mogelijk, zoals het ophogen van gronden, een hoger bouwpeil van woningen, open verharding ter plekke van parkeerplaatsen of water vasthouden op particulier terrein, bijvoorbeeld door middel van de aanleg van wadi's, groene daken, het afkoppelen van hemelwaterafvoer, en dergelijke.

##### 3\.7\.3 Conclusie

In het kader van het vooroverleg zal advies worden gevraagd aan het hoogheemraadschap. De opmerkingen worden verwerk in deze waterparagraaf.

#### 3\.8 Bodem

##### 3\.8\.1 Wettelijk kader

***Wet bodembescherming***

De Wet bodembescherming ziet, vanuit een goed milieubeheer, op de bodembescherming en bodemsanering. Met deze wet moet rekening worden gehouden met het ontwikkelen en realiseren van ruimtelijke plannen. In een bestemmingsplan dat voorziet in ruimtelijke ontwikkeling, moet verantwoord zijn dat het bestemmingsplan uitvoerbaar is op grond van de bodemkwaliteit voor die ruimtelijke ontwikkeling.

Met het oog op een goede ruimtelijke ordening dient in verband met de uitvoerbaarheid van een plan rekening te worden gehouden met de bodemgesteldheid in het plangebied. Bij functiewijzigingen dient te worden bekeken of de bodemkwaliteit voldoende is voor de betreffende functiewijziging. Nieuwe bestemmingen dienen bij voorkeur op schone grond te worden gerealiseerd. De provincie hanteert de richtlijn dat bij de beoordeling van ruimtelijke plannen ten minste het eerste deel van het verkennend bodemonderzoek, het historisch onderzoek, moet worden verricht. Indien uit historisch onderzoek wordt geconcludeerd dat op de betreffende locatie sprake is geweest van activiteiten met een verhoogd risico op verontreiniging dan dient het volledig verkennend bodemonderzoek te worden verricht.

##### 3\.8\.2 Onderzoek

In de huidige situatie ligt het plangebied voor het grootste deel braak. Dit zijn voormalige agrarische gronden waar met de nieuwe ontwikkeling wonen wordt mogelijk gemaakt. Dit is een meer gevoelige functie dan agrarisch. Een bodemonderzoek is vereist om de bodemkwaliteit te onderzoeken en vast te stellen of deze kwaliteit voldoende is voor wonen.

In 2016 is een verkennend bodemonderzoek gedaan ter plaatse van het plangebied. Dit onderzoek is opgenomen in Bijlage 6. Hieruit blijkt dat in de grond en in het grondwater overschrijdingen van de achtergrond\- en streefwaarde is vastgesteld. Voor lichte verontreinigingen behoeft echter geen nader onderzoek te worden uitgevoerd. De bodemkwaliteit vormt geen belemmering voor de woningbouw. De verontreiniging die was aangetroffen betreft de minerale olieverontreiniging in de grond en het grondwater ter plaatse van het voormalig ketelhuis ter hoogte van de oude kas. In 2017 is deze grond gesaneerd.

##### 3\.8\.3 Conclusie

Uit het verkennend bodemonderzoek blijkt dat de kwaliteit van de bodem geschikt is voor wonen. Ter plaatse van het voormalige ketelhuis was minerale olieverontreiniging aangetroffen, maar deze is gesaneerd waardoor de kwaliteit van de bodem in het gehele plangebied geschikt is voor wonen. Het aspect bodem vormt dan ook geen belemmering voor de beoogde ontwikkeling.

#### 3\.9 Ecologie

##### 3\.9\.1 Wettelijk kader

***Natuurnetwerk Nederland***

Op basis van het nieuwe rijksbeleid zoals opgenomen in het Natuurnetwerk Nederland (NNN), heeft de provincie Zuid\-Holland in december 2013 de Ecologische Hoofdstructuur (EHS) herijkt. De EHS is een samenhangend netwerk van bestaande en te ontwikkelen natuurgebieden. Het netwerk wordt gevormd door kerngebieden, natuurontwikkelingsgebieden en ecologische verbindingszones.

Bij de herijkte EHS is de prioriteit komen te liggen bij het bereiken van de doelen van de Natura\-2000\-gebieden en de Europese Kaderrichtlijn Water. Voor wat betreft het beleidsveld Natuur richt de provincie zich niet alleen op de kwantitatieve prestaties (output: hoeveel hectare verworven en ingericht, hoeveel beheerplannen Natura 2000 vastgesteld) maar vooral ook op de effecten (outcome: de natuurkwaliteit, hoe ontwikkelt de Zuid\-Hollandse biodiversiteit zich). Het voorgaande is breder dan de reikwijdte van het NNN omdat er door de provincie van uitgegaan wordt dat de bijdrage aan de biodiversiteit ook buiten de begrenzing van het NNN plaatsvindt, bijvoorbeeld het leveren van een bijdrage aan de biodiversiteit door recreatiegebieden en het agrarisch gebied.

***Wet natuurbescherming***

Sinds 1 januari 2017 is de Wet natuurbescherming (Wnb) in werking. De Wnb is het nieuwe wettelijke stelsel voor natuurbescherming en vervangt drie tot dan bestaande wetten, namelijk de Natuurbeschermingswet 1998, de Flora\- en faunawet en de Boswet. Het beschermingsregime gaat uit van het "nee, tenzij\-principe". Dit betekent dat de genoemde verbodsbepalingen in de Wnb voor bescherming van gebieden, soorten en houtopstanden altijd gelden. Het afwijken hiervan is alleen onder voorwaarden toegestaan. Gedeputeerde Staten (GS) van de provincie Zuid\-Holland is het bevoegd gezag voor het verlenen van toestemming door middel van een vergunning, ontheffing of vrijstelling.

In de Wnb zijn bepalingen opgenomen voor de bescherming van in het wild levende dier\- en plantensoorten. Het gaat onder meer om soorten die in Nederland, maar ook in Europa in hun voortbestaan bedreigd worden. De Wnb kent drie beschermingsregimes:

* Vogels: het gaat hier om alle inheemse vogels in hun natuurlijk verspreidingsgebied. Ze zijn

beschermd via de vogelrichtlijn;

* Dieren en planten: het gaat hier om alle inheemse dieren en planten. Ze zijn beschermd via de Habitatrichtlijn en de verdragen van Bern en Bonn;

* Nationale soorten: het gaat hier om de soorten, die niet onder de reikwijdte van de Vogel\- of Habitatrichtlijn vallen. Deze soorten zijn wel nationaal beschermd.

Per beschermingsregime is bepaald welke verboden er gelden en onder welke voorwaarden ontheffing, vergunning of vrijstelling kan worden verleend door het bevoegd gezag. De bepalingen zijn samengevat in onderstaande tabel. De bepalingen voorzien in een bescherming van verblijfplaatsen, evenals de bescherming tegen verstorende invloeden. Gedeputeerde Staten van provincie Zuid\-Holland kan een ontheffing verlenen van de verboden als genoemd in de artikelen 3\.1, 3\.5 en 3\.10\. van de Wnb.

![afbeelding "i_NL.IMRO.1783.ONWBOOMGAARDobp-VA01_0010.png"](i_NL.IMRO.1783.ONWBOOMGAARDobp-VA01_0010.png)

***Vrijstellingen***

In de Wnb is een aantal algemene soorten amfibieÃ«n en zoogdieren beschermd onder de categorie "Nationale soorten", zoals gewone pad, bruine kikker en konijn. Provincie Zuid\-Holland heeft bevoegdheid om bij verordening deze soorten "vrij te stellen" van de ontheffing/vergunningsplicht (Provincie Zuid\-Holland, 2016\). Dit betekent dat geen ontheffing nodig is voor werken gericht op ruimtelijke inrichting en ontwikkeling en beheer en onderhoud. Vrijgestelde soorten zijn niet meegenomen in deze toetsing.

***Zorgplicht***

De zorgplicht (artikel 1\.11\. Wnb) houdt in dat handelingen, die nadelige gevolgen kunnen hebben voor in het wild levende dieren en planten:

* 1\. Achterwege gelaten worden, of

* 2\. Noodzakelijke maatregelen treft om die gevolgen te voorkomen, of

* 3\. Deze zoveel mogelijk beperkt of ongedaan maakt

Het betreft alle in het wild levende dieren en planten. De zorgplicht dient onder meer als vangnet voor de bescherming van soorten waarvoor op grond van de Wnb geen specifiek verbod geldt. De zorgplicht is daarnaast van toepassing op beschermde gebieden.

##### 3\.9\.2 Onderzoek

Gebiedsbescherming

In het kader van de ontwikkeling van Natuur Netwerk Nederland is in het gebied een ecologische zone aangewezen. De zone loopt vanaf de kust langs het plangebied richting De Lier (figuur 3\.3\). In het kader van de woningbouwontwikkeling voorzien in de plannen Waelplas, Rijnvaart en Waelpark (deelgebieden Waelpolder en Dijckerwaal) is de ligging van de ecologische zone nader bepaald. Door de zone enigermate te verleggen is de inrichting van het gebied geoptimaliseerd en wordt bereikt dat de zone een duidelijk verbindingszone vormt. Verlegging van de zone heeft tot gevolg dat het gebied Boomgaard geheel gelegen is buiten de zone (zie figuur 3\.4\).

![afbeelding "i_NL.IMRO.1783.ONWBOOMGAARDobp-VA01_0011.png"](i_NL.IMRO.1783.ONWBOOMGAARDobp-VA01_0011.png)

Figuur 3\.3: Ligging ecologische verbindingszone ter plaatse van het plangebied (bron: provincie Zuid\-Holland)

![afbeelding "i_NL.IMRO.1783.ONWBOOMGAARDobp-VA01_0012.png"](i_NL.IMRO.1783.ONWBOOMGAARDobp-VA01_0012.png)

Figuur 3\.4: Ecologische verbindingszone Waelplas (bron: gemeente Westland)

Natura 2000\-gebieden

Het dichtstbijzijnde Natura 2000 gebied is Solleveld \& Kapittelduinen op 1,9 km afstand. Vanwege de afstand zijn directe effecten zoals areaalverlies, versnippering, verandering van de waterhuishouding en verstoring op voorhand uitgesloten. Wel zijn er gevolgen mogelijk door stikstofemissies. Er wordt gasloos gebouwd waardoor er geen gebouwemissies zijn. Dat betekent dat het plan enkel stikstofemissies veroorzaakt als gevolg van de verkeersgeneratie. Dit heeft mogelijk effect op stikstofgevoelige habitats in Natura 2000\-gebied. Daarom is een stikstofberekening uitgevoerd. Dit is toegelicht in bijgevoegd memo (bijlage 8). Na berekening geeft het programma aan dat er geen rekenresultaten zijn hoger dan 0,00 mol/ha/j.

![afbeelding "i_NL.IMRO.1783.ONWBOOMGAARDobp-VA01_0013.png"](i_NL.IMRO.1783.ONWBOOMGAARDobp-VA01_0013.png)

Figuur 3\.5: Plangebied (rood omcirkeld) ten opzichte van Natura 2000 (bron: aerius calculator)

Soortenbescherming

Op 5 augustus 2016 is een Eco\-effectscan uitgevoerd voor het gebied de volledige scan is opgenomen in Bijlage 9 van de toelichting. Deze scan is uitgevoerd voor een toen nog groter plangebied. In dit plangebied waren onder andere bestaande woningen langs de Poelkade opgenomen.

In deze scan wordt geconcludeerd dat het plan slechts mogelijk effecten kan hebben in bestaande woningen waar mogelijk nog huismussen of gierzwaluwen voorkomen. In het huidige plangebied is echter slechts sprake van Ã©Ã©n bestaande woning. Voor de (ver\-)bouw en uitbreiding van deze woning is in 2018 een omgevingsvergunning verleend waarbij rekening is gehouden met de aanwezigheid van huismussen en vleermuizen. De werkzaamheden zijn inmiddels gerealiseerd.

Kortom het instellen van nader onderzoek bedoeld in de Eco\-effectscan is in het kader van dit bestemmingsplan niet langer aan de orde.

Uit de Eco\-effectscan blijkt dat het plangebied geschikt leefgebied biedt voor rugstreeppadden. In het plangebied kunnen zowel verblijfplaatsen als voortplantingslocaties van rugstreeppadden aanwezig zijn.

Om dit vast te stellen is nader onderzoek naar rugstreeppadden uitgevoerd (zie Bijlage 10). Uit dit onderzoek blijkt dat in het najaar van 2016 en het voorjaar/zomer van 2017 geen verblijfplaatsen of voortplantingslocaties van rugstreeppadden zijn aangetroffen. Wel zijn bouwterreinen een aantrekkelijk habitat voor deze diersoorten. De soort wisselt ook gemakkelijk van verblijfplaats. Is de soort eenmaal gevestigd in het plangebied, is het niet toegestaan de dieren te verstoren. Ook niet als deze zich tijdens de uitvoering van de werkzaamheden vestigen in het plangebied. Dit wegens de strikt beschermde status van de rugstreeppad. Op bouwterreinen is vaak een goed vergraafbare bodem aanwezig, schuilplaatsen onder bouwmateriaal, en regenplassen van sporen van zwaar materiaal. In deze ondiepe plassen warmt het water snel op en is er geen concurrentie aanwezig van andere amfibieÃ«n of waterinsecten waardoor deze zeer geschikt voortplantingswater vormen.

Om vestiging van rugstreeppadden op het bouwterrein tijdens de werkzaamheden te voorkomen kunnen maatregelen genomen worden:

* voorkomen dat er (tijdelijke) grond\- en/of zanddepots en takkenbossen ontstaan op het werkterrein die als respectievelijk voortplantingshabitat of functioneel leefgebied van rugstreeppad kunnen functioneren;

* indien niet voorkomen kan worden dat grond\- en/of zanddepots meer dan 4 weken blijven liggen, dienen deze grond\- en/of zanddepots direct na afwerking afgedekt te worden met landbouwplastic of aan de onderzijde een goed afsluitend zeildoek, of;

* plaats padden werende schermen, bijvoorbeeld van glad landbouwplastic rond het werkterrein of rond de zand\- of grondbulten. Zorg dat de schermen 10 centimeter in de grond steken en 50 centimeter boven de grond. Controleer regelmatig op scheuren, kieren en overhangende vegetatie;

* voorkom de vorming van ondiepe plassen op het werkterrein;

* pas de maatregelen toe tijdens de gehele periode van de werkzaamheden, met name is extra aandacht vereist op aanwezige padden in de periode maart t/m oktober.

##### 3\.9\.3 Conclusie

Gebiedsbescherming

Het plangebied is gelegen buiten de âverlegdeâ ecologische zone en in die zin niet van invloed hierop of op het Natuur Netwerk Nederland. De ontwikkeling leidt niet tot extra stikstofdepositie op het dichtstbijzijnde Natura 2000\-gebied.

Soortenbescherming

In het plangebied zijn geen verblijfsplaatsen van beschermde diersoorten aangetroffen. Met inachtneming van de bovengenoemde maatregelen om te voorkomen dat de rugstreeppad zich gedurende de werkzaamheden in het plangebied vestigt, vormt het aspect soortenbescherming geen belemmering voor de beoogde ontwikkeling.

#### 3\.10 Cultuurhistorische aspecten

##### 3\.10\.1 Wettelijk kader

De Nederlandse bodem zit vol met archeologische waarden. Met de ondertekening van het Europese verdrag van Valletta in 1992, een verdrag over behoud en beheer van het archeologische erfgoed, hebben de lidstaten zich tot doel gesteld het bodemarchief te beschermen. Met ingang van 1 september 2007 is het Verdrag van Valletta geÃ¯mplementeerd in de Nederlandse wetgeving door middel van de Wet op de Archeologische Monumentenzorg (Wamz), waardoor het verdrag een juridisch fundament kreeg. Deze wijzigingswet heeft onder meer wijzigingen aangebracht in de Monumentenwet 1988\. De Monumentenwet is op 1 juli 2016 deels (met een overgangstermijn tot de Omgevingswet) vervangen door de Erfgoedwet. Deze wet handelt over het aanwijzen van te beschermen cultureel erfgoed. Naast de Monumentenwet vervangt de Erfgoedwet ook andere wetten zoals de Wet tot behoud van cultuurbezit. De Erfgoedwet kent een aantal nieuwe bepalingen. Het gaat om het vaststellen van een gemeentelijke erfgoedverordening en het bijhouden van een erfgoedregister. Ook dienen burgemeester en wethouders het voornemen om hun cultuurgoederen en verzamelingen te vervreemden bekend te maken. De Erfgoedwet bevat bovendien diverse veranderingen met lokale gevolgen, zoals de vervanging van de landelijke aanwijzing van beschermde stads\- en dorpsgezichten door een rijksinstructie aan gemeenten. Onderdelen van de Monumentenwet 1988 die in 2021 naar de Omgevingswet overgaan, blijven van kracht tot die wet in werking treedt. De vuistregel voor de verdeling tussen de Erfgoedwet en de nieuwe Omgevingswet is:

* Roerend cultureel erfgoed en de aanwijzing van rijksmonumenten staat in de Erfgoedwet;

* De aanwijzing van ruimtelijk cultureel erfgoed (stads\- en dorpsgezichten en cultuurlandschappen) en omgang met het cultureel erfgoed in de fysieke leefomgeving komt in de Omgevingswet.

##### 3\.10\.2 Onderzoek

De gemeente Westland heeft op de archeologische beleidskaart de archeologische verwachtingszones binnen de gemeente weergeven. Het plangebied valt onder verwachtingszone III. Hierbij geldt dat bij een ontwikkeling met een oppervlakte van meer dan 500 m2 en graafwerkzaamheden van dieper dan 50 cm onder maaiveld archeologisch onderzoek dient te worden uitgevoerd.

![afbeelding "i_NL.IMRO.1783.ONWBOOMGAARDobp-VA01_0014.png"](i_NL.IMRO.1783.ONWBOOMGAARDobp-VA01_0014.png)

Figuur 3\.6 Uitsnede archeologische beleidskaart gemeente Westland

##### 3\.10\.3 Conclusie

Om de mogelijk aanwezige archeologische waarden te beschermen is voor het gehele plangebied de dubbelbestemming Waarde \- Archeologie opgenomen.

### Hoofdstuk 4 Juridische planbeschrijving

#### 4\.1 Planvorm

##### 4\.1\.1 Wettelijk voorgeschreven standaardisering

De planregels en de planverbeelding van dit bestemmingsplan zijn overeenkomstig de Standaard Vergelijkbare Bestemmingsplannen 2012\.

Daarnaast zijn in de planregels de standaardregels opgenomen als geboden in artikelen 3\.2\.1 en 3\.2\.2 van het Besluit ruimtelijke ordening. In een apart artikel zijn de bijzondere gebruiksverboden opgenomen voor alle bestemmingen, welke verboden aansluiten op het wettelijk verbod als neergelegd in artikel 7\.10 van de Wet ruimtelijke ordening.

Voor uitleg van die planregels wordt verwezen naar de toelichting op het Besluit ruimtelijke ordening en de Regeling standaarden ruimtelijke ordening 2012, in samenhang met de jurisprudentie over die uitleg.

Voorts is de "Werkafspraak terminologie Wabo in Standaard voor Vergelijkbare bestemmingsplannen" van september 2010 verwerkt. Die werkafspraak in het kader van de ministeriÃ«le regeling is gemaakt met het oog op de invoering van de Wet algemene bepalingen omgevingsrecht (Wabo) op 1 oktober 2010\.

##### 4\.1\.2 Aanvulling en geoorloofde afwijking van de SVBP 2012

De planregels en planverbeelding van dit bestemmingsplan zijn toegesneden op de specifieke behoefte aan planregulering voor het gegeven plangebied. In de hierna volgende paragrafen is de aan het bestemmingsplan eigen plansystematiek toegelicht voor zover die een aanvulling of een geoorloofde afwijking vormt van de SVBP 2012\.

##### 4\.1\.3 Systematiek van de planregels

***Opbouw planregels***

De regels van het bestemmingsplan bestaan uit de volgende onderdelen:

* Inleidende regels;Â

* Bestemmingsregels;Â

* Algemene regels;Â

* Overgangs\- en slotregels.

***Inleidende regels***

*Begrippen (Artikel 1)*

Dit artikel definieert de begrippen die in het bestemmingsplan worden gebruikt. Dit wordt gedaan om interpretatieverschillen te voorkomen.

*Wijze van meten (Artikel 2)*

Dit artikel geeft aan hoe de lengte, breedte, hoogte, diepte en oppervlakte en dergelijke van gronden en bouwwerken wordt gemeten of berekend. Alle begrippen waarin maten en waarden voorkomen worden in dit artikel verklaard.

***Bestemmingsregels***

In het bestemmingsplan zijn 3 verschillende bestemmingen opgenomen. Hieronder wordt ingegaan op de inhoud van deze bestemmingen.

*Tuin (Artikel 3)*

De voortuinen bij de beoogde woningen zijn bestemd voor Tuin. Binnen Tuin zijn tevens parkeervoorzieningen toegestaan. Op gronden met de bestemming Tuin zijn uitsluitend bouwwerken, geen gebouwen zijnde, toegestaan. Naast dit beperkt bouwen is het bouwen van erkers op die gronden onder voorwaarden toegestaan.

*Verkeer (Artikel 4)*

De verkeersverbinding die door het plangebied loopt is bestemd voor Verkeer en parkeren.

*Woongebied (Artikel 5)*

Binnen deze bestemming is het wonen mogelijk. Daarnaast is het mogelijk een aan\-huis\-gebonden\-beroep uit te oefenen. Verder zijn bouwregels opgenomen voor de hoofdgebouwen, bijbehorende bouwwerken en bouwwerken, geen gebouwen zijnde.

*Waterstaat \- Waterkering (Artikel 7)*

Deze dubbelbestemming is toegekend aan de waterkering (kernzone inclusief beschermingszones) in het plangebied. Deze gronden hebben een waterkerende functie of zijn van invloed op de waterkering. Voor het uitvoeren van werkzaamheden binnen de bestemming Waterstaat \- Watering en in de beschermingszones is ontheffing vereist van het waterschap.

***Algemene regels***

In dit onderdeel van de regels komen algemene regels aan de orde die gelden voor alle bestemmingen in het bestemmingsplan. Het gaat bijvoorbeeld om algemene hoogtematen, regels ten aanzien van strijdig gebruik en parkeerregels.

***Overgangs\- en slotregels***

In het afsluitende onderdeel van de regels komen de overgangs\- en slotregels aan de orde.

*Overgangsrecht (Artikel 13)*

De formulering van het overgangsrecht is bindend voorgeschreven in het Besluit ruimtelijke ordening (artikel 3\.2\.1 Bro).

*Slotregel (Artikel 14)*

Deze regel bevat de titel van het plan.

##### 4\.1\.4 Systematiek van de planverbeelding

***Wettelijke vereisten***

De Wro bepaalt dat ruimtelijke plannen digitaal en analoog beschikbaar moeten zijn. Hierbij vormt de inhoud van de digitale versie de beslissende versie. De digitalisering brengt met zich mee dat bestemmingsplannen digitaal uitwisselbaar en op vergelijkbare wijze gepresenteerd moeten worden. Met het oog hierop stellen de Wro en de onderliggende regelgeving eisen waaraan digitale en analoge plannen moeten voldoen. Zo bevat de Standaard Vergelijkbare Bestemmingsplannen (SVBP) bindende afspraken waarmee bij het maken van bestemmingsplannen rekening moet worden gehouden. De SVBP kent (onder meer) hoofdgroepen van bestemmingen, een lijst met functie\- en bouwaanduidingen, gebiedsaanduidingen en een verplichte opbouw van de planregels en het renvooi.

De planverbeelding is digitaal vorm gegeven overeenkomstig de Regeling standaarden ruimtelijke ordening 2008\. De digitale planverbeelding en de andere onderdelen van de dataset hebben het volgende planidentificatie\-nummer gekregen:

NL.IMRO.1783\.ONWBOOMGAARDobp\-VA01

De dataset bestaat uit:

* het GML\-bestand van de planverbeelding;

* het XML\-geleideformulier;

* de onderliggende bestanden zoals ondergrond en overige topografische informatie;

* de PDF\- en HTML\-bestanden voor respectievelijk de verbeelding van plantoelichting en planregels.

***Leeswijzer verbeelding***

*Wegwijzer via internet*

Met de digitalisering van ruimtelijke plannen is het lezen en interpreteren van de verbeelding (voorheen plankaart) een nieuwe aangelegenheid. Via de website

www.ruimtelijkeplannen.nl

kunnen bestemmingsplannen (ook in voorbereiding zijnde plannen voor zover deze ter inzage zijn gelegd) worden ingezien. Via het tabblad 'bestemmingsplannen' kan worden doorgeklikt naar de provincie, de woonplaats of nog specifieker de straatnaam. De gebieden die zwart omlijnd op de kaart staan aangeduid, zijn de gebieden waarvoor een bestemmingsplan digitaal raadpleegbaar is.

Zodra het gewenste bestemmingsplan is gevonden en deze voldoende is ingezoomd, wordt de betreffende bestemmingslegging zichtbaar. Om een beter beeld van de omgeving te krijgen, kan voor verschillende ondergronden worden gekozen (luchtfoto, topografie). Zodra linksonder 'legenda' wordt aangeklikt, wordt inzichtelijk wat de verschillende kleuren betekenen. Door vervolgens op een locatie binnen het plangebied te klikken wordt aan de rechterzijde van de kaart de bijbehorende informatie getoond. Indien meer informatie is gewenst, kanÂ worden doorgeklikt naar de toelichting en/of de regels van het plan.

*Analoge verbeelding*

Alhoewel de digitale verbeelding het uitgangspunt vormt, blijft het mogelijk het bestemmingsplan analoog in te zien. Het lezen van de analoge verbeelding is verschillend van de digitale verbeelding. Op de analoge verbeelding zijn alle functies zodanig bestemd, dat het mogelijk is om met behulp van het renvooi direct te zien welke bestemmingen aan de gronden binnen het plangebied zijn gegeven en welke regels daarbij horen. Uitgangspunt daarbij is dat de verbeelding zoveel mogelijk informatie geeft over de in acht te nemen maten en volumes. Â

***Bestemmingsvlak en bouwvlak***

Vrijwel elke bestemming bestaat doorgaans uit twee vlakken: een bestemmingsvlak en een bouwvlak. Het bestemmingsvlak geeft aan waar een bepaald gebruik toegestaan is. Het bouwvlak is een gebied waarvoor de mogelijkheden om gebouwen te bouwen in de regels zijn aangegeven. Bouwvlakken worden doorgaans voorzien van aanduidingen die betrekking hebben op de maatvoering. In onderhavig geval is hiervan geen sprake.

***Aanduidingen***

Op de digitale plankaart kan een onderscheid worden gemaakt in verschillende aanduidingen. In dit bestemmingsplan is daar geen gebruik van gemaakt.

### Hoofdstuk 5 Uitvoerbaarheid

#### 5\.1 Economische uitvoerbaarheid

Voor de uitvoerbaarheid van het plan is het van belang te weten of het economisch uitvoerbaar is. De economische uitvoerbaarheid wordt enerzijds bepaald door de exploitatie van het plan (financiÃ«le haalbaarheid) en anderzijds door de wijze van kostenverhaal van de gemeente (grondexploitatie).

**FinanciÃ«le haalbaarheid**

Het bestemmingsplan vormt het toetsingskader voor een particuliere ontwikkeling. Het project richt zich op een marktsegment waar momenteel vraag naar is. De kosten worden gedekt uit de opbrengst van de woningen. Hiermee kan het bestemmingsplan financieel haalbaar worden geacht.

**Grondexploitatie**

Doel van de in de Wet ruimtelijke ordening (Wro) opgenomen grondexploitatieregeling is het bieden van ruimere mogelijkheden voor het kostenverhaal en het creÃ«ren van meer sturingsmogelijkheden. Daarbij wordt onderscheid gemaakt tussen de publiekrechtelijke weg via een exploitatieplan en de privaatrechtelijke weg in de vorm van overeenkomsten. In het geval van een exploitatieplan kan de gemeente eisen en regels stellen voor de desbetreffende gronden, (woning)bouwcategorieÃ«n en fasering. Bij de privaatrechtelijke weg worden dergelijke afspraken in een (anterieure) overeenkomst vastgelegd.

De ontwikkeling die in dit bestemmingsplan centraal staat is als 'bouwplan' aangemerkt.

Voor dit plan is een anterieure overeenkomst opgesteld, waarmee de kosten anderszins zijn verzekerd. Hierin zijn ook afspraken gemaakt ten aanzien van planschade.

#### 5\.2 Maatschappelijke uitvoerbaarheid

##### 5\.2\.1 Vooroverleg

In het kader van het wettelijk vooroverleg ex artikel 3\.1\.1 Bro is het bestemmingsplan toegezonden aan de overlegpartners van de gemeente Westland. De uitkomsten van het vooroverleg zijn opgenomen in Nota inspraak en vooroverleg.

##### 5\.2\.2 Inspraak

Het voorontwerpbestemmingsplan heeft vanaf 7 februari 2020 gedurende zes weken ter inzage gelegen. De ontvangen inspraakreacties zijn samengevat en beantwoord in de Nota inspraak en

vooroverleg. De wijzigingen die hieruit voort zijn gekomen, zijn verwerkt in het ontwerpbestemmingsplan.

##### 5\.2\.3 Zienswijzen

Het ontwerpbestemmingsplan heeft vanaf 12 juni 2020 gedurende 6 weken ter inzage gelegen. Gedurende deze periode heeft een ieder de mogelijkheid gehad een zienswijze in te dienen. In deze periode is Ã©Ã©n zienswijze ingediend. Deze is samengevat en beantwoord in de nota zienswijzen. Deze nota is toegevoegd in Bijlage 1.