# **Gemeente** / Oude IJsselstreek

# **Wijzigingsplan** / Kom Silvolde, plan van wijziging locatie Terborgseweg 49 Silvolde

| oprachtgever  | Algito BV                   |  |  |
|---------------|-----------------------------|--|--|
| opdrachtnemer | Rinke ter Haar Architectuur |  |  |
|               | Aalten                      |  |  |
|               |                             |  |  |
|               |                             |  |  |
|               |                             |  |  |
| status        | Ontwerp                     |  |  |
| IDN           |                             |  |  |
| projectnummer | R19-11                      |  |  |
| datum         | 30 april 2019               |  |  |

| Hoofdstuk 1 | Inleiding  5                                                                                |    |
|-------------|---------------------------------------------------------------------------------------------|----|
|             | 1.1 Waarom is een wijzigingsplan nodig? 5                                                   |    |
|             | 1.2 Ligging en begrenzing van het plangebied 5                                              |    |
|             | 1.3 Geldend bestemmingsplan 6                                                               |    |
|             | 1.4 Leeswijzer 7                                                                            |    |
| Hoofdstuk 2 | Beschrijving plangebied 8                                                                   |    |
|             | 2.1 Ontstaansgeschiedenis 8                                                                 |    |
|             | 2.2 Hoe ziet het gebied er nu uit?  8                                                       |    |
|             | 2.3 Wijzigingen en ontwikkelingen 8                                                         |    |
| Hoofdstuk 3 | Beleidskader 10                                                                             |    |
|             | 3.1 Rijksbeleid 10                                                                          |    |
|             | 3.1.1 Structuurvisie Infrastructuur en Ruimte (SVIR) en Besluit algemene regels ruimtelijke |    |
|             | ordening (Barro)                                                                            | 10 |
|             | 3.2 Provinciaal beleid 10                                                                   |    |
|             | 3.2.1 Omgevingsvisie en -verordening Gelderland  10                                         |    |
|             | 3.2.2 Woonvisie Gelderland - Kwalitatief Woonprogramma 2010-2019 13                         |    |
|             | 3.3 Regionaal beleid  13                                                                    |    |
|             | 3.3.1 Regionale Structuurvisie 13                                                           |    |
|             | 3.3.2 Regionale woonvisie 14                                                                |    |
|             | 3.4 Gemeentelijk beleid 15                                                                  |    |
|             | 3.4.1 Structuurvisie Oude IJsselstreek 2025 15                                              |    |
| 3.4.2       | Woonvisie Oude IJsselstreek 2018 15                                                         |    |
|             | 3.4.3 Gemeentelijk Verkeers- en vervoersplan 2010-2020 16                                   |    |
| 3.4.4       | Welstandsnota 17                                                                            |    |
|             | 3.4.5 Klimaatbeleid 18                                                                      |    |
|             | 3.5 Samenvatting 18                                                                         |    |
| Hoofdstuk 4 | Omgevingsaspecten  19                                                                       |    |
|             | 4.1 Geluid  19                                                                              |    |
|             | 4.1.1 Algemeen 19                                                                           |    |
| 4.1.2       | Onderzoek  19                                                                               |    |
|             | "Kom Silvolde, plan van wijziging locatie Terborgseweg 49 Silvolde" (ontwerp)               | 2  |

|             | 4.1.3 Conclusie  20                                     |  |  |
|-------------|---------------------------------------------------------|--|--|
|             | 4.2 Externe veiligheid  20                              |  |  |
|             | 4.2.1 Algemeen 20                                       |  |  |
| 4.2.2       | Onderzoek  22                                           |  |  |
| 4.2.3       | Conclusie 22                                            |  |  |
|             | 4.3 Luchtkwaliteit 23                                   |  |  |
|             | 4.3.1 Algemeen 23                                       |  |  |
| 4.3.2       | Onderzoek  23                                           |  |  |
|             | 4.3.3 Conclusie  24                                     |  |  |
| 4.4         | Bodemkwaliteit  24                                      |  |  |
| 4.4.1       | Algemeen 24                                             |  |  |
| 4.4.2       | Onderzoek  24                                           |  |  |
| 4.4.3       | Conclusie 24                                            |  |  |
|             | 4.5 Cultuurhistorischerfgoed 25                         |  |  |
|             | 4.5.1 Algemeen 25                                       |  |  |
| 4.5.2       | Onderzoek  25                                           |  |  |
|             | 4.5.3 Archeologie  26                                   |  |  |
| 4.5.4       | Conclusie 26                                            |  |  |
| 4.6         | Flora en fauna 26                                       |  |  |
| 4.6.1       | Algemeen 26                                             |  |  |
| 4.6.2       | Onderzoek  27                                           |  |  |
| 4.6.3       | Conclusie 27                                            |  |  |
|             | 4.7 Verkeer en parkeren 28                              |  |  |
|             | 4.7.1 Verkeer 28                                        |  |  |
|             | 4.7.2 Parkeren  28                                      |  |  |
|             | 4.7.3 Conclusie  28                                     |  |  |
|             | 4.8 Waterhuishouding 28                                 |  |  |
|             | 4.8.1 Inleiding  28                                     |  |  |
| 4.8.2       | Beleid 29                                               |  |  |
| 4.8.3       | Beschrijving watersysteem 31                            |  |  |
| 4.8.4       | Tabel waterthema's 32                                   |  |  |
| 4.8.5       | Vertaling in het bestemmingsplan  33                    |  |  |
| Hoofdstuk 5 | Juridische planopzet  34                                |  |  |
|             | 5.1 Wat is een bestemmingsplanen een wijzigingsplan  34 |  |  |
|             |                                                         |  |  |

| 5.2 Over bestemmen, dubbelbestemmingen en aanduidingen 35 |  |  |
|-----------------------------------------------------------|--|--|
| 5.3 Hoofdstukindelingvan de voorschriften  35             |  |  |
| 5.4 Dit wijzigingsplan 36                                 |  |  |
| 5.4.1 Bijzonderheden in dit wijzigingsplan 36             |  |  |
| 5.4.2<br>Juridische regeling 36                           |  |  |
| Hoofdstuk 6<br>Uitvoerbaarheid 37                         |  |  |
| 6.1 Economische uitvoerbaarheid 37                        |  |  |
| 6.2 Procedure  37                                         |  |  |

#### **Bijlagen bij de toelichting**

| Voorschriften |                                                   |
|---------------|---------------------------------------------------|
| Bijlage 4     | Beleidsnotie Woningbouwplanning Oude IJsselstreek |
| Bijlage 3     | Flora en fauna onderzoek                          |
| Bijlage 2     | Verkennend bodemonderzoek                         |
| Bijlage 1     | Akoestisch onderzoek                              |

#### Bijlage bij de voorschriften

- Bijlage 1 Voorschriften vigerend bestemmingsplan Kom Silvolde
## <span id="page-4-0"></span>**Hoofdstuk 1 Inleiding**

## <span id="page-4-1"></span>**1.1 Waarom is een wijzigingsplan nodig?**

Op het adres Terborgseweg naast nummer 47 bestaat een initiatief om hier een nieuwe woning op te richten. In een vroeger bestemmingsplan bestond op dit deel van het perceel reeds een mogelijkheid om een woning te bouwen. Bij het opstellen van het bestemmingsplan Kom Silvolde bleek dat de tot dan toe nog ongebruikte bouwmogelijkheden niet één op één over genomen konden worden, onder andere vanwege de onderzoeksplicht. Daarom is er voor gekozen om op onderhavig perceel een wijzigingsbevoegdheid te leggen. Deze bevoegdheid maakt het mogelijk om één woning te bouwen. De gemeente is voornemens mee te werken aan een wijzigingsplan voor het plangebied, aangezien woningbouw op deze locatie een bijdrage zal leveren aan de ruimtelijke kwaliteit aan de Terborgseweg in Silvolde.

## <span id="page-4-2"></span>**1.2 Ligging en begrenzing van het plangebied**

Het plangebied is gelegen aan de Terborgseweg in Silvolde. Aan weerszijden van het perceel liggen woningen. Aan de zuidwestkant grenst het plangebied aan het Terborgseveld en aan andere zijde van de straat zijn woningen.

## <span id="page-5-0"></span>**1.3 Geldend bestemmingsplan**

Voor het plangebied geldt het bestemmingsplan "Kom Silvolde" van de gemeente Oude IJsselstreek, vastgesteld bij besluit van de raad d.d. 24 april 2008, en goedgekeurd bij besluit van Gedeputeerde Staten van Gelderland d.d. 19 september 2008.

In het geldend bestemmingsplan "Kom Silvolde" heeft het plangebied de bestemming Wonen zonder bouwvlak. De voorzijde van het perceel heeft de bestemming "Tuin".

Verder is voor het perceel een wijzigingsbevoegdheid opgenomen om een bouwvlak toe voegen waarbinnen de bouw van één woning mogelijk is.

#### *Vigerend bestemmingsplanKom Silvolde*

De wijzigingsbevoegdheid (artikel 16.4) is als volgt geformuleerd:

Burgemeester en wethouders kunnen het plan wijzigen voor het toestaan van de bouw van woningen door het opnemen van een bouwvlak, uitsluitend binnen een op de plankaart met

- "wijzigingsbevoegdheid" aangeduid gebied en met inachtneming van de volgende voorwaarden:
	- a) maximaal het op de plankaart aangegeven aantal woningen is toegestaan;
	- b) de in de nabijheid gelegen functies en/of waarden worden niet onevenredig geschaad;
	- c) de stedenbouwkundige structuur van de omgeving wordt niet onevenredig aangetast;
	- d) een aanvaardbaar woon- en leefklimaat is gegarandeerd.

Het bestemmingsplan "Kom Silvolde" wordt door middel van dit wijzigingsplan gedeeltelijk gewijzigd voor het plangebied Terborgseweg 49 Silvolde.

"Kom Silvolde, plan van wijziging locatie Terborgseweg 49 Silvolde" (ontwerp) 6

## <span id="page-6-0"></span>**1.4 Leeswijzer**

De toelichting van dit bestemmingsplan bestaat uit de volgende hoofdstukken:

Hoofdstuk 2, Beschrijving plangebied:

Hierin is de huidige situatie van het plangebied beschreven, door middel van de ontstaansgeschiedenis van het gebied en een ruimtelijke en functionele beschrijving. Ook de wijzigingen en ontwikkelingen worden hierin toegelicht.

Hoofdstuk 3, Beleidskader:

Hierin wordt ingegaan op het belangrijkste rijks-, provinciaal, regionaal en gemeentelijk beleid.

Hoofdstuk 4, Omgevingsaspecten:

Hierin worden de milieu- en omgevingsaspecten behandeld: de milieu-aspecten,

cultuurhistorie en archeologie, flora en fauna, verkeer en parkeren en de waterhuishouding. Hoofdstuk 5, Juridisch planopzet:

Hierin wordt ingegaan op de juridisch bestuurlijke aspecten; de opzet van de plankaart en de opzet van de voorschriften.

Hoofdstuk 6, Uitvoerbaarheid:

Hierin wordt tenslotte ingegaan op de economische uitvoerbaarheid en de procedure van het wijzigingsplan.

<span id="page-7-0"></span>

## **Hoofdstuk 2 Beschrijving plangebied**

#### <span id="page-7-1"></span>**2.1 Ontstaansgeschiedenis**

Silvolde is ontstaan op de reeks hoger gelegen rivierduinen langs de Oude IJssel. Het karakteristieke landschap van deze rivier raakt aan de zuidzijde het hart van de kern. Het historische centrum is als zodang herkenbaar. De Markt, met de R.K. kerk "St. Mauritius" en de N.H. Kerk, vormt een markante plek en levert een bijdrage aan de oriëntatie in de kern.

De eerste bebouwing van Silvolde is ontstaan in de omgeving van de Markt. Van daaruit heeft de bebouwing zich ontwikkelt langs de Marktstraat, de Terborgseweg/Ulftseweg en de Prins Bernardstraat. Ook op de Molenberg, waar molen "Gerritsen" het middelpunt vormt, is een cluster van bebouwing ontstaan.

Tussen deze linten in zijn planmatig opgezette woongebieden ontstaan. De woongebieden bestaan hoofdzakelijk uit eengezinswoningen in de vorm van vrijstaande, half- vrijstaande of aaneengebouwde woningen. Sommige woningen zijn gebouwd in de structuur van een hofje of een woonerf. Daarnaast is in het centrum enkele gestapelde woningbouw aanwezig.

### <span id="page-7-2"></span>**2.2 Hoe ziet het gebied er nu uit?**

Het dorp Silvolde is opgebouwd vanuit de bebouwingslinten Terborgseweg/Ulftseweg en Prins Bernhardstraat. Tussen deze linten in zijn planmatig opgezette woongebieden ontstaan. De woongebieden bestaan hoofdzakelijk uit eengezinswoningen in de vorm van vrijstaande, halfvrijstaande of aaneengebouwde woningen. Sommige woningen zijn gebouwd in de structuur van een hofje of een woonerf. Er is in het centrum enkele gestapelde woningbouw aanwezig. Het gaat hier echter om gestapelde woningbouw in maximaal 3 lagen, waardoor het aansluit op het dorpsbeeld.

De architectuur en oriëntatie van de woningen in Silvolde is zeer divers. Veel woningen hebben hun eigen karakteristiek, waardoor sprake is van een gevarieerd straatbeeld. Silvolde heeft een langgerekte vorm, waardoor de relatie met het buitengebied vrijwel overal in de kern voelbaar is. In het dorp zijn op veel plaatsen kleine groenelementen aanwezig, die de relatie met het buitengebied versterken.

#### <span id="page-7-3"></span>**2.3 Wijzigingen en ontwikkelingen**

Dit wijzigingsplan betreft het mogelijk maken van de bouw van één woning. Er ligt een ontwerp voor de woning die een breedte heeft van 10,71 meter en een diepte van 14 meter. Qua rooilijn bouwhoogte zal worden aangesloten de naastliggende woningen.

*Voorlopig bouwplan*

In dit wijzigingsplan zal het perceel een woonbestemming behouden. De enige wijziging bestaat uit het toevoegen van een bouwvlak.

Na vaststelling van het wijzigingsplan zal het ontwerp van de woning verder worden uitgewerkt.

<span id="page-9-0"></span>**Hoofdstuk 3 Beleidskader**

## <span id="page-9-1"></span>**3.1 Rijksbeleid**

## <span id="page-9-2"></span>**3.1.1 Structuurvisie Infrastructuur en Ruimte (SVIR) en Besluit algemene regels ruimtelijke ordening (Barro)**

De Structuurvisie Infrastructuur en Ruimte (SVIR) bepaalt welke kaderstellende uitspraken van het kabinet bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. Het gaat onder meer om nationale belangen als Rijksvaarwegen, Defensie, Ecologische hoofdstructuur, Erfgoederen van uitzonderlijke universele waarde, Hoofdwegen en hoofdspoorwegen, Elektriciteitsvoorziening, Buisleidingen van nationaal belang voor vervoer van gevaarlijke stoffen en Primaire waterkeringen. Slechts daar waar een directe doorwerking niet mogelijk is, bij de Ecologische Hoofdstructuur (de artikelen worden later aan het Barro toegevoegd) en bij de Erfgoederen van uitzonderlijke universele waarde is gekozen voor indirecte doorwerking via provinciaal medebewind. Ten aanzien van de begrenzing van de EHS is bepaald dat niet het rijk, maar de provincies die grenzen (nader) bepalen.

Door de nationale belangen vooraf in bestemmingsplannente borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte.

#### Toetsing

Voorgenomen plan raakt geen van de nationale belangen en is niet in strijd met het rijksbeleid

## <span id="page-9-3"></span>**3.2 Provinciaal beleid**

#### <span id="page-9-4"></span>**3.2.1 Omgevingsvisie en -verordening Gelderland Omgevingsvisie**

Op 24 september 2014 stelden Provinciale Staten de Omgevingsvisie Gelderland vast. In de Omgevingsvisie staan de hoofdlijnen van het provinciale beleid over onderwerpen als ruimte, water, mobiliteit, economie, natuur en landbouw. In het najaar van 2014 worden ook de bijbehorende regels vastgelegd als Provinciale Staten de Omgevingsverordening vaststellen.

De Omgevingsvisie geeft de visie voor vier grote opgaven in Gelderland:

- de economische kracht van de stedelijke netwerken (Arnhem-Nijmegen, Ede-Wageningen en de Stedendriehoek)
- de Gelderse corridor (de spoor-, weg en waterverbinding tussen de Rotterdamse haven en het Ruhrgebied)
- de versterking van de Veluwe als toeristisch aantrekkelijk natuurgebied
- de krimp van de bevolking in de Achterhoek.

De Omgevingsvisie is opgebouwd uit verschillende thema's waarbij de provinciale doelstellingen zijn benoemd.In onderstaande wordt ingegaan op de thema's die van toepassing zijn op het plangebied in Silvolde.

#### *Regio Achterhoek*

"Kom Silvolde, plan van wijziging locatie Terborgseweg 49 Silvolde" (ontwerp) 10

Het plangebied valt, net als de gehele gemeente Oude IJsselstreek in de regio Achterhoek. De Achterhoek is een regio met veel kwaliteiten en waarden: een mooi landschap, veel natuurschoon, mooie steden en dorpen, een grote onderlinge betrokkenheid (naoberschap), een hoge arbeidsmoraal en bescheidenheid.

Voor de regio richten de gezamenlijke inspanningen zich op vier speerpunten:

Kansrijk platteland

- ruimtelijke kwaliteit
- landbouw

Duurzame en innovatieve economie

- maakindustrie verbinden met TOP-sectoren
- hernieuwbare energie (in relatie tot het PlanMER: Optimale locatiekeuze mest(co)vergisters)

Vitale leefomgeving

- wonen
- voorzieningen

Slim en snel verbinden

- bereikbaarheid
Voor woningbouw in Silvolde is het van belang om te voldoen aan het speerpunt 'vitale woonomgeving'. Door de nieuwe woning is het mogelijk om voorzieningen in de kern/ directe omgeving in stand te kunnen houden en om personen in de omgeving goede huisvesting te kunnen bieden.

#### *Steden en omgeving*

De provincie zet zich in voor vitale steden en dorpen en voor een duurzame verstedelijking. Daarvoor biedt deze Omgevingsvisie de volgende handvatten:

- versterking van de stedelijke netwerken, gecombineerd met aandacht voor de vitaliteit van kleine kernen en dorpen;
- een basis voor het terugdringen van leegstand en overcapaciteit in plannen; zorgvuldige locatie-afwegingen die voortbouwen op de kwaliteit en de kracht van het bestaande en anticiperen op veranderingen in de toekomst, zonder het uitgaan van het bestaande tot dogma te verheffen;
- een basis voor regionale afspraken over wonen en werken.

Ten aanzien van het bouwen van onder andere nieuwe woningen verschuift het accent van nieuwbouw naar het vitaliseren van bestaande gebieden en gebouwen. De provincie en partners gaan nieuwe ontwikkelingen bezien in samenhang met de bestaande voorraad. Dit vereist een denk- en cultuuromslag.Als leidend principe hanteren de provincie en partners de Gelderse ladder voor duurzaam ruimtegebruik.

#### *Gelderse ladder voor duurzaam ruimtegebruik*

Het accent van stedelijke ontwikkelingen verschuift van nieuwbouw naar het vitaliseren van bestaande gebieden en gebouwen. Voor een goede afweging van keuzes voor locaties van nieuwe gebouwen staat de Gelderse ladder voor duurzaam ruimtegebruik centraal. Met deze ladder wordt een transparante besluitvorming en een zorgvuldige ruimtelijke afweging nagestreefd. Het gaat om het tijdig afwegen van kansen en mogelijkheden om bestaande gebouwen te benutten bij overwegingen van nieuwe bebouwing. Als juridische basis gebruikt de provincie de ladder voor duurzame verstedelijking die het Rijk heeft vastgelegd in het Besluit ruimtelijke ordening (Bro).

Een goede afweging volgens de ladder vraagt om kennis van de bestaande voorraad.

Gekoppeld daaraan zijn er vragen over de opgaven en kwaliteiten in een gebied:

- past de ontwikkeling bij de doelen in Gelderland? Zo ja:
- hoe voegt de ontwikkeling extra kwaliteit toe aan een gebied?

Ladder voor duurzame verstedelijking

De rijksladder voor duurzame verstedelijking is van toepassing op elk ruimtelijk besluit dat voorziet in een stedelijke ontwikkeling. De provincie zal in samenwerking met haar partners aangeven over welke plannen zij in overleg wil. De systematiek van de ladder is het meest waardevol als deze op regionaal en structuurvisieniveau wordt toegepast. Alleen op die niveaus kan de samenhang tussen (de herstructureringsopgave van) de bestaande voorraad in de diverse kernen en de nieuwe ontwikkelingen op de diverse in- en uitbreidingslocaties beschouwd worden.

Om in de toekomstige woningbehoefte te voorzien kan de woningvoorraad de komende 10 jaar nog met 685 woningen worden uitgebreid. Aangezien de plancapaciteit in de gemeente vele malen hoger is, is besloten de plancapaciteit terug te brengen tot een aanvaardbaar niveau. Voor Silvolde houdt dit in, dat de geringe toevoeging van nieuwbouw alleen mogelijk is indien aangesloten wordt bij de lokale woningbehoefte.

Hiermee kan de vraag van trede 1 met 'ja' worden beantwoord. De vraag van trede 2 kan eveneens bevestigend worden beantwoord aangezien er binnen de bebouwde kom van Silvolde wordt gebouwd.

#### **Verordening**

In de Ruimtelijke Verordening Gelderland staan de regels die de provincie Gelderland stelt aan de bestemmingsplannen van gemeenten. De verordening is in december 2010 vastgesteld door Provinciale Staten. Sindsdien is de verordening drie keer herzien. Het betrof hier met name reparaties en aanpassing naar aanleiding van lokale initiatieven. De Omgevingsverordening is op 24 september 2014 vastgesteld.

Voor de woningbouwlocatie in Silvolde zijn vanuit de omgevingsverordening geen specifieke regels gegeven die verwerkt moeten worden in dit bestemmingsplan.

#### <span id="page-12-0"></span>**3.2.2 Woonvisie Gelderland - Kwalitatief Woonprogramma 2010-2019**

Steeds meer gemeenten en regio's krijgen de komende jaren te maken met een afname van het aantal inwoners, huishoudens en potentiële beroepsbevolking. Deze demografische krimp heeft gevolgen voor de woningmarkt, arbeidsmarkt en bedrijvigheid. De provincie Gelderland heeft daarom in samenspraak met gemeenten en woningcorporaties een woonvisie opgesteld waarin voor een regionale aanpak is gekozen. De provincie streeft naar een woningmarkt die kwantitatief en kwalitatief in balans is. Een belangrijk instrument voor GS om de balans te realiseren zijn de woonagenda's die met gemeenten worden opgesteld. Mensen zijn immers steeds minder gebonden aan een bepaalde gemeente. De provincie zorgt ervoor dat het regionale aanbod van woningen zo goed mogelijk aansluit op de vraag.

Het motto van de woonvisie is "woonbeleid met kwaliteit". In deze woonvisie wordt ingegaan op de thema's "keuzevrijheid en zeggenschap", "passend aanbod aan woonmilieus", "wonen, zorg en welzijn", "identiteit en ruimtelijke kwaliteit"en "duurzaamheid".Aan de hand van deze thema's worden in de woonvisie drie centrale doelen van beleid geformuleerd:

- bewoners meer vrijheden en meer kansen bieden om hun woonwensen te realiseren;
- een aanbod aan woningen en woonmilieus, dat beter aansluit bij de voorkeuren van bewoners;
- de provincie optredend als partner in wonen: stimulerend, ondersteunend en in dialoog met andere actoren in het veld.

Om hieraan handen en voeten te geven is in de woonvisie een actieprogramma opgenomen, waarover jaarlijks aan Provinciale Staten de stand van zaken wordt gerapporteerd. Zo nodig worden daarbij voorstellen gedaan het actieprogramma te actualiseren.

#### *Kwalitatief Woonprogramma 2010 - 2019*

Op basis van de Woonvisie Gelderland is per regio een prognose gemaakt van de kwalitatieve woningbehoefte. Op basis daarvan zijn met gemeenten en woningcorporaties afspraken gemaakt over de uitbreiding en aanpassing van de woningvoorraad en over de regionale kwalitatieve woonprogramma's. Het regionale woonprogramma en het afsprakenkader wordt aangeduid als het Kwalitatief Woonprogramma. Op dit moment geldt het Kwalitatief Woonprogramma 2010 t/m 2019 (KWP3). Het KWP3 is als uitwerking van het Gelderse streekplan vastgesteld door Gedeputeerde Staten op 12 januari 2010. Doordat het streekplan inmiddels de status van provinciale ruimtelijke structuurvisie heeft gekregen, maakt het KWP daar onderdeel van uit. Het KWP heeft als doel het woningaanbod op regionaal niveau, zowel kwantitatief als kwalitatief, zo goed mogelijk af te stemmen op de behoefte (de vraag) aan woningen. Het KWP3 beschrijft per regio de programmatische opgave op basis van de geconstateerde regionale woningbehoefte en is daarmee richtpunt voor woningbouwbeleid van gemeenten in de regio. Voor de regio Achterhoek houdt de afspraak in het KWP3 in, dat in de periode 2010 tot en met 2019 aan de woningvoorraad 5.900 woningen kunnen worden toegevoegd. De uitgangspunten van het KWP zijn verwerkt in een regionale en gemeentelijke woonvisie.In de volgende paragrafen wordt hier verder op ingegaan.

#### Toetsing

De toekomstige woningbouw in het plangebied is passend binnen het KWP.

## <span id="page-12-1"></span>**3.3 Regionaal beleid**

#### <span id="page-12-2"></span>**3.3.1 Regionale Structuurvisie**

De Achterhoekse gemeenten hebben in hun vergaderingen van april/mei 2012 de 'Regionale Structuurvisie Achterhoek 2012' vastgesteld. Er is gekozen voor een actualisatie, omdat in de Achterhoek zich een aantal belangrijke en ingrijpende economische en maatschappelijke ontwikkelingen voordoen, zoals: energietransitie en het inspelen op de gevolgen van de klimaatveranderingen; bevolkingsverandering, krimp, vergrijzing en ontgroening; de

veranderingen in de landbouw en het landelijk gebied; positionering van de Achterhoek in (inter)nationaal perspectief. Deze ontwikkelingen zullen gevolgen hebben voor de manier waarop er nu gewoond, geleefd en gewerkt wordt in de Achterhoek. Ze hebben ook invloed op de wijze waarop geld verdiend wordt in de regio. Wijzigingen hierin kunnen ruimtelijke consequenties hebben. De geactualiseerde visie geeft richting aan het regionaal ruimtelijk beleid om de transitieopgaven goed te kunnen faciliteren. Dit door belangrijke ruimtelijke thema's te agenderen en hierop afstemming tussen gemeenten te zoeken. Het doel is, dat de Achterhoek ook in de toekomst een vitale, regionale economie heeft en een zeer prettige omgeving blijft om in te wonen en te recreëren. De visie sluit aan bij de Agenda 2020 van Regio Achterhoek en de provinciale regioverkenningen.Inhoudelijk beschrijft de structuurvisie: samenwerking op volkshuisvesting, bedrijfsvestigingen en functieveranderingbeleid bereikbaarheid van de regio, zowel fysiek als digitaal balans tussen bestaande en nieuwe kwaliteiten in de landbouw/het landschap innoveren van de maakindustrie en landbouw en het verduurzamen van productieprocessen en energievoorziening ruimtelijk wordt de 'ja, mits' benadering leidend. Deze visie is geen blauwdruk voor hoe het allemaal zou moeten. Respect voor het Achterhoekse landschap staat voorop, maar het ruimtelijk beleid mag innovatieve en duurzame ontwikkelingen niet in de weg staan. Van belang is om flexibel te blijven.

#### Toetsing

Onderhavig plan is niet in strijd met het beleid, zoals beschreven is in de regionale structuurvisie.

#### <span id="page-13-0"></span>**3.3.2 Regionale woonvisie**

De 7 Achterhoekse gemeenten hebben samen met de woningcorporaties en de Provincie, onder het motto "Alleen ga je sneller, samen kom je verder", een gezamenlijke visie op het wonen in de Achterhoek neergelegd voor de periode 2010-2020. De ambitie van de regio Achterhoek luidt daarbij als volgt:

- iedereen die wil, kan zijn woonwens in de Achterhoek waarmaken.
- de Achterhoek is onderscheidend in kwaliteit.
- het aantal woningen past bij de kwantitatieve woningvraag.
- ontspanning op de woningmarkt betekent kansen benutten en risico's beperken.

De grootste opgave daarbij is het realiseren van een omslag in denken: van decennia van groei van de bevolking naar stabilisatie en uiteindelijk krimp. De woningvoorraad wordt maximaal afgestemd op de veranderende lokale vraag van woningzoekenden. De locatie en woonomgeving zijn essentiële kwaliteitskenmerken waarop de Achterhoek zich kan onderscheiden. Centrumplannen voor de grotere kernen dragen bij aan vitale kernen en voegen hiermee kwaliteit toe aan de regio. Deze plannen krijgen prioriteit. Grootschalige uitlegplannen passen niet bij een situatie van krimp. Om de kwalitatieve uitgangspuntenin de regionale woonvisie waar te maken zijn de gemeenten met elkaar een binnenregionale verdeling overeengekomen. Voor de gemeente Oude IJsselstreek betekent deze verdeling dat de lokale woningvoorraad tot 2020 met 685 woningen mag toenemen.

#### Toetsing

Onderhavig plan binnen de bebouwde kom draagt bij aan de woonkwaliteit in Silvolde en sluit in die zin aan bij de uitgangspunten van de regionale woonvisie en daarmee Regionale Woonagenda Achterhoek 2015 – 2025. De gemeenten in de Achterhoek staan voor de opgave om hun woningbouwprogramma nog verder in te perken. Dit komt voort uit de Regionale Woonagenda Achterhoek 2015 – 2025 waarbij een taakstelling is opgelegd om de plancapaciteit in de regio nog met 10% verder te verlagen. Dat is niet alleen een kwantitatieve opgave, maar ook een kwalitatieve opgave. De nog toe te voegen woningen moeten een zo goed mogelijke aanvulling zijn op de bestaande voorraad. Dat vraagt om een zorgvuldige prioritering van projecten. De nieuw te bouwen woning aan de Terborgseweg 47 in Silvolde is een passende aanvulling op de woningvoorraad.

## <span id="page-14-0"></span>**3.4 Gemeentelijk beleid**

#### <span id="page-14-1"></span>**3.4.1 Structuurvisie Oude IJsselstreek 2025**

De gemeenteraad van Oude IJsselstreek heeft op 12 mei 2011 de 'Structuurvisie Oude IJsselstreek 2025' vastgesteld. De Structuurvisie geeft richting aan het ruimtelijke, economische en maatschappelijke beleid van de gemeente Oude IJsselstreek tot 2025. Vraagstukken op deze beleidsterreinen zijn de basis voor deze visie. De structuurvisie is het vertrekpunt voor het uitwerken van het verdere beleid van de gemeente Oude IJsselstreek voor de toekomst.

#### *Visie op wonen*

De gemeente wil de Oude IJsselstreek graag verder ontwikkelen als een dynamische gemeente. Deze boodschap blijft voor de komende jaren een belangrijk uitgangspunt voor het gemeentelijke woonbeleid. Hierbij zijn het "Kwalitatief Woonprogramma (KWP3)", de regionale woonvisie en de "Woonvisie Oude IJsselstreek 2008-2015" kaders voor wonen in de gemeente. Naast het motto "de juiste woning op de juiste plaats", spelen onder andere kwaliteit van de leefomgeving en de leefbaarheid hierbij een belangrijke rol. Ulft, Silvolde en Terborg zijn de aangewezen woonclusters. Hier zal de meeste nieuwbouw plaatsvinden.

### <span id="page-14-2"></span>**3.4.2 Woonvisie Oude IJsselstreek**

#### **Flexibel reageren op nieuwe en andere woonvragen**

De woonvisie is opgesteld in samenwerking met verschillende betrokken partijen. Aan hen is input gevraagd. Er is een klankbordgroep gevormd van betrokkenen en er zijn twee bewonersbijeenkomsten gehouden in maart. Daar was veel belangstelling voor. Het document is vastgesteld in de gemeenteraad van 14 december 2017.

Vergeleken met de Randstad heeft de Achterhoek een ontspannen woningmarkt. Dat wil niet zeggen dat iedereen hier gemakkelijk aan een woning komt. Ook in een ontspannen woningmarkt blijft de vraag bestaan naar woningen van goede kwaliteit, passend bij deze tijd.

De bevolkingssamenstelling van Oude IJsselstreek verandert en daarmee ook de woonwensen van inwoners. De demografische prognoses laten een toename van het aandeel kleine huishoudens zien. Het aandeel gezinnen slinkt. Kleine huishoudens bestaan vooral uit jongeren die starten op de woningmarkt en ouderen. Kunnen we voor kleine huishoudens bouwen? Ja dat kan. Er kunnen nog ruim 200 nieuwe woningen worden gebouwd de komende jaren in Oude IJsselstreek. Daarnaast kunnen bestaande woningen beter worden aangepast aan de eisen van deze tijd. Woningeigenaren moeten dan wel investeren in kwaliteit en comfort. Zo voorkomen zij dat hun verouderende woningen moeilijk verkoopbaar worden.

Er lijkt een tekort te ontstaan voor woningen voor starters en woningen waar ouderen langer zelfstandig in kunnen blijven wonen. Een veel gehoorde vraag gaat uit naar woningen met slaap- en badkamer op de begane grond. Het aanpassen van de huidige woning kan een uitkomst zijn, maar er komt een moment om te verhuizen naar een woning die beter geschikt is. Een gelijkvloerse woning of een aanleunwoning bij een verzorgingshuis. Als ouderen beter door kunnen stromen, biedt dit meer kansen voor jongere generaties. Daarvoor moeten belemmeringen die ouderen afhouden van de moeilijke stap om te gaan verhuizen zoveel mogelijk worden weggenomen De belangrijkste belemmering is dat het financieel niet altijd aantrekkelijk is. Volgens de Woonvisie moet aan het opheffen van deze belemmeringen worden gewerkt.

De ruim 200 nieuwe woningen die nog kunnen worden gebouwd liggen voor het grootste deel vast in plannen. Een deel hiervan is al langer dan 5 jaar geleden (in of voor de economische crisis) bedacht en voldoet misschien niet goed aan de vraag van vandaag. De gemeente wil flexibel omgaan met deze plannen door plannen naar voren te halen. Of anders over de gemeente te verdelen als blijkt dat er in de ene kern meer vraag is dan in de andere.

Toetsing op woningbouwplanning Oude IJsselstreek: De beoogde woningbouw in het plangebied sluit aan bij de toewijzing van Silvolde als wooncluster in de structuurvisie. De bouwlocatie Terborgseweg 49 voldoet aan uitgangspunten van de Beleidsnotoetie Woningbouwplanning Oude Ijsselstreek.

#### **Zie bijlage 4**

"Kom Silvolde, plan van wijziging locatie Terborgseweg 49 Silvolde" (ontwerp) 15

#### <span id="page-15-0"></span>**3.4.3 Gemeentelijk Verkeers- en vervoersplan 2010-2020**

In 2011 heeft de gemeente Oude IJsselstreek het GemeentelijkeVerkeer- en Vervoerplan 2012 - 2020 (GVVP) vastgesteld. In het GVVP wordt, op basis van een analyse van de huidige en toekomstige verkeerssituatie, een visie ontwikkeld op het functioneren van het verkeers- en vervoerssysteem in de gemeente. Een eigen gemeentelijke mobiliteitsaanpak maakt duidelijk wat de gemeentelijke ambities zijn en op welke wijze deze worden gerealiseerd. De visie en mobiliteitsaanpak zijn vertaald in beleid, dat in hoofdlijnen is gericht op

- het goed functioneren van de verkeersnetwerken voor (vracht)auto, fiets en openbaar vervoer;
- de bereikbaarheid van de kernen;
- parkeren en
- het beïnvloeden van keuzegedrag door reizigers.

De rode draad binnen de verkeersnetwerken is de wegencategorisering. Deze bestaat uit een functietypering van de wegen, zowel binnen als buiten de bebouwde kom, en de bijbehorende voorkeurs- netwerken. De wegencategorisering is aangevuld voor vrachtverkeer (hoofdroutes), hulpdiensten (uitruk- routes) en landbouwverkeer (voorkeursroutes). Voor de kern Silvolde ziet de

#### *Wegencategorisering Silvolde, bron: GVVP Oude IJsselstreek 2010-2020*

Met deze wegencategoriseringworden de randvoorwaarden gecreëerd voor:

- een duurzaam veilig wegennet met een lager aantal verkeersslachtoffers;
- een hiërarchisch opgebouwd, maar samenhangend wegennet, met een goede bereikbaarheid voor woon-, werk- en winkelgebieden;
- bundeling van doorgaand verkeer daar waar het hoort (op de hoofdwegen), waardoor de overlast van het doorgaande verkeer tot een minimum wordt beperkt.

Om deze uitgangspunten te bereiken zijn diverse maatregelen nodig. Het beleidskader wordt dan ook verder uitgewerkt in een jaarlijks uitvoeringsprogramma. De keuze, welke projecten in welk jaar worden opgenomen in het uitvoeringsprogramma, is afhankelijk van:

"Kom Silvolde, plan van wijziging locatie Terborgseweg 49 Silvolde" (ontwerp) 16

- prioriteit in uitvoering
- regionale mobiliteitsagenda
- geplande (onderhoud)werkzaamheden en
- financiering.

Het gaat zowel om fysieke- als gedragsmaatregelen.In het eerste geval gaat het om projecten die daad- werkelijk zichtbaar zijn in de openbare ruimte, zoals herinrichting van kruispunten. Deze maatregelen richten zich vooral op het realiseren van verkeersnetwerken en de uitvoering van het parkeerbeleid. Uitgangspunt van het parkeerbeleid is, dat er voldoende parkeergelegenheid is, zodat de hinder als gevolg van zoekgedrag en/of foutief geparkeerde auto's wordt voorkomen. Toetsing

Dit wijzigingsplan is in overeenstemming gebracht met het GVVP doordat aansluiting is gezocht bij de wegencategorisering en de parkeernormen in dit beleidsplan. De Lichtenbergseweg, waar het plangebied van dit wijzigingsplan is gelegen, geldt als een verblijfsgebied binnen de bebouwde kom van Silvolde. Hier geldt een maximumsnelheid van 30 km/ uur.

#### <span id="page-16-0"></span>**3.4.4 Welstandsnota**

In deze nota is vastgelegd hoe het welstandstoezicht in de gemeente Oude IJsselstreek is geregeld. Tevens geeft deze nota uitgangspunten en criteria voor het welstandsoordeel.Via deze nota voldoet de gemeente Oude IJsselstreek tevens aan de Wet Algemene Bepalingen Omgevingsrecht(Wabo), het Besluit Omgevingsrecht (Bor) en de bepalingen in de Woningwet omtrent het welstandstoezicht.

Het historische dorpsgebied (a) vormt de hoofdstructuur van Silvolde. Hier is welstandsniveau 1 van toepassing: zwaar. Dit welstandsniveau wordt door de gemeente toegekend aan structuren, gebieden en objecten, die van grote betekenis zijn voor het totaalbeeld van de kern en het landschap. Ook gebieden met bijzondere cultuurhistorische, architectonische, landschappelijke of stedenbouwkundige karakteristieken kunnen niveau 1 krijgen.

Volgens de welstandsnota stralen de kern van Silvolde en linten een hoge ruimtelijke kwaliteit uit met relatief veel historische gebouwen.

Het plangebied valt onder het deelgebied 'Silvolde individuele woningbouw'. In deze deelgebieden wordt het ruimtelijke beeld bepaald door de openbare ruimte, de tuin en de individuele bouwmassa. De woningen zijn op de straat gericht. Het gaat zowel om vrijstaande als dubbele woningen. De onderlinge afstand van de bouwmassa's en de afstand tot de straat varieert enigszins. De tuinen zorgen voor het groene beeld, waarbij de erfafscheidingen vaak groen en laag zijn. Parkeren vindt grotendeels op eigen terrein plaats.

Bebouwing uit verschillende perioden en een diversiteit aan typen komen in deze woongebieden voor. Variëteit is het resultaat. Elk pand kent zijn eigen architectuur en het kleur en materiaalgebruik is divers. Het merendeel van de woningen bestaat uit een tot twee bouwlagen met een kap. De kaprichting en vorm zijn enigszins variabel. Zadeldaken met de nok evenwijdig en haaks op de weg, mansardedaken en wolfdaken wisselen elkaar af. Aanbouwen in de vorm van garages zijn aan de achterzijde van de zijgevel gelegen, vaak passend bij de stijl en het materiaal- en kleurgebruik van de woning.

De architectuur van de woningen is ingetogen. Het kleur- en materiaalgebruik is enigszins samenhangend. De gevels zijn opgetrokken uit baksteen met een kleur in aardetint. Hier en daar komt een wit geschilderd/ gepleisterd woning voor. Het dak is meestal belegd met dakpannen in een antracietgrijze tint. Kozijnen, goten etc. zijn bij historische bebouwing licht van kleur. Bij meer recente bebouwing zijn meer donkere kleuren toegepast.

#### *Beleid voor Silvolde individuele woningbouw*

Het beleid is gericht op de instandhouding van de kwaliteit van de woongebieden en op behoud van de oorspronkelijke vormgeving en kwaliteit van de panden. In situaties waar individuele bebouwing gemeenschappelijke kenmerken vertonen, is het beleid gericht op instandhouding van deze kenmerken. De ruime opzet van het parkachtige woongebied, Terborgseveld e.o., verdraagt een grote variatie in architectuur. Bij nieuwbouw kan een grote mate van vrijheid worden toegestaan in architectonische opvatting. Situering, massa, hoofd materiaalkeuze en kleurstelling moeten afgestemd zijn op het algemene beeld van de omgeving. Voor de gebieden met individuele woningbouw geldt over het algemeen welstandsniveau 3

#### Toetsing

Het bouwplan voor de woning is op 19 maart 2019 in principe akkoord bevonden door de Commissie ruimtelijke kwaliteit.

#### <span id="page-17-0"></span>**3.4.5 Klimaatbeleid**

De klimaatveranderingen,de eindigheid van de fossiele brandstof en het daarop anticiperende beleid van het Rijk, provincies en gemeenten vragen er om dat actief gekeken naar duurzaamheid in nieuwbouwplannen. Het betreft thema's zoals CO2- en energiebesparing,duurzame energie en duurzaam bouwen. De gemeente Oude IJsselstreek (Klimaatbeleid, energiekansenkaart 2006), de provincie Gelderland en het ministerie Infrastructuur en Milieu hechten allen belang aan Duurzaam Bouwen. Bouwende partijen worden gestimuleerd hier aandacht aan te geven en nu al te anticiperen op toekomstige ontwikkelingen op dit gebied. De gemeente Oude IJsselstreek streeft naar een verscherpte EPC van mini-maal 10%. In de energiekansenkaart worden de economisch meest gunstige opties uitgewerkt. Daar waar mogelijk heeft het toepassen van zongerichte verkaveling de voorkeur. Duurzaamheid is onder te verdelen in o.a. energieverbruik, materiaal verbruik, waterverbruik, maar ook het binnenmilieu en toekomstgericht bouwen. Voor woning-bouw (nieuwbouw)is in de Regio Achterhoek een puntenlijst ontwikkeld om particulieren die duurzaam willen bouwen een handvat te bieden. De vier bovengenoemde elementen zijn hierin verwerkt. Deze puntenlijst is zeer geschikt om richting en invulling te geven aan het duurzaam bouwen en het dubo gehalte van de woning te meten.

#### *Toetsing*

Het onderhavig wijzigingsplan maakt woningbouw aan de Lichtenbergseweg planologisch mogelijk. Bij de uitvoering van het woningbouwplan zal rekening gehouden worden met de uitgangspunten van het hierboven beschreven klimaatbeleid.

#### <span id="page-17-1"></span>**3.5 Samenvatting**

Geconcludeerd kan worden dat het wijzigingsplan past binnen het rijks-, provinciale-, regionale en gemeentelijk beleid.

## <span id="page-18-0"></span>**Hoofdstuk 4 Omgevingsaspecten**

## <span id="page-18-1"></span>**4.1 Geluid**

#### <span id="page-18-2"></span>**4.1.1 Algemeen**

Het aspect geluid speelt een belangrijke rol in de omgevingskwaliteit.Ook is geluid van invloed op het welbevinden van mensen. Hierdoor komt het aspect geluid in veel verschillende wetten (met elk hun eigen reikwijdte) voor. Per 1 januari 2007 is de gewijzigde Wet geluidhinder (Wgh) in werking getreden. Hierin staat dat voor een bestemmingsplan inzichtelijk moet worden gemaakt welke geluidsbronnen in het gebied aanwezig zijn en wat de geluidsbelasting is voor woningen en andere geluidsgevoelige bestemmingen zoals onderwijsgebouwen, ziekenhuizen en verpleeghuizen. Op basis van de Wet geluidhinder (Wgh) zijn er drie geluidsbronnen waarmee bij de vaststelling van bestemmingsplannen rekening gehouden dient te worden: wegverkeer-, railverkeer- en industrielawaai.

Artikel 76 Wgh verplicht ertoe om bij de vaststelling van een bestemmingsplan dat betrekking heeft op gronden binnen een geluidzone terzake van de geluidsbelasting van de gevel van geprojecteerde geluidsgevoelige bestemmingen de grenswaarden uit de Wgh in acht te

nemen. Bij het opstellen van een bestemmingsplan moet akoestisch onderzoek worden gedaan naar de geluidbelasting. Op grond van artikel 74 Wgh heeft iedere weg van rechtswege een geluidzone, met uitzondering van:

- wegen die liggen binnen een tot woonerf bestemd gebied;
- wegen waarop een wettelijke snelheid geldt van ten hoogste 30 km/uur.

#### <span id="page-18-3"></span>**4.1.2 Onderzoek**

Ten behoeve van de nieuwe woning is vanwege de ligging langs de Terborgseweg een akoestisch onderzoek uitgevoerd door Adviesburo Van der Boom. Het onderzoek is bijgevoegd in bijlage 1.

De te onderzoeken weg is de Terborgseweg. De weg is binnenstedelijk gebied gelegen en heeft maximaal twee rijstroken. De onderzoekszone bedraagt 200 meter. Binnen de zone dient de hoogst toelaatbare geluidsbelasting ten gevolge van het verkeer op de betreffende weg in acht te worden genomen (art. 76 Wgh). De bestemming is binnenstedelijk gelegen. Voor een woning bedraagt de wettelijke voorkeursgrenswaarde (de ten hoogst toelaatbare geluidsbelasting) van 48 dB (art. 82 lid 1 Wgh). Indien de geluidsbelasting op de gevel van de geprojecteerde woning uitkomt boven de 48 dB, kan er op bepaalde gronden ontheffing van de wettelijke voorkeursgrenswaarde verkregen worden (door burgemeester en wethouders van Oude IJsselstreek)tot 63 dB (art. 83 lid 2 Wgh). Wegen met een maximumsnelheid van 30 km/uur kennen geen geluidszone (art. 74 lid 2 onder b, Wgh).

#### <span id="page-19-0"></span>**4.1.3 Conclusie**

De berekeningen zijn verricht aan de hand van de Standaard reken- en meetvoorschrift, geluid, 2012 en met behulp van het programma Geomilieu. Uit de berekeningen ten behoeve van de Terborgseweg blijkt, dat de wettelijke voorkeursgrenswaarde van 48 dB wordt overschreden. De hoogst toelaatbare geluidsbelasting bedraagt 63 dB. Met 58 dB(A) wordt voldaan aan de grenswaarde en kon een hogere waarde worden aangevraagd en verleend. Er is sprake van een goed woon- en leefklimaat.

Tot slot is de gecumuleerde geluidsbelasting berekend en de benodigde geluidwering van de gevels bepaald. Om te voldoen aan 33 dB in de woning moet de gevelwering 33 dB bedragen. Aanvullend akoestisch onderzoek is nodig om te beoordelen of aan de grenswaarde van 33 dB in de woning wordt voldaan.

Geconcludeerd kan worden dat aanvullend akoestisch onderzoek om de grenswaarde van 33 dB in de woning vast te stellen.

### <span id="page-19-1"></span>**4.2 Externe veiligheid**

#### <span id="page-19-2"></span>**4.2.1 Algemeen**

Het beleid voor externe veiligheid is gericht op het verminderen en beheersen van risico's van zware ongevallen met gevaarlijke stoffen in inrichtingen en tijdens het transport. Het doel van het veiligheidsbeleid is zowel individuele burgers als groepen burgers een minimum beschermingsniveau te bieden tegen een ongeval met gevaarlijke stoffen. Om dit doel te bereiken verplicht het Besluit externe veiligheid inrichtingen (Bevi) en het Besluit externe veiligheid buisleidingen (Bevb) en op termijn ook het Besluit transportroutes externe veiligheid (Btev) gemeenten en provincies bij besluitvorming in het kader van de Wet algemene bepalingen omgevingsrecht en de Wet op de ruimtelijke ordening afstand te houden tussen gevoelige objecten (zoals woningen) en risicovolle activiteiten.In de bovengenoemde wetgeving wordt onderscheid gemaakt tussen het plaatsgebonden risico en het groepsrisico. Beide begrippen worden hier onder uitgelegd.

#### *Plaatsgebonden Risico (PR)*

Het plaatsgebonden risico is de kans dat een persoon die zich gedurende een jaar onafgebroken en onbeschermd op een bepaalde plaats bevindt, overlijdt als gevolg van een ongeval met gevaarlijke stoffen. Dit risico wordt per risicobron vastgelegd in contouren. Er geldt een contour waarbinnen deze kans 10-6 (één op 1.000.000) per jaar bedraagt. Deze contour is wettelijk vastgesteld als grensof richtwaarde. Kwetsbare objecten zoals bijvoorbeeld woningen, ziekenhuizen, verpleeghuizen, grote (kantoor)gebouwen en grotere recreatieterreinen zijn niet toegestaan binnen deze 10-6 contour.

#### *Groepsrisico*

Het groepsrisico is een berekening van de kans dat een groep personen binnen een bepaald gebied overlijdt ten gevolge van een ongeval met gevaarlijke stoffen. De oriëntatiewaarde geeft hierbij de indicatie van een aanvaardbaar groepsrisico. Het groepsrisico is gedefinieerd als de cumulatieve kansen per jaar dat ten minste 10, 100 of 1000 personen overlijden als rechtstreeks gevolg van hun aanwezigheid in het invloedsgebied van een inrichting, transportroute gevaarlijke stoffen of buisleiding en als gevolg van een ongewoon voorval in dit invloedsgebied waarbij een gevaarlijke stof betrokken is. Het invloedsgebied is het gebied waarin personen nog worden meegeteld voor de berekening van het groepsrisico. Het groepsrisico legt een relatie tussen de kans op een ramp en het aantal mogelijke slachtoffers.

Het groepsrisico geeft aan hoe groot de kans is dat bij een ongeval bij een risicolocatie 10, 100 of 1000 slachtoffers tegelijk vallen. Bij transportrisico's geldt dat de oriëntatie waarde voor het groepsrisico overeen komt met de kans op 10 slachtoffers gelijk aan één op de tienduizend (10-4). De kans op 100 slachtoffers gelijk aan één op de miljoen (10-6) enzovoorts. Voor stationaire bronnen geldt dat de oriëntatiewaarde een factor 10 lager ligt.

De oriëntatiewaarde voor het groepsrisico is geen wettelijke norm, het is bedoeld als een ijkpunt. Er kunnen redenen zijn dat een gemeente meer of juist minder risico's accepteert. De gemeente is verplicht om bij risicovolle situatie een belangenafweging te maken (verantwoording groepsrisico). Daarbij spelen onder anderen beheersbaarheid en bestijdbaarheid van een incident, de zelfredzaamheid van bewoners, vluchtwegen, economische en maatschappelijke belangen een rol. Indien een ontwikkeling is gepland in de nabijheid van een risicobron geldt in principe een verantwoordingsplicht voor de gemeente voor de toename van het groepsrisico ten gevolge van een verhoogde personendichtheid.

Gemeente Oude IJsselstreek heeft op 18 februari 2010 een beleidsnotitie externe veiligheid vastgesteld. Hierin is een aanvullend toetsingskader opgenomen. Daarbij is gekozen voor een benadering van drie gebiedstypen. Dit vanwege de afweging tussen twee belangrijke uitgangspunten:

- e. veiligheid in woonwijken en
- f. het niet onnodig frustreren van bedrijfsactiviteiten op bedrijventerreinen.

Er is geprobeerd een optimale mix te vinden in normen, maatregelen en hulpmiddelen, die passen bij het betreffende gebiedstype. Dit heeft geleid tot de keus voor de volgende gebiedstypen:

- 1. veilig wonen en landelijk gebied;
- 2. ruimte voor industrie;
- 3. wonen én werken.

De beleidskeuzes laten zich als volgt samenvatten:

|                              | Overschrijding<br>grenswaarde<br>plaatsgebonden<br>risico voor<br>kwetsbare<br>objecten | Overschrijding<br>richtwaarde<br>plaatsgebonden<br>risico voor<br>beperkt<br>kwetsbare<br>objecten | Overschrijding<br>oriënterende<br>waarde<br>groepsrisico | Toename<br>groepsrisico         |
|------------------------------|-----------------------------------------------------------------------------------------|----------------------------------------------------------------------------------------------------|----------------------------------------------------------|---------------------------------|
| Wonen en<br>Landelijk gebied | Niet acceptabel                                                                         | Niet acceptabel<br>(m.u.v.bestaande<br>situaties)                                                  | Niet acceptabel<br>(m.u.v.bestaande<br>situaties)        | Acceptabel onder<br>voorwaarden |
| Ruimte<br>voor<br>industrie  | Niet acceptabel                                                                         | Acceptabel onder<br>voorwaarden                                                                    | Acceptabel onder<br>voorwaarden                          | Acceptabel onder<br>voorwaarden |
| Ruimte wonen<br>én werken    | Niet acceptabel                                                                         | Acceptabel onder<br>voorwaarden                                                                    | Niet acceptabel<br>(m.u.v.bestaande<br>situaties)        | Acceptabel onder<br>voorwaarden |

Deze beleidskeuzes zijn alleen van toepassing voor nieuwe situaties. Voor bestaande situaties zijn overschrijdingen van de richtwaarde en de oriënterende waarde acceptabel. In het gebiedstype "wonen en landelijk gebied", waartoe ook het wonen binnen de bebouwde kom worden gerekend, moet bij overschrijding van de richtwaarde worden nagegaan of maatregelen nodig zijn.

"Kom Silvolde, plan van wijziging locatie Terborgseweg 49 Silvolde" (ontwerp) 21

#### <span id="page-21-0"></span>**4.2.2 Onderzoek**

Om in beeld te brengen of er in het plangebied of in de nabijheid daarvan stationaire bronnen aanwezig zijn, is de provinciale risicokaart geraadpleegd. Een uitsnede daarvan is op de navolgende afbeelding weergegeven.

*Uitsnede van risicokaart van de provincie Gelderland voor de kern Silvolde* In het plangebied zelf zijn, volgens de Risicokaart van de provincie Gelderland, geen stationaire bronnen aanwezig.

In de omgeving van Silvolde en het bouwplan liggen twee BEVI-bedrijven (LPG stations) en ten zuiden van de kern loopt een gasleiding. Deze bedrijven en de gasleiding liggen echter buiten de geldende veiligheidszone.

#### <span id="page-21-1"></span>**4.2.3 Conclusie**

Het aspect externe veiligheid vormt geen belemmering voor de uitvoerbaarheid van het plan.

#### <span id="page-22-0"></span>**4.3 Luchtkwaliteit**

#### <span id="page-22-1"></span>**4.3.1 Algemeen**

Op 15 november 2007 is de 'Wet luchtkwaliteit' in werking getreden. Met de 'Wet luchtkwaliteit' wordt de wijziging van de 'Wet milieubeheer' op het gebied van luchtkwaliteitseisen bedoeld. De Wet milieubeheer bevat de wettelijke grens- en richtwaarden voor de luchtkwaliteit in Nederland.In de wet wordt rekening gehouden met de mate van luchtverontreiniging. Hierbij wordt gekeken of de ontwikkeling in betekenende mate

bijdraagt aan de luchtverontreiniging.Voor woningbouw geldt een grens van niet in betekenende mate bij 500 woningen (netto) bij minimaal één ontsluitingsweg.

De 'Wet luchtkwaliteit' vervangt het 'Besluit luchtkwaliteit 2005'. De 'Wet luchtkwaliteit' voorziet onder meer in een gebiedsgerichte aanpak van de luchtkwaliteit via het 'Nationaal Samenwerkingsprogramma Luchtkwaliteit(NSL)'. Deze programma-aanpak zorgt voor een flexibele koppeling tussen ruimtelijke activiteiten en milieugevolgen. Van bepaalde projecten met getalsmatige grenzen is vastgesteld dat deze 'Niet in betekenende mate' (besluit NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden.

Luchtkwaliteitseisen vormen onder de nieuwe 'Wet luchtkwaliteit' geen belemmering voor een ruimtelijke ontwikkeling als:

- er geen sprake is van een feitelijke of dreigende overschrijding van een grenswaarde;
- een project, al dan niet per saldo, niet tot een verslechtering van de luchtkwaliteit leidt;
- een project 'Niet in betekenende mate' bijdraagt aan de luchtverontreiniging;
- een project is opgenomen in een regionaal programma van maatregelen of in het NSL, dat op 1 augustus 2009 in werking is getreden.

In de algemene maatregel van bestuur 'Niet in betekenende mate' (Besluit NIBM) en de ministeriële regeling NIBM (Regeling NIBM) zijn de uitvoeringsregels vastgelegd die betrekking hebben op het begrip NIBM. Het begrip 'niet in betekenende mate' is gedefinieerd als 3% van de grenswaarde voor NO2 en PM10. In de Regeling NIBM is een lijst met categorieën van gevallen (inrichtingen, kantoor- en woningbouwlocaties) opgenomen die

'niet in betekende mate' bijdragen aan de luchtverontreiniging.Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Het betreft de volgende categorieën:

- kantoorlocaties groter dan 33.333 m2 bruto vloeroppervlak bij een ontsluitingsweg;
- kantoorlocaties groter dan 66.667 m2 bruto vloeroppervlak met twee ontsluitingswegen;
- woningbouwlocaties met meer dan 500 woningen met een ontsluitingsweg;
- woningbouwlocaties met meer dan 1000 woningen met twee ontsluitingswegen;
- voor projecten die combinaties hiervan vormen geldt een speciale formule, zie bijlage van de 'Regeling niet in betekenende mate bijdragen';
- projecten die gebruik maken van dezelfde ontsluitingsstructuur dienen bij elkaar te worden opgeteld.

#### <span id="page-22-2"></span>**4.3.2 Onderzoek**

Vanwege de beperkte omvang van het project kan een luchtkwaliteitsonderzoek achterwege blijven.

#### <span id="page-23-0"></span>**4.3.3 Conclusie**

Het plan voldoet aan de NIMB grens. Het bouwplan leidt tot een zeer beperkte verandering van de omgeving en heeft beperkte gevolgen voor de woningdichtheid en verkeersintensiteit. Het bouwplan zal dus niet in betekende mate bijdragen en geen grenswaarden overschrijden. Het aspect luchtkwaliteit vormt geen belemmering voor dit wijzigingsplan.

## <span id="page-23-1"></span>**4.4 Bodemkwaliteit**

#### <span id="page-23-2"></span>**4.4.1 Algemeen**

In het kader van een wijzigingsplanprocedure moet zijn aangetoond dat de bodem en het grondwater geschikt zijn voor beoogd gebruik. Hiertoe is het uitvoeren van een verkennend milieukundig bodemen grondwateronderzoek noodzakelijk. Dit onderzoek moet uitwijzen of de locatie mag worden aangewend voor de gewenste ontwikkeling.

#### <span id="page-23-3"></span>**4.4.2 Onderzoek**

Ten behoeve van de nieuwe woning Terborgseweg 49 Silvolde is een verkennend bodemonderzoek uitgevoerd door: Rouwmaat Milieutechniek Groenlo BV. Projectnummer MT-19132 rapportdatum 17 april 2019. Het onderzoek is bijgevoegd in **bijlage 2.** 

#### **Geohydrologie**

Op basis van de geologische overzichtskaarten en grondwaterkaart van Nederland kan het volgende beeld van de bodemopbouw worden geschetst. Het maaiveld bevindt zich volgens het Actueel Hoogtebestand Nederland op een hoogte van circa 17,75 m +NAP. De gemiddelde stand van het freatisch grondwater bedraagt ± 13,75 m +NAP, waardoor het grondwater zich op ± 4,00 m -mv zou bevinden. Uit de grondwaterkaarten van TNO blijkt dat de regionale grondwaterstromingsrichting noordoostelijk is gericht. Het grondwater is voor zover bekend niet onderhevig aan invloeden van buitenaf.

#### **Conclusie vooronderzoek**

De onderzoekslocatie is op basis van het vooronderzoek onverdacht op het voorkomen van bodemverontreinigingen. De onderzoekslocatie is eveneens onverdacht op het voorkomen van asbest in de bodem.

#### **Locatie inspectie**

Bij de locatie inspectie zijn geen bijzonderheden waargenomen. De onderzoekslocatie werd aangetroffen zoals op basis van het vooronderzoek kon worden verwacht. Het terrein is onverhard en niet opgehoogd.

In opdracht van Algito B.V. heeft Milieutechniek Rouwmaat een verkennend bodemonderzoek verricht aan de Terborgseweg 49 te Silvolde (gemeente Oude IJsselstreek). Het bodemonderzoek is uitgevoerd in het kader van een bouwvergunning en bestemmingswijziging.

#### **Conclusie en aanbevelingen**

Uit het uitgevoerde bodemonderzoek kan het volgende worden geconcludeerd:

- In geen van de geanalyseerde parameters in zowel grond als grondwater is de waarde voor nader onderzoek (tussenwaarde) en/of de interventiewaarde overschreden;
- De aangetroffen licht verhoogde gehalten in de grond en in het grondwater vormen geen belemmering voor het toekomstige gebruik;
- De hypothese "De gehele onderzoekslocatie kan op basis van het vooronderzoek als nietverdacht worden beschouwd" wordt grotendeels aangenomen;
- De gehalten in de bovengrond zijn indicatief getoetst aan de BKK met als oordeel klasse industrie. Dit voldoet niet aan de regionale bodemfunctiekaart en de bestemming wonen.

#### *Opmerking*

Eventueel vrijkomende grond kan niet zondermeer in het grondverkeer worden opgenomen. Mocht de grond naar elders worden getransporteerd, dient te worden nagegaan in hoeverre de kwaliteit van de af te voeren grond overeenstemt met de verwerkingsmogelijkheden die voor de betreffende stort- c.q.

"Kom Silvolde, plan van wijziging locatie Terborgseweg 49 Silvolde" (ontwerp) 24

hergebruikslocatie gelden. Deze zijn geformuleerd in het Besluit bodemkwaliteit. Aanbevolen wordt dan ook de eindverwerkingslocatie in overleg met het bevoegd gezag vast te stellen. Mocht grondwater onttrokken worden t.b.v. bemaling, dient bekeken te worden in hoeverre de grondwaterkwaliteit de lozingsnormen overschrijdt.

## <span id="page-24-0"></span>**4.5 Cultuurhistorischerfgoed**

#### <span id="page-24-1"></span>**4.5.1 Algemeen**

Cultuurhistorisch erfgoed geeft weer hoe de gemeente zich door de tijd heen heeft ontwikkeld. Het geeft een plek in de geschiedenis en is mede bepalend voor de identiteit van een gemeente en haar bewoners.

Tegenwoordig dienen cultuurhistorische waarden uitdrukkelijk te worden meegewogen bij het vaststellen van bestemmingsplannen. Dat betekent dat gemeenten een analyse moeten verrichten van de cultuurhistorische waarden in een bestemmingsplangebied en daar conclusies aan verbinden die in een bestemmingsplan verankerd worden. Voor enkele specifieke belangen, zoals archeologie, was reeds voorgeschreven dat in de toelichting bij het bestemmingsplan dient te worden aangegeven op welke wijze met deze belangen is omgegaan. Deze wijze van borging via het systeem van de ruimtelijke ordening bestond eerder nog niet voor cultuurhistorische waarden in het algemeen. Het systeem van borging

via de Wro dat al gold voor archeologie is nu als het ware uitgebreid tot alle cultuurhistorische waarden.

In de toelichting dient daarom een beschrijving te worden opgenomen van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden. (vooruitlopend op wijziging van het Bro). Archeologie is hiervan een onderdeel.

#### <span id="page-24-2"></span>**4.5.2 Onderzoek**

De erfgoedzorg zal zich de komende jaren, meer nog dan voorheen, richten op het opnemen van cultuurhistorische belangen in processen van ruimtelijke ordening en planvorming. De monumentenzorg heeft hierin een moderniseringsslag gemaakt, waarbij het aspect erfgoed in de meest brede zin van het woord uitgelegd wordt. Het gaat niet langer om alleen gebouwen en andere objecten (zoals eerst het geval was), maar nu wordt er ook aandacht besteed aan de grotere lijnen, structuren en gebieden. Ook het cultuurlandschap is daarmee een pijler van de erfgoedzorg geworden, naast gebouwen en archeologische monumenten. Het gaat echter niet om het op slot zetten (behoud) van ons landschap, want het landschap is per definitie veranderlijk en ook in gebruik door de landbouw. Maar het vraagt wel aandacht voor zichtlijnen, landgoederen, beplanting, hoogte-elementen, kavelstructuren, bebouwingsstructuren, openheid, etc. Bij cultuurhistorische waarden gaat het dus over de positieve waardering van sporen, objecten, patronen en structuren die zichtbaar of niet zichtbaar onderdeel uitmaken van onze leefomgeving en een beeld geven van een historische situatie of ontwikkeling.In veel gevallen bepalen deze cultuurhistorische waarden de identiteit van een plek of gebied en bieden ze aanknopingspunten voor toekomstige ontwikkelingen. Deze cultuurhistorische elementen kan men niet allemaal als beschermd monument of gezicht aanwijzen, maar zijn wel onderdeel van de manier waarop we ons land beleven, inrichten en gebruiken.

#### Toetsing

In paragraaf 2.1 is nader ingegaan op de (cultuurhistorische) ontstaansgeschiedenis van de kern Silvolde, waar het plangebied van dit wijzigingsplan gesitueerd is. Het perceel ligt aan één van de van oudsher aanwezige bebouwingslinten van Silvolde. Er is echter geen sprake van een ligging van monumenten of cultuurhistorisch waardevolle bebouwing in de directe nabijheid.

#### <span id="page-25-0"></span>**4.5.3 Archeologie**

#### Algemeen

Op 1 september 2007 is de Wet op de archeologisch monumentenzorg (Wamz) van kracht geworden. Hierdoor is het Verdrag van Malta (Verdrag van Valletta) inzake de bescherming van archeologisch erfgoed in de Nederlandse wetgeving geïmplementeerd. Het Verdrag van Malta gaat uit van het in de bodem bewaren van archeologische waarden op de locatie zelf (in situ). Opgravingen moeten zoveel mogelijk worden vermeden, omdat het risico bestaat dat historische informatie voor altijd verloren gaat. De achterliggende gedachte is dat de bodem zich nog steeds als de beste bewaarplaats bewezen heeft. Een andere gedachte, die hierbij speelt, is het gegeven dat latere generaties mogelijk over betere technieken van opgraven kunnen beschikken. Het verdrag wil verder bevorderen dat in een zo vroeg mogelijk stadium van ruimtelijke ordening al rekening wordt gehouden met archeologische waarden. Tenslotte gaat het verdrag uit van het beginsel 'de veroorzaker betaalt'. Dat wil zeggen dat degene die de bodem wil verstoren het archeologisch (voor)onderzoek en de eventuele opgraving zelf moet betalen.

#### Toetsing

Het is van groot belang om de archeologische kwaliteiten van locaties in kaart te brengen. Dit is in kaart gebracht in de Cultuurhistorische inventarisatie, waarden-, verwachtingen- en maatregelenkaart (opgesteld 27 april 2010), die als basis dient voor het archeologiebeleid van de gemeente Oude IJsselstreek. Op basis van deze Archeologische Inventarisatie en waarderingskaart(IKAW) kan worden vastgesteld of er een reële trefkans is voor eventuele archeologische waarden. Uit de IKAW- kaart voor Silvolde blijkt voor het plangebied geldt dat deze ligt in de "historische kern 1850". Binnen het als historische kern 1850 opgenomen gebiedsdeel dient ingeval van een verstoring van een oppervlak van 100 m2 en meer in een rapport de archeologische waarde te worden vastgesteld.

#### **Onderzoek**

Voor onderliggend wijzigingsplan is geen specifiek archeologisch onderzoek noodzakelijk. Dit omdat de toekomstige woning een oppervlakte zal hebben van maximaal 178 m2. Hiermee blijft deze oppervlaktemaat onder de maat die geldt vaan de onderzoeksplicht.

#### <span id="page-25-1"></span>**4.5.4 Conclusie**

De aspecten cultuurhistorie en archeologie leveren geen belemmeringen op voor dit wijzigingsplan.

## <span id="page-25-2"></span>**4.6 Flora en fauna**

#### <span id="page-25-3"></span>**4.6.1 Algemeen**

Bescherming van natuurwaarden vindt plaats via de Flora- en faunawet en de Natuurbeschermingswet. Op grond van de Natuurbeschermingswet wordt de gebiedsbescherming geregeld. Hierbij worden speciaal aangewezen gebieden beschermd. Het plangebied bevindt zich niet in of in de directe omgeving van een speciale beschermingszone als bedoeld in de Vogel- en/of Habitatrichtlijn of in de directe omgeving van de ecologische hoofdstructuur. Gebiedsbescherming is daarmee niet aan de orde.

In de Flora- en faunawet is de soortenbescherming vastgesteld. Bij nieuwe ruimtelijke ontwikkelingen, met mogelijke gevolgen voor beschermde planten en dieren, is het verplicht om vooraf te toetsen of deze plannen kunnen leiden tot overtreding van algemene verbodsbepalingen.Wanneer dat het geval dreigt te zijn, moet worden onderzocht of er maatregelen genomen kunnen worden om dit te voorkomen, of de gevolgen voor beschermde soorten te verminderen.

#### <span id="page-26-0"></span>**4.6.2 Onderzoek**

Het plangebied is gelegen te midden van bestaande bebouwing. Van een ligging nabij waardevolle natuurgebied is geen sprake.

#### *Toekomstig woonperceel*

Het perceel betreft een goed onderhouden tuin en voor de rest grasveld. De woning zal gerealiseerd worden op het grasveld. Dit veld wordt intensief gemaaid waardoor er van uit gegaan kan worden dat hier zich geen verblijf- en/of vindplaatsen kunnen bevinden van beschermde soorten.

#### <span id="page-26-1"></span>**4.6.3 Conclusie**

Het aspect flora en fauna vormt geen belemmering voor dit wijzigingsplan. (zie bijlage 3)

## <span id="page-27-0"></span>**4.7 Verkeer en parkeren**

#### <span id="page-27-1"></span>**4.7.1 Verkeer**

Het bouwplan is gelegen binnen de kern van Silvolde en aan de Terborgseweg, die geldt als woonstraat binnen de kern. Er zal één woning worden gebouwd. Qua verkeersdrukte is er geen aanleiding om te veronderstellen dat door de bestemmingswijziging zich verkeerskundige belemmeringen zullen voordoen.

#### <span id="page-27-2"></span>**4.7.2 Parkeren**

Het parkeren van de vrijstaande woning zal op eigen terrein plaatsvinden. Hiervoor geldt de landelijke CROW norm van maximaal 2,0 parkeerplaats per woning. Deze zijn voor deze woning voorzien op eigen terrein. Daarmee wordt voldaan aan de gestelde eisen ten aanzien van het parkeren.

#### <span id="page-27-3"></span>**4.7.3 Conclusie**

Geconcludeerd kan worden dat vanuit het aspect verkeer en parkeren geen belemmeringen bestaan voor dit wijzigingsplan.

#### <span id="page-27-4"></span>**4.8 Waterhuishouding**

#### <span id="page-27-5"></span>**4.8.1 Inleiding**

De hoofddoelstelling voor de regionale waterhuishouding in de Achterhoek en Liemers is het realiseren van duurzame, veerkrachtige watersystemen in zowel stedelijk gebied als landelijk gebied, zodat inzicht verkregen wordt in de aard en omvang van de wateropgaven in dit stroomgebied. De visie is opgesteld naar het nu en in de toekomst voorkomen van wateroverlast, het bereiken van de natte natuurdoelen, het veiligstellen van de drinkwatervoorziening en het voorkomen van watertekorten, het verbeteren van de waterkwaliteit en het verbeteren van de aansluiting van het regionale watersysteem op het landelijke hoofdsysteem. Ter voorkoming van huidige en toekomstige waterproblematiek is naar oplossingen gezocht, zoals het verbreden, verondiepen, hermeanderen van bestaande waterlopen. Dit biedt binnen de bestaande watergangen niet voldoende ruimte, zodat extra bergingsmogelijkheden gevonden moeten worden in daarvoor aangewezen gebieden. Ter bescherming van ecologisch watervolle wateren en natte landnatuur is het in grote delen van de Achterhoek en Liemers nodig om grondwaterstanden en oppervlaktewaterpeilen minstens even hoog te houden, zogenaamd conserveren in buffergebieden.

Het waterbeleid van Rijk en provincie is gericht op een veilig en goed bewoonbaar land met gezonde, duurzame watersystemen. Het voorkomen van afwenteling door het hanteren van de drietrapsstrategie "Vasthouden-Bergen-Afvoeren" staat hierbij centraal. Voor de waterkwaliteit is het uitgangspunt "stand still - step forward". Watersysteembenadering en integraal waterbeheer dienen als handvaten voor het benutten van de natuurlijke veerkracht van een watersysteem.

In het "Waterbeheerplan 2010-2015" heeft het waterschap Rijn en IJssel deze beleidsdoelstellingen uitgewerkt en vormgegeven voor zijn waterbeheer. Het waterschap streeft naar schoon water, levend water en functioneel water. Het watersysteem dient optimaal afgestemd te zijn op de ruimtelijke functies van een gebied. Aandachtspunten zijn het verbeteren van waterkwaliteit(terugdringen van oppervlaktewatervervuiling) en het voorkomen van wateroverlast.In zowel landelijk- als stedelijk gebied kunnen ruimtelijke ontwikkelingen een positief maar ook een negatief effect hebben op het watersysteem.

#### <span id="page-28-0"></span>**4.8.2 Beleid**

Het Rijk, provincies, gemeenten, waterschappen en drinkwaterbedrijven hebben op 23 mei 2011 het 'Bestuursakkoord Water' ondertekend. Het Nationaal Bestuursakkoord Water, afgesloten in 2003, geactualiseerd in 2008 en met een looptijd tot 2015, en het Bestuursakkoord Waterketen, dat in 2007 is afgesloten met een looptijd tot 2011, hebben de basis gelegd voor het Bestuursakkoord Water. De doelstellingen van het Nationaal Bestuursakkoord Water blijven onverkort leidend voor de komende jaren om het watersysteem op orde te krijgen en te houden.In het akkoord zijn afspraken gemaakt over het nemen van maatregelen die gericht zijn op:

- heldere verantwoordelijkheden, minder bestuurlijke drukte;
- beheersbaar programma voor de waterkeringen; doelmatig beheer van de waterketen;
- werkzaamheden slim combineren;
- het waterschapsbestuur.

Vanuit het principe dat het waterbeheer een gezamenlijk domein is van rijk, provincies, gemeenten en waterschappen zijn de verantwoordelijkhedenhelder beschreven en zijn de taken verdeeld onder het motto "decentraal wat kan, centraal wat moet". Zo draagt de gemeente, als de bestuurslaag die het dichtst bij de burger staat, zorg voor een veilige en prettige leefomgeving. De gemeente heeft derhalve taken in het ruimtelijke en sociale domein. In het ruimtelijk domein gaat het om de ruimtelijke ontwikkeling van stad en platteland in brede zin, waarbij onder meer de afweging tussen milieu, natuur, water, economie en huisvesting een rol speelt. Dit beleid wordt vastgelegd in structuurvisies en bestemmingsplannen. Indien deze plannen van belang zijn voor het waterbeheer dient de gemeente een watertoets uit te voeren. Daarnaast zijn gemeenten verantwoordelijk voor het rioleringsbeheer en hebben de zorgplichten voor overtollig hemelwater, afvalwater en grondwater in de bebouwde omgeving. Bij nieuwe ontwikkelingen worden als uitgangspunt

'vasthouden, bergen en afvoeren' van water gehanteerd. Op deze manier wordt aan het beleid uit het Bestuursakkoord Water uitvoering gegeven.

#### **Nationaal Waterplan**

In december 2009 is het 'Nationaal Waterplan' vastgesteld. Het Nationaal Waterplan is de opvolger van de Vierde Nota Waterhuishouding uit 1998. Op basis van de Wet ruimtelijke ordening heeft het Nationaal Waterplan voor de ruimtelijke aspecten de status van structuurvisie.

Het Nationaal Waterplan geeft op hoofdlijnen aan welk beleid het rijk in de periode 2009-2015 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, voldoende en schoon water en diverse vormen van gebruik van water. Ook worden de maatregelen genoemd die hiervoor worden genomen.

Silvolde ligt in het gebied "Hoog Nederland". Dit gebied omvat grofweg de zandgronden van Drenthe, Overijssel, Gelderland, Utrecht, Noord-Brabant en Limburg. "Hoog Nederland" is grotendeels vrij afwaterend, dat wil zeggen dat het water onder vrij verval naar de rivieren en de zee stroomt. Het gebied bevat enkele scheepvaartkanalen, die door de rijksoverheid worden beheerd, en daarnaast vooral regionale wateren, in beheer bij de waterschappen. Kenmerkend voor dit deelgebied is de directe samenhang tussen het grond- en oppervlaktewatersysteem en de van nature meanderende beken met aangrenzende beekdalgronden die incidenteel in tijden van extreem natte perioden op natuurlijke wijze kunnen overstromen. De belangrijkste wateropgaven voor Hoog Nederland zijn watertekort, grondwater, wateroverlast en waterkwaliteit.

#### **Provinciaal Waterplan**

Het 'Waterplan Gelderland 2010-2015' bevat het waterbeleid van de provincie en is de opvolger van het derde Waterhuishoudingsplan(WHP3). Het beleid uit WHP3 wordt grotendeels voortgezet. Het Waterplan Gelderland is tegelijk opgesteld met de water(beheer)plannen van het Rijk en de waterschappen.In onderlinge samenwerking zijn de plannen zo goed mogelijk op elkaar afgestemd. Het 'Waterplan Gelderland 2010-2015' is op 1 januari 2010 in werking getreden.

In het plan staan de doelen voor het waterbeheer, de maatregelen die daarvoor nodig zijn en wie ze gaat uitvoeren. Voor oppervlaktewaterkwaliteit, hoogwaterbescherming, regionale wateroverlast, watertekort en waterbodems gelden provinciebrede doelen. Voor een aantal functies, zoals landbouw, natte natuur, waterbergingsgebieden en grondwaterbeschermingsgebieden, zijn specifieke doelen geformuleerd.

Het plangebied heeft op grond van het Waterplan de basisfunctie "stedelijk gebied". Zowel in nieuw als in bestaand stedelijk streeft de provincie naar een duurzaam watersysteem. Nadelige effecten op de waterhuishouding moeten in beginsel voorkomen worden. Hierbij wordt het water in de stad met het omringende watersysteem als één geheel beschouwd. De inrichting en het beheer van het waterhuishoudkundige systeem zijn in stedelijk gebied gericht op:

- het voorkomen of zo veel mogelijk beperken van wateroverlast;
- de ontwikkeling en het behoud van de natuur in het stedelijk gebied;
- het voorkomen van zettingen;
- het herbenutten van ontwateringswater voor drink- en industriewatervoorziening of door herstel van verdroogde natuur;
- het weren van de riolering van (diepe) drainage en instromend grond- en oppervlaktewater;
- het beperken van de vuilbelasting door riooloverstorten en hemelwateruitlaten;
- het beperken van de invloed van bronbemaling;
- het realiseren van de basiskwaliteit voor oppervlaktewater.

#### **Waterbeheerplan - Waterschap Rijn en IJssel**

De gemeente Oude IJsselstreek ligt in het beheersgebied van het Waterschap Rijn en IJssel. Het Waterschap Rijn en IJssel heeft in 2009 een waterbeheerplan vastgesteld voor de periode 2010-2015. Met de voornemens uit het Waterbeheerplan wil het waterschap actief inspelen op alle lopende en komende veranderingen zoals de wijzigingen in de waterwetgeving in de Kaderrichtlijn Water. Er zijn mogelijkheden om de waterkwaliteit nog verder te verbeteren en om meer ruimte te bieden voor het vasthouden van water. Het gewenste peilbeheer wordt in het hele gebied in de komende periode planmatig opgepakt voor de landbouw en de natuur. Het beheer van water en afvalwater in stedelijk gebied krijgt steeds meer aandacht.In het landelijk gebied wil het waterschap kansen bieden voor recreatie op of bij het water. Het Waterbeheerplan 2010-2015 bevat het beleid op hoofdlijnen voor alle taakgebieden van het Waterschap Rijn en IJssel. Dit plan is opgesteld samen met vier andere waterschappen, die deel uitmaken van het deelstroomgebied Rijn-Oost. Het plan geeft aan welke doelen het Waterschap nastreeft en welke maatregelen en projecten daarvoor in de planperiode worden ingezet. De maatregelen die uitgevoerd worden en de bijbehorende financiële middelen zijn op hoofdlijnen aangegeven. De opdracht van de waterschappen in Rijn-Oost is te zorgen voor voldoende water, schoonwater en voor veilig wonen en werken op de taakvelden watersysteem, waterketen en veiligheid. Het waterschap houdt daarbij rekening met agrarische, economische, ecologische en recreatieve belangen. Aandachtspunten zijn het verbeteren van de ecologische en chemische waterkwaliteit(terugdringen van oppervlaktewatervervuiling) en het voorkomen van wateroverlast, waarbij rekening wordt gehouden met het veranderende klimaat. In zowel landelijk als stedelijk gebied kunnen ruimtelijke ontwikkelingen een positief maar ook een negatief effect hebben op het watersysteem.

#### *Situatie plangebied*

In het plangebied is geen oppervlakte water aanwezig.

#### **GemeentelijkWaterplan 2010-2020**

De gemeente Oude IJsselstreek en het Waterschap Rijn en IJssel hebben een gemeentelijk waterplan opgesteld. In dit waterplan wordt een integrale visie gegeven op water in Oude IJsselstreek. Deze visie geeft een doorkijk naar de middellange termijn (circa 10 jaar) en de lange termijn (2030). Aan de visie is een uitvoeringsprogramma gekoppeld voor de korte termijn (5 jaar). Het waterplan biedt handvatten voor het opstellen van ruimtelijke plannen, voor de afstemming met rioolbeheer en geeft zo inzicht in de mogelijkheden om te komen tot een duurzaam watersysteem binnen de gemeente. Er wordt gestreefd naar een gezond, veerkrachtig, kwalitatief goed, aantrekkelijk en op de toekomst berekend watersysteem en waterketen. De toekomstvisie is gericht op vier aspecten:

- Water is een drager voor een gezonde economie;
- Water is een drager voor de sociale aspecten en beleving;
- Water is een drager voor ecologische ontwikkeling;
- Water is een drager voor volksgezondheid en veiligheid.

De volgende maatschappelijke streefeffecten verwoorden de waterambitie van de gemeente:

- 1. Een juiste hoeveelheid water van een goede kwaliteit ten behoeve van de landbouwproductie;
- 2. Meer recreanten in de gemeente op het gebied van waterrecreatie;
- 3. Afname van grondwateronttrekkingen schaadt het industriële proces niet;
- 4. Aangenaam woonklimaat waarin water een ontmoetingsplaats is;
- 5. Balans tussen rode, groene en blauwe functies;
- 6. Bewustwording verantwoord watergebruik en duurzaam waterbeheer;
- 7. Het watersysteem maakt deel uit van een gezond ecosysteem;
- 8. Verminderen areaal verdroogde gebieden in overeenstemming met het vastgestelde beleid;
- 9. Een gezond en veilig watersysteem;
- 10. Een gezonde en veilige waterketen.

De hierboven beschreven waterambities zullen, daar waar mogelijk, meegenomen worden bij de toekomstige woning in het plangebied. Overigens zijn weinig waterthema's relevant bij de ontwikkeling van één woning.

#### <span id="page-30-0"></span>**4.8.3 Beschrijving watersysteem**

#### **Riool**

Het gemeentelijk beleid is gericht op het scheiden van (afval)waterstromen. Relatief schoon regenwater hoeft niet te worden afgevoerd naar de zuivering, maar wordt zo lang mogelijk vastgehouden in het gebied middels retentievoorzieningenen/of infiltratie. Het overgrote deel van Silvolde kent een gemengd stelsel (voor afvalwater en regenwater samen). Bij

vervangingswerkzaamheden van het gemengde riool, zal worden bezien in hoeverre afkoppeling van verhard oppervlak mogelijk is. Het gemeentelijk beleid is gericht op het

scheiden van (afval)waterstromen. Relatief schoon regenwater hoeft niet te worden afgevoerd naar de zuivering, maar wordt zo lang mogelijk vastgehouden in het gebied middels retentievoorzieningen en/of infiltratie. Het plangebied kent een gescheiden stelsel (voor afvalwater en regenwater).

Binnen de gemeente Oude IJsselstreek zijn alle percelen aangesloten op de riolering of op IBAsystemen. Het rioleringstelsel van de gemeente Oude IJsselstreek bestaat uit ruim 193 km vrijverval leiding, 178 km drukriolering en 22 km persleiding.In dit rioleringsstelsel zijn 61 overstorten en inmiddels 17 berbezinkvoorzieningen opgenomen. Het afvalwater vanuit het plangebied wordt verwerkt door RWZI

### **Oppervlaktewater,bodemgesteldheid en hoogteligging**

Het bouwplan ligt binnen de bebouwde kom van het dorp Silvolde van de gemeente Oude IJsselstreek op de zandige hogere delen (14,5 m. + NAP) op het zogenaamde "Oost-Nederlandse Plateau" en de oeverwal van de Oude IJssel. In de directe omgeving van het plangebied is geen waterloop van het waterschap aanwezig. De afwatering en grondwaterstroming van het plangebied is richting Oude IJssel in noordelijke richting. De Gemiddelde Hoogste Grondwaterstand (GHG) ligt op meer dan 2 m.

## <span id="page-31-0"></span>**4.8.4 Tabel waterthema's**

Hieronder is de watertoetstabel opgenomen, waarbij wordt uitgegaan van een wijziging in die zin dat een bouwvlak wordt toegevoegd van maximaal 60 m2.

| Thema                           | Toetsvraag                                                                                                                                                                                                              | Relevant   | Intensiteit |
|---------------------------------|-------------------------------------------------------------------------------------------------------------------------------------------------------------------------------------------------------------------------|------------|-------------|
| Veiligheid                      | 1. Ligt in of binnen 20 meter vanaf het<br>plangebied een waterkering? (primaire<br>waterkering, regionale waterkering of kade)<br>2. Ligt het plangebied in een<br>waterbergingsgebied of winterbed van een<br>rivier? | Nee<br>Nee | 2<br>2      |
| Riolering en<br>afvalwaterketen | 1. Is de toename van het afvalwater (DWA)<br>groter dan 1m3/uur?                                                                                                                                                        | Nee        | 2           |
|                                 | 2. Ligt in het plangebied een persleiding van<br>WRIJ?                                                                                                                                                                  | Nee        | 1           |
|                                 | 3. Ligt in of nabij het plangebied een RWZI<br>van het waterschap?                                                                                                                                                      | Nee        | 1           |
| Wateroverlast                   | 1. Is er sprake van toename van het verhard<br>oppervlak met meer dan 2500 m2?                                                                                                                                          | Nee        | 2           |
| (oppervlaktewater)              | 2. Is er sprake van toename van het verhard<br>oppervlak met meer dan 500 m2 ?                                                                                                                                          | Nee        | 1           |
|                                 | 3. Zijn er kansen voor het afkoppelen van<br>bestaand verhard oppervlak?                                                                                                                                                | Nee        | 1           |
|                                 | 4. In of nabij het plangebied bevinden zich<br>natte en laag gelegen gebieden, beekdalen,<br>overstromingsvlaktes?                                                                                                      | Nee        | 1           |
| Oppervlaktewaterkwal<br>iteit   | 1. Wordt vanuit het plangebied<br>(hemel)water op oppervlaktewater geloosd?                                                                                                                                             | Nee        | 1           |
| Grondwateroverlast              | 1. Wordt vanuit het plangebied<br>(hemel)water op oppervlaktewater geloosd?                                                                                                                                             | Nee        | 1           |
| Grondwaterkwaliteit             | 1. Ligt het plangebied in de<br>beschermingszone van een<br>drinkwateronttrekking?                                                                                                                                      | Nee        | 1           |
| Inrichting en beheer            | 1. Bevinden zich in of nabij het plangebied<br>wateren die in eigendom of beheer zijn bij<br>het waterschap?                                                                                                            | Nee        | 1           |
|                                 | 2. Heeft het plan herinrichting van                                                                                                                                                                                     | Nee        | 2           |

"Kom Silvolde, plan van wijziging locatie Terborgseweg 49 Silvolde" (ontwerp) 32

|                 | watergangen tot doel?                                                                                                                                                                                                                                                      |            |        |
|-----------------|----------------------------------------------------------------------------------------------------------------------------------------------------------------------------------------------------------------------------------------------------------------------------|------------|--------|
| Volksgezondheid | 1. In of nabij het plangebied bevinden zich<br>overstorten uit het gemengde stelsel?<br>2. Bevinden zich, of komen er functies, in of<br>nabij het plangebied die milieuhygiënische<br>of verdrinkingsrisico's met zich meebrengen<br>(zwemmen, spelen, tuinen aan water)? | Nee<br>Nee | 1<br>1 |
| Natte natuur    | 1. Bevindt het plangebied zich in of nabij een<br>natte EVZ?<br>2. Ligt in of nabij het plangebied een HEN of                                                                                                                                                              | Nee<br>Nee | 2<br>2 |
|                 | SED water?<br>3. Bevindt het plangebied zich in<br>beschermingszones voor natte natuur?                                                                                                                                                                                    | Nee        | 1      |
|                 | 4. Bevindt het plangebied zich in een Natura<br>2000-gebied?                                                                                                                                                                                                               | Nee        | 1      |
| Verdroging      | 1. Bevindt het plangebied zich in een<br>TOP-gebied?                                                                                                                                                                                                                       | Nee        | 1      |
| Recreatie       | 1. Bevinden zich in het plangebied<br>watergangen en/of gronden in beheer van<br>het waterschap waar actief recreatief<br>medegebruik mogelijk wordt?                                                                                                                      | Nee        | 2      |
| Cultuurhistorie | 1. Zijn er cultuurhistorische waterobjecten<br>in het plangebied aanwezig?                                                                                                                                                                                                 | Nee        | 1      |

### <span id="page-32-0"></span>**4.8.5 Vertaling in het bestemmingsplan**

#### *Riolering*

Voor het huishoudelijk afvalwater zal een DWA-stelsel worden ontworpen. Het DWA-water zal worden afgevoerd naar een RWZI waar het gezuiverd wordt.

#### *Verhard oppervlak*

Het terrein is nu nog onbebouwd en bestaat uit grasveld.In de toekomstige situatie zal er een woning staan van maximaal 60 m2. Het verhard oppervlak neemt in beperkte mate toe waardoor geen extra waterberging noodzakelijk is.

#### *Wateroverlast*

Om wateroverlast, kwantitatief en kwalitatief, nu en in de toekomst te voorkomen, zal het regenwater niet afgevoerd worden naar het rioolstelsel, maar volgens de trits vasthouden-bergen-afvoeren worden behandeld.

Er zal een gescheiden stelsel worden aangelegd. Het hemelwater dat op de verharde oppervlakte neervalt, wordt afgekoppeld en via het gescheiden rioleringsstelsel afgevoerd. Het aspect water vormt dan ook geen belemmering voor de uitvoering van voorliggend plan.

#### *Overleg met de waterbeheerder*

Het ontwerp wijzigingsplan zal voor advies worden voorgelegd aan het waterschap. Eventuele reacties op het ontwerp zullen worden verwerkt in het wijzigingsplan.

## <span id="page-33-0"></span>**Hoofdstuk 5 Juridische planopzet**

Het wijzigingsplan 'Kom Silvolde, plan van wijziging locatie Terborgseweg 49 Silvolde' maakt woningbouw op de locatie Terborgseweg naast 47 in Silvolde mogelijk. Bij het opstellen van het wijzigingsplan is qua regels en verbeelding aansluiting gezocht met het bestemmingsplan "Kom Silvolde". Toen gold nog niet de systematiek van de Wet ruimtelijke ordening (Wro) en het Besluit ruimtelijke ordening, die van kracht zijn per 1 juli 2008. In plaats van regels werd toen gesproken over voorschriften. De verbeelding werd toen plankaart genoemd. Deze termen zullen als gevolg van deze keuze, ook gehanteerd worden in

dit wijzigingsplan. Voor de duidelijkheid zijn de voorschriften van het bestemmingsplanKom Silvolde als Bijlage 1 opgenomen.

Bij de totale herziening van de kern Silvolde zal te zijner tijd aansluiting gezocht worden bij de Wet ruimtelijke ordening (Wro), het Besluit ruimtelijke ordening (Bro) en de dan geldende uniforme standaarden met betrekking tot bestemmingen en regels.

In dit hoofdstuk wordt inhoudelijk ingegaan op de afzonderlijke bestemmingen binnen voorliggend bestemmingsplan.

## <span id="page-33-1"></span>**5.1 Wat is een bestemmingsplanen een wijzigingsplan**

#### *Bestemmingsplan*

Het gemeentelijke bestemmingsplan is een middel waarmee functies aan gronden worden toegekend. Het gaat dus om het toekennen van gebruiksmogelijkheden. Vanuit de Wet ruimtelijke ordening volgt een belangrijk principe: het gaat om toelatingsplanologie. Het wordt de grondgebruiker (eigenaar, huurder etc.) toegestaan om de functie die het bestemmingsplan geeft uit te oefenen.

Dit houdt in dat:

- de grondgebruiker niet kan worden verplicht om een in het bestemmingsplan aangewezen bestemming ook daadwerkelijk te realiseren,
- en de grondgebruiker geen andere functie mag uitoefenen in strijd met de gegeven bestemming (het overgangsrecht is hierbij mede van belang).

Een afgeleide van de gebruiksregels in het bestemmingsplan zijn regels voor bebouwing en regels voor het verrichten van werken, geen bouwwerken zijnde, en werkzaamheden. Een bestemmingsplan regelt derhalve:

- het toegestane gebruik van gronden (en de bouwwerken en gebouwen);
- het bebouwen van de gronden;
- het verrichten van werken, geen bouwwerken zijnde, en werkzaamheden.

Het bestemmingsplan is een belangrijk instrument voor het voeren van ruimtelijk beleid, maar het is zeker niet het enige instrument. Andere ruimtelijke wetten en regels zoals bijvoorbeeld de Woningwet, de Monumentenwet 1988, de Algemene Plaatselijke Verordening, de Wet milieubeheer en de Bouwverordening zijn ook erg belangrijk voor het uitoefenen van ruimtelijk beleid.

#### *Wijzigingsplan*

Bij een bestemmingsplan kan worden bepaald dat met inachtneming van de bij het bestemmingplan te geven voorschriften, het college van burgemeester en wethouders binnen bij het bestemmingsplan te bepalen grenzen (zie het wro-zone-wijzigingsgebied) het plan kan wijzigen.

## <span id="page-34-0"></span>**5.2 Over bestemmen, dubbelbestemmingen en aanduidingen**

Op de plankaart wordt aangegeven welke bestemming de gronden hebben. Dit gebeurt via een bestemmingsvlak.Voor het op de verbeelding aangegeven bestemmingsvlak gelden de gebruiksmogelijkheden zoals die in de bijhorende regels worden gegeven. Die toegekende gebruiksmogelijkheden kunnen op twee manieren nader worden ingevuld:

- 1. Via een dubbelbestemming. Een dubbelbestemming is, zoals de naam al zegt, een bestemming die óók aan de gronden wordt toegekend. Voor gronden kunnen dus meerdere bestemmingen gelden. Er geldt altijd één "enkel"bestemming (dat is dé bestemming) en soms geldt er een dubbelbestemming (soms zelfs meerdere).In de regels van de dubbelbestemming wordt omschreven wat er voor de onderliggende gronden geldt aan extra bepalingen in aanvulling, of ter beperking, van de mogelijkheden van de onderliggende bestemmingen.
- 2. Via een aanduiding. Een aanduiding is een teken op de verbeelding dat betrekking heeft op een vlak op die kaart. Via een aanduiding wordt in de regels "iets" geregeld. Dat "iets" kan betrekking hebben op extra mogelijkheden of extra beperkingen voor het gebruik en/of de bebouwing en/of het aanleggen van werken. Aanduidingen kunnen voorkomen in een bestemmingsregel, in meerdere bestemmingsregels en kunnen ook eigen regels hebben.

## <span id="page-34-1"></span>**5.3 Hoofdstukindeling van de voorschriften**

De voorschriften zijn verdeeld over 4 hoofdstukken:

- 1. Inleidende bepalingen.In dit hoofdstuk worden begrippen verklaard die in de voorschriften worden gebruikt (artikel 1). Dit gebeurt om een eenduidige uitleg en toepassing van de voorschriften te waarborgen. Ook is bepaald de wijze waarop gemeten en gerekend moet worden bij het toepassen van de voorschriften (artikel 2). Artikel 3 gaat in op de dubbeltelbepaling.
- 2. Bestemmingen.In dit tweede hoofdstuk zijn de voorschriften van de bestemmingen opgenomen. Dit gebeurt in alfabetische volgorde. Per bestemming zijn de doeleinden, de toegestane bouwwerken en de bouwregels beschreven. Het kan ook voorkomen dat een vrijstellingsprocedure, bij bijvoorbeeld afwijkend gebruik bij een bestemming, wordt aangegeven in de voorschriften van een bestemming.Ieder artikel kent een vaste opzet, maar een bestemmingsartikel hoeft niet al deze elementen te bevatten; dit kan per bestemming verschillen. Belangrijk om te vermelden is dat naast de voorschriften van bestemmingen ook in andere artikelen relevante informatie staat die mede gelezen en geïnterpreteerd moet worden. Alleen zo ontstaat een volledig beeld van hetgeen is geregeld.
- 3. Bijzondere bepalingen.In dit hoofdstuk wordt een bijzondere bepaling beschreven.In het geval van het bestemmingsplan "Kom Silvolde" gaat het om het bouwen en gebruik binnen windvangzone rond molen van Gerritsen.
- 4. Algemene bepalingen.In dit hoofdstuk zijn voorschriften opgenomen met een algemeen karakter. Ze gelden dus voor het hele plan. Het zijn achtereenvolgens het gebruik van gronden en bouwwerken, algemene vrijstellingsbevoegdheden, wijzigingsbevoegdheden, overgangsrechtelijke bepalingen, strafrechtelijke bepaling en de slotbepaling.

## <span id="page-35-0"></span>**5.4 Dit wijzigingsplan**

Dit wijzigingsplan bestaat uit een plankaart, voorschriften en een toelichting. De plankaart en de voorschriften vormen tezamen het juridisch bindende gedeelte van het wijzigingsplan. Beide planonderdelen dienen in onderlinge samenhang te worden bezien en toegepast. Op de plankaart zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld. De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit wijzigingsplan geeft een weergave van de beweegredenen, de onderzoeksresultatenen de beleidsuitgangspunten die aan het wijzigingsplan ten grondslag liggen. Tot slot is de toelichting van wezenlijk belang voor een juiste interpretatie en toepassing van het wijzigingsplan.

### <span id="page-35-1"></span>**5.4.1 Bijzonderheden in dit wijzigingsplan**

De regels in dit wijzigingsplan zijn opgezet aan de hand van hetgeen hiervoor is beschreven. In het bestemmingsplan "Kom Silvolde" is het volgende aangegeven over de "Wijzigingsbevoegdheid naar Wonen', die betrekking heeft op het plangebied van dit wijzigingsplan:

Burgemeester en wethouders kunnen het plan wijzigen voor het toestaan van de bouw van woningen door het opnemen van een bouwvlak, uitsluitend binnen een op de plankaart met

- "wijzigingsbevoegdheid" aangeduid gebied en met inachtneming van de volgende voorwaarden:
	- a) maximaal het op de plankaart aangegeven aantal woningen is toegestaan;
	- b) de in de nabijheid gelegen functies en/of waarden worden niet onevenredig geschaad; de stedenbouwkundige structuur van de omgeving wordt niet onevenredig aangetast;
	- c) een aanvaardbaar woon- en leefklimaat is gegarandeerd.

#### <span id="page-35-2"></span>**5.4.2 Juridische regeling**

Op dit wijzigingsplan zijn de voorschriften van het bestemmingsplanKom Silvolde van overeenkomstige toepassing. Op de plankaart is de nieuwe woning van een bouwvlak voorzien waarbinnen is aangegeven dat hier één vrijstaande woning is toegestaan. Tevens zijn de maximale goot- en bouwhoogte aangegeven.

#### <span id="page-36-1"></span><span id="page-36-0"></span>**6.1 Economische uitvoerbaarheid**

*Inleiding*

Bij het opstellen van een nieuw bestemmingsplan dient op grond van artikel 3.1.6 lid 1 sub f van het Besluit ruimtelijke ordening onderzoek plaats te vinden naar de economische uitvoerbaarheid van het plan. Dit geldt ook voor dit wijzigingsplan.

#### *Geen exploitatieplan*

Aan de ontwikkeling van woningbouwop de locatie ligt een anterieure overeenkomsttussen de gemeente en initiatiefnemer ten grondslag. De financiële uitvoerbaarheid van het plan is daarmee verzekerd, waardoor een exploitatieplan niet vereist is.

#### <span id="page-36-2"></span>**6.2 Procedure**

Het ontwerp wijzigingsplan zal voor de duur van 6 weken ter inzage gelegd. Eventuele zienswijzen zullen te zijner tijd in deze paragraaf worden behandeld.

# **Bijlagen bij de toelichting**

| Bijlage 1 | Akoestisch onderzoek                                   |
|-----------|--------------------------------------------------------|
| Bijlage 2 | Verkennend bodemonderzoek                              |
| Bijlage 3 | Flora en fauna onderzoek                               |
| Bojlage 4 | Beleidsnotitie Woningbouwplanning Oude<br>IJsselstreek |

## **Voorschriften**

Bijlage bij de voorschriften

- Bijlage 1 Voorschriften vigerend bestemmingsplan Kom Silvolde