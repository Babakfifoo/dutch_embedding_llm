xml version\="1\.0" encoding\="UTF\-8"?

Chw Omgevingsplan Centrum Rijssen: Toelichting

direct naar inhoud van Toelichting

Chw Omgevingsplan Centrum Rijssen

=================================

Toelichting

-----------

| Plan: | Chw Omgevingsplan Centrum Rijssen |

| --- | --- |

| Status: | voorontwerp |

| Plantype: | bestemmingsplan |

| IMRO\-idn: | NL.IMRO.1742\.BPRC2018000\-0202 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Wat is een Chw omgevingsplan

+ 1\.2 Ligging van het plangebied

+ 1\.3 Geldende planologisch regiem

+ 1\.4 Leeswijzer

* Hoofdstuk 2 Planbeschrijving

* Hoofdstuk 3 Beleidskaders

+ 3\.1 Structuurvisie Infrastructuur en Ruimte (SVIR)

+ 3\.2 Omgevingsvisie en verordening

+ 3\.3 Structuurvisie Centrum Rijssen (SCR2025\)

+ 3\.4 Woonvisie 2017\-2021

+ 3\.5 Duurzaamheidsvisie

* Hoofdstuk 4 Milieu\- en omgevingsaspecten

+ 4\.1 Bodem en geluid

+ 4\.2 Externe veiligheid \& bedrijven en milieuzonering

+ 4\.3 Ecologie

+ 4\.4 Water

+ 4\.5 Archeologie

+ 4\.6 Verkeer \& Luchtkwaliteit

* Hoofdstuk 5 Juridische aspecten

+ 5\.1 Algemeen juridisch kader

+ 5\.2 Toedeling van functies aan locaties

+ 5\.3 Bouwregels

+ 5\.4 Slopen

+ 5\.5 Reclame

+ 5\.6 Erfgoed

+ 5\.7 Kappen

+ 5\.8 Evenementen

+ 5\.9 Standplaatsen terassen en uitstallingen

+ 5\.10 Algemene regels

* Hoofdstuk 6 Economische uitvoerbaarheid

* Hoofdstuk 7 Participatie

+ 7\.1 Inspraak

+ 7\.2 Vooroverleg

+ 7\.3 Zienswijzen

### Hoofdstuk 1 Inleiding

De gemeenteraad stelde in 2016 de Structuurvisie Centrum Rijssen 2025 vast. De visie zet in op: behoud en versterking hoofdwinkelstructuur; behoud en verbetering woon\-leefmilieu, versterking ruimtelijke kwaliteit; versterking stedelijke identiteit en de versterking van de historische kwaliteiten.

De structuurvisie geeft sturing aan het centrum van Rijssen om deze aantrekkelijk en leefbaar te houden. De visie is een afwegingskader bij nieuwe ontwikkelingen in het centrum. Structurele wijzigingen worden juridisch verankerd in nieuw bestemmingsplan voor het centrum van Rijssen. Dit Chw Omgevingsplan Centrum Rijssen vertaalt de hoofdlijnen van de structuurvisie in planologisch\-juridische regels (bouw\- en functieregels) en regels ten aanzien van activiteiten (evenementen, terrassen.

De Crisis\- en herstelwet biedt de mogelijkheid om een bestemmingsplan te maken dat sterk lijkt op het omgevingsplan uit de Omgevingswet. Vanwege de verbrede reikwijdte van dit bestemmingsplan (Chw omgevingsplan) zijn er ook andere regels die gelden voor de 'fysieke leefomgeving' toevoegd. Voornamelijk regels uit de Algemene Plaatselijke Verordening gemeente

Rijssen\-Holten 2010 (APV) die betrekking hebben op de fysieke leefomgeving. Het gaat hierbij bijvoorbeeld over regels ten aanzien van; slopen, kappen, evenementen, standplaatsen en terrassen. De regels over welstand en reclame zijn toegevoegd aan de bouwregels.

#### 1\.1 Wat is een Chw omgevingsplan

De kern van de Crisis\- en herstelwet (Chw) is dat met nieuwe en/of aangepaste procedures doelgericht wordt gewerkt aan werkgelegenheid en duurzaamheid.Het bestemmingsplan met verbrede reikwijdte kent niet alleen een nieuw begrippenkader en nieuwe (afwijkende) wettelijke mogelijkheden, de wijze van totstandkoming is ook anders dan we tot nu toe gewend zijn. In het bestemmingsplan stond het begrip âgoede ruimtelijke ordeningâ centraal. Alleen regels met een ruimtelijke relevantie konden worden opgenomen. Nu gaat het om het kunnen stellen van regels die strekken ten behoeve van het volledige domein van de fysieke leefomgeving.

De gemeente Rijssen\-Holten mag vooruitlopend op de Omgevingswet experimenteren met âbestemmingsplannen met een verbrede reikwijdteâ. Dit op basis van artikel 7g van het Besluit Crisis en herstelwet. In de PM tranche is het hele grondgebied van de gemeente Rijssen\-Holten hiervoor aangewezen (besluit van PM, gepubliceerd in het Staatsblad van PM). Het bestemmingsplan met verbrede reikwijdte kent de volgende mogelijkheden:

![afbeelding "i_NL.IMRO.1742.BPRC2018000-0202_0001.png"](i_NL.IMRO.1742.BPRC2018000-0202_0001.png)

Voor diverse gemeenten is in de Crisis\- en herstelwet de mogelijkheid opgenomen om te experimenteren met een bredere reikwijdte van bestemmingsplannen. Daarmee krijgen deze bestemmingsplannen het karakter van een omgevingsplan. Hiermee wordt vooruitgelopen op en ervaring opgedaan met de nieuwe Omgevingswet. Om duidelijk aan te geven dat er sprake is van een aparte planfiguur in de ruimtelijke ordening wordt hierna niet gesproken over een bestemmingsplan maar over het **Chw omgevingsplan**.

In onderstaande afbeelding is te zien dat in een omgevingsplan onder ander regels over reclame, kappen, maar ook over slopen, erfgoed en terrassen in het omgevingsplan mogen worden opgenomen. Met de verbrede reikwijdte worden deze regels ook in dit Chw Omgevingsplan Centrum RijssenÂ opgenomen. Zo kan er beter integraal en gebiedsdekkend worden gekeken naar centrum van Rijssen.

![afbeelding "i_NL.IMRO.1742.BPRC2018000-0202_0002.jpg"](i_NL.IMRO.1742.BPRC2018000-0202_0002.jpg)

#### 1\.2 Ligging van het plangebied

Het Chw Omgevingsplan Centrum Rijssen voor het centrum van Rijssen wordt globaal begrensd door het NS\-station, Molenstalweg, het stationsgebied, Watermolen en de Dokter Stokkerstraat aan de noordzijde, de Huttenwal aan de westzijde, het Hogepad aan de zuidzijde en de Oranjestraat en Enterstraat aan de oostzijde.

Hiermee bestaat het plangebied voornamelijk uit de historische kern binnen de middeleeuwse ronde structuur met een uitloop richting het NS\-station en directe omgeving.

#### 1\.3 Geldende planologisch regiem

Het plangebied is gelegen binnen de begrenzing van het geldende bestemmingsplan 'Kern Rijssen 2010'. Dit bestemmingsplan is op 13 december 2012 door de gemeenteraad van Rijssen\-Holten vastgesteld. In onderstaande afbeelding is een uitsnede van de verbeelding van dit bestemmingsplan opgenomen.

![afbeelding "i_NL.IMRO.1742.BPRC2018000-0202_0003.jpg"](i_NL.IMRO.1742.BPRC2018000-0202_0003.jpg)

#### 1\.4 Leeswijzer

Na deze inleiding wordt in hoofdstuk 2 ingegaan op de huidige situatie in het plangebied. In hoofdstuk 3 wordt ingegaan op het beleidskader. Hierin wordt het beleid van het Rijk, de provincie en de gemeente Rijssen\-Holten beschreven. In hoofdstuk 4 passeren alle relevante milieu\- en omgevingsthema's de revue. Hoofdstuk 5 gaat in op de juridische aspecten en de planverantwoording. In de hoofdstukken 6 wordt ingegaan op de economische uitvoerbaarheid van het plan. Hoofdstuk 7 gaat in op de inspraak en het vooroverleg.

### Hoofdstuk 2 Planbeschrijving

### Hoofdstuk 3 Beleidskaders

#### 3\.1 Structuurvisie Infrastructuur en Ruimte (SVIR)

Nederland concurrerend, bereikbaar, leefbaar en veilig. Daar streeft het Rijk naar met een krachtige aanpak die gaat voor een excellent internationaal vestigingsklimaat, ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt. Dit doet het Rijk samen met andere overheden en met een Europese en mondiale blik. Bij deze aanpak hanteert het Rijk een filosofie die uitgaat van vertrouwen, heldere verantwoordelijkheden, eenvoudige regels en een selectieve rijksbetrokkenheid. Zo ontstaat er ruimte voor maatwerk en keuzes van burgers en bedrijven.

Het Rijk stelt heldere ambities voor Nederland in 2040; een visie hoe Nederland er in 2040 voor moet staan. Dit doet het Rijk op basis van de (inter)nationale ontwikkelingen die de ruimtelijke en mobiliteitsopgaven zowel bovengronds als ondergronds richting 2040 bepalen. Zo werkt het Rijk aan een concurrerend, bereikbaar, leefbaar en veilig Nederland.

![afbeelding "i_NL.IMRO.1742.BPRC2018000-0202_0004.jpg"](i_NL.IMRO.1742.BPRC2018000-0202_0004.jpg)

*fragment omgeving Twente uit kaart nationale ruimtelijke hoofdstructuur (SVIR)*

Het Rijk kiest drie doelen om Nederland concurrerend, bereikbaar, leefbaar en veilig te houden voor de middellange termijn (2028\):

* Het vergroten van de concurrentiekracht van Nederland door het versterken van de ruimtelijk economische structuur van Nederland;

* Het verbeteren en ruimtelijk zekerstellen van de bereikbaarheid waarbij de gebruiker voorop staat;

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Het Rijk benoemt 13 nationale belangen; hiervoor is het Rijk verantwoordelijk en wil het resultaten boeken. Het gaat om:

* 1\. Het Project Mainportontwikkeling Rotterdam;

* 2\. Militaire terreinen en \-objecten;

* 3\. De Wadden;

* 4\. De kust (inclusief primaire kering);

* 5\. De grote rivieren;

* 6\. De Werelderfgoederen.

* 7\. Reserveringen uitbreidingen weg en spoor;

* 8\. Veiligheid vaarwegen

* 9\. Het netwerk voor elektriciteitsvoorziening;

* 10\. De buitendijkse uitbreidingsruimte in het IJsselmeer;

* 11\. Bescherming van de (overige) primaire waterkeringen;

* 12\. Reservering voor rivierverruiming Maas;

* 13\. De Ecologische Hoofdstructuur (EHS).

Bij het opstellen van voorliggend Chw Omgevingsplan Centrum Rijssen is met name het beleidsvoornemen om te komen tot Ã©Ã©n integraal juridisch kader met betrekking tot de fysieke leefomgeving. Het beleid van het Rijk heeft geen gevolgen voor de opzet en inhoud van dit Chw omgevingsplan.

##### 3\.1\.1 Ladder van duurzame verstedelijking

De âladder voor duurzame verstedelijkingâ is in de Structuurvisie Infrastructuur en Ruimte (SVIR) geÃ¯ntroduceerd en vastgelegd als procesvereiste in het Besluit ruimtelijke ordening (Bro).

In artikel 3\.1\.6\. van het Bro staat dat de toelichting bij een bestemmingsplan dat een nieuwe stedelijke ontwikkeling mogelijk maakt, een beschrijving bevat van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

Onderhaving Chw omgevingsplan heeft betrekking op het centrum van Rijssen en voorziet niet in perceelsoverschrijdende nieuwe stedelijke ontwikkelingen. Bij een wijzigingsplan of een aanvraag omgevingsvergunning met afwijkingsregel kan getoetst worden aan het geldende beleid. Op dat moment is de definitieve opzet van het plan immers pas bekend en kan er rekening worden gehouden met de actuele omgevingssituatie en actuele beleidsuitgangspunten.

#### 3\.2 Omgevingsvisie en verordening

Om te bepalen of een initiatief bijdraagt aan de provinciale ambities, gebruiken we het Uitvoeringsmodel Omgevingsvisie Overijssel. In dit uitvoeringsmodel staan de stappen of, waar en hoe centraal.

![afbeelding "i_NL.IMRO.1742.BPRC2018000-0202_0005.png"](i_NL.IMRO.1742.BPRC2018000-0202_0005.png)

*Uitvoeringsmodel Omgevingsvisie Overijssel*

Bij een initiatief voor bijvoorbeeld woningbouw, een nieuwe bedrijfslocatie, toeristisch\-recreatieve voorzieningen, natuurontwikkeling, etcetera kun je aan de hand van deze drie stappen bepalen of een initiatief binnen de geschetste visie voor Overijssel mogelijk is, waar het past en hoe het uitgevoerd kan worden.

##### 3\.2\.1 Rode draden en beleidsambities

Duurzaamheid, ruimtelijke kwaliteit en sociale kwaliteit zijn de leidende principes of ârode dradenâ bij alle initiatieven in de fysieke leefomgeving van de provincie Overijssel.

De provincie hanteert de volgende definitie van duurzaamheid: âduurzame ontwikkeling voorziet in de behoefte van de huidige generatie, zonder voor toekomstige generaties de mogelijkheden in gevaar te brengen om ook in hun behoeften te voorzien.â

Ruimtelijke kwaliteit definiÃ«ren we als: âdatgene wat ruimte geschikt maakt en houdt voor wat voor mens, plant en dier belangrijk is.â Ruimtelijke kwaliteit gaat voor ons dus niet zozeer over âmooiâ, maar vooral over âgoedâ: functioneel, mooi en toekomstbestendig. Overigens is deze benadering van ruimtelijke kwaliteit in overeenstemming met de gangbare definitie. Deze is een optelsom van:

* gebruikswaarde: functionaliteit, bereikbaarheid, toegankelijkheid, nut en noodzaak van een initiatief dat ontwikkeld wordt

* belevingswaarde: beeldkwaliteit, het âmooieâ, de identiteit van een gebied, het gevoel van (toekomstige) gebruikers en bewoners

* toekomstwaarde: het vermogen om ruimtelijke gevolgen van veranderende omstandigheden op te vangen (flexibiliteit, beheerbaarheid)

De rode draad sociale kwaliteit gaat over het welzijn of âgoed voelenâ van de mens. Daarbij spelen zaken als gezondheid en vitaliteit een belangrijke rol, maar ook arbeidsparticipatie (mede in relatie tot onderwijs), sociale uitsluiting en armoede. In onze Omgevingsvisie beperken wij ons tot het welzijn van de mens in relatie tot de fysieke leefomgeving.

De opgaven en kansen waar de provincie Overijssel voor staat zijn vertaald in centrale beleidsambities. Deze benadert de provincie vanuit de â overkoepelende â rode draden duurzaamheid, ruimtelijke kwaliteit en sociale kwaliteit, waarvoor de provincie â themaoverstijgende â kwaliteitsambities heeft geformuleerd. Het schema hierna geeft een overzicht van alle onderwerpen die de provincie in ieder geval van provinciaal belang vindt.

![afbeelding "i_NL.IMRO.1742.BPRC2018000-0202_0006.jpg"](i_NL.IMRO.1742.BPRC2018000-0202_0006.jpg)

*Centrale beleidsambities Omgevingsvisie Overijssel*

##### 3\.2\.2 Generieke beleidskeuzes (of)

Of een initiatief mogelijk is, wordt onder andere bepaald door generieke beleidkeuzes van Europa, Rijk of provincie. Denk aan beleidskeuzes om basiskwaliteiten als schoon drinkwater en droge voeten te garanderen. Maar ook aan beleidskeuzes om overaanbod van bijvoorbeeld woningbouw\- en kantorenlocaties â en daarmee grote financiÃ«le en maatschappelijke kosten â te voorkomen. In dit hoofdstuk vind je de provinciale generieke beleidskeuzes die bepalend zijn voor de vraag of een initiatief mogelijk is. Een deel van deze beleidskeuzes geldt voor heel Overijssel, een deel voor specifieke gebieden in Overijssel.

###### 3\.2\.2\.1 Voor heel Overijssel

In heel Overijssel is een aantal beleidskeuzes van toepassing op nagenoeg alle themaâs en locaties. Dit zijn:

integraliteit

De eis van integraliteit houdt in dat alle belangen die bij een ontwikkeling betrokken zijn, zorgvuldig tegen elkaar worden afgewogen. Met deze wettelijke eis uit het Besluit ruimtelijke ordening wordt verzekerd dat er sprake is van een goede ruimtelijke ordening. Een transparante en evenwichtige afweging tussen alle relevante ecologische, economische en sociaal\-culturele belangen draagt bij aan een duurzame ontwikkeling. Een integrale benadering is voorwaarde om complexe maatschappelijke opgaven het hoofd te bieden. In de onderbouwing van nieuwe initiatieven geeft de gemeente inzicht in de wijze waarop alle relevante belangen en beleidsambities zijn afgewogen.

Alle in deze toelichting opgenomen thema's, beleidsdocumenten, milieutoetsen en andere afwegingen vormen met elkaar een integrale belangenafweging.

toekomstbestendigheid

De eis dat gekozen oplossingen voor maatschappelijke opgaven toekomstbestendig moeten zijn, houdt in dat een initiatief de mogelijkheden van toekomstige generaties om in hun behoeften te kunnen voorzien niet in gevaar mag brengen. Initiatieven moeten bijdragen aan een duurzame benadering van ontwikkelingen die voorzien in de behoefte van de huidige generatie, maar die opties openhoudt om ook te voorzien in behoeften van toekomstige generaties. Het gaat dan om een evenwichtige benadering van het welzijn van mensen, economische welvaart en van het beheer van natuurlijke voorraden. Bij toekomstbestendigheid gaat het ook om de effecten van ingrepen op verschillende schaalniveaus (van directe buren tot ver over de grens) en over de vraag of het project over 20 of 30 jaar nog steeds toegevoegde waarde heeft. In de onderbouwing van nieuwe initiatieven geeft de gemeente inzicht in de wijze waarop invulling is gegeven aan de eis van toekomstbestendigheid.

concentratiebeleid

Het concentratiebeleid van de provincie Overijssel houdt in dat stedelijke ontwikkelingen (wonen, werken en voorzieningen) zoveel mogelijk geconcentreerd worden in de stedelijke netwerken Twente (Enschede, Hengelo, Almelo, Oldenzaal en Borne), Zwolle\-Kampen en Deventer Stedendriehoek. Daar mag gebouwd worden voor de (boven)regionale behoefte. De kernen Hardenberg en Steenwijk kunnen bouwen voor de regionale behoefte mits dit past binnen de regionale programmering.

Voor de overige kernen geldt dat er voor lokale behoefte en bijzondere doelgroepen gebouwd mag worden. Er is nog een uitzondering op het principe dat alleen voor de lokale behoefte gebouwd mag worden. Wij bieden de mogelijkheid aan samenwerkende gemeenten om afspraken te maken waarbij een gemeente in (een deel van) de behoefte van een buurgemeente voorziet. Deze afspraken moeten passen binnen de regionale programmering die op de gemeenten van toepassing is.

In de onderbouwing van nieuwe initiatieven geeft de gemeente inzicht in de wijze waarop daarmee wordt voorzien in de behoefte van deze gemeente.

regionale afstemming

De verplichting tot (boven)regionale afstemming is erop gericht om gemeenten gezamenlijk verantwoordelijkheid te laten nemen voor de regionale programmering van woningbouw, werklocaties en stedelijke voorzieningen. Ook wanneer een gemeente alleen voorziet in haar eigen (lokale) behoefte is onderlinge afstemming gewenst, omdat het aanbod in een gemeente aan woningen, werklocaties en voorzieningen onderdeel uitmaakt van een regionale markt.

zuinig en zorgvuldig ruimtegebruik

De eis van zuinig en zorgvuldig ruimtegebruik is erop gericht om onnodig nieuw ruimtebeslag â zowel ondergronds als bovengronds â te voorkomen. De provincie wil het onderscheid tussen het bestaande bebouwde gebied en de onbebouwde groene omgeving scherp houden.

Het voorkomen van onnodig ruimtebeslag begint bij de vraag of er wel een maatschappelijke behoefte is aan de beoogde ontwikkeling. Voor de beantwoording van de vraag naar nut en noodzaak, gelden voor sommige functies op grond van het provinciale beleid specifieke motiveringseisen. Dit geldt in ieder geval voor wonen, de ontwikkeling van bedrijventerreinen, kantoren en detailhandel.

Vanuit het principe âinbreiding gaat voor uitbreidingâ moeten bij een nieuwe stedelijke ontwikkeling eerst waar mogelijk locaties benut worden binnen gebieden die al een stedelijke functie hebben, voordat een claim mag worden gelegd op gebieden die nu nog een groene functie hebben.

###### 3\.2\.2\.2 Voor specifieke gebieden

Voor specifieke gebieden in Overijssel geldt dat niet alle initiatieven mogelijk zijn. Dit heeft te maken met zwaarwegende publieke belangen. Het gaat dan bijvoorbeeld om:

* de bescherming tegen overstromingen en wateroverlast

* het veilig stellen van ons drinkwater

* het behoud van plant\- en diersoorten (biodiversiteit)

* de bescherming van zeldzame of unieke landschapskwaliteiten

* het beperken van de risicoâs van het vervoer van gevaarlijke stoffen

![afbeelding "i_NL.IMRO.1742.BPRC2018000-0202_0007.jpg"](i_NL.IMRO.1742.BPRC2018000-0202_0007.jpg)

*Fragment Omgevingsvisie Overijssel; Generieke beleidskeuze*

Het plangebied van het centrum van Rijssen valt niet binnen Ã©Ã©n van deze specifieke gebieden.

##### 3\.2\.3 Ontwikkelingsperspectieven (waar)

De ontwikkelingsperspectieven schetsen een ruimtelijk perspectief voor een combinatie van functies en geven aan welke beleids\- en kwaliteitsambities leidend zijn. De ontwikkelingsperspectieven geven zo richting aan waar wat ontwikkeld zou kunnen worden.

![afbeelding "i_NL.IMRO.1742.BPRC2018000-0202_0008.jpg"](i_NL.IMRO.1742.BPRC2018000-0202_0008.jpg)

*Fragment Omgevingsvisie Overijssel; Ontwikkelingsperspectieven*

De steden en dorpen buiten de stedelijke netwerken mogen altijd bouwen voor de lokale behoefte aan wonen, werken en voorzieningen, inclusief lokaal gewortelde bedrijvigheid, mits onderbouwd en regionaal afgestemd. Herstructurering en transformatie van de woon\-, werk\-, voorzieningen\- en mixmilieus moeten deze vitaal en aantrekkelijk houden en de diversiteit aan milieus versterken. Herstructurering en transformatie bieden kansen om te anticiperen op klimaatverandering (bijvoorbeeld door ruimte voor groen, natuur en water te reserveren). Van belang is de stedelijke ontwikkeling altijd af te stemmen op de kenmerken van het watersysteem, bijvoorbeeld in laaggelegen gebieden bij bouw\- en evacuatieplannen rekening houden met risicoâs op overstroming of wateroverlast. Herstructurering en transformatie kunnen ook bijdragen aan de energietransitie (door het nemen van energie\-efficiÃ«nte maatregelen en/of het opwekken van duurzame energie door bijvoorbeeld het aanwezige dakoppervlak te benutten).

##### 3\.2\.4 Gebiedskenmerken (hoe)

Nieuwe ruimtelijke opgaven wil de provincie verbinden met bestaande gebiedskenmerken. De gebiedskenmerken spelen zo een belangrijke rol bij de vraag hoe een initiatief invulling kan krijgen. Onder gebiedskenmerken verstaan we de ruimtelijke kenmerken van een gebied of een gebiedstype die bepalend zijn voor de karakteristiek en kwaliteit van dat gebied of gebiedstype.

![afbeelding "i_NL.IMRO.1742.BPRC2018000-0202_0009.jpg"](i_NL.IMRO.1742.BPRC2018000-0202_0009.jpg)

*Fragment Omgevingsvisie Overijssel; Natuurlijke laag*

Rijssen en haar omgeving staan op de kaart van de natuurlijke laag aangegeven als âbeekdalen en natte laagtesâ. Rijssen ligt op âdekzandvlakte en ruggenâ. Het Reggedal en de Stuwwal Rijssen zijn door de provincie aangewezen als Ecologische hoofdstructuur (EHS). Momenteel ontbreekt de verbinding tussen stuwwal en de Regge. In de EHS staat het handhaven van de rust en het tegengaan van verstoring en versnippering door het weren van grootschalige nieuwe ontwikkelingen centraal.

![afbeelding "i_NL.IMRO.1742.BPRC2018000-0202_0010.jpg"](i_NL.IMRO.1742.BPRC2018000-0202_0010.jpg)

*Fragment Omgevingsvisie Overijssel; Stedelijke laag*

De historische centra, binnensteden en landstadjes vormen de functionele en emotionele kernen van de steden en dorpen. Ruimtelijk kenmerkend zijn de compacte bebouwingsstructuur, veelal binnen (voormalige) omwalling en veel individuele karakterverschillen op korte afstand. Veel historische centra, binnensteden en landstadjes herbergen bijzondere condities zoals een waterfront of stationsgebied en staan symbool voor de identitiet en eigenheid van de steden en stadjes. Funcioneel worden deze gebieden gekenmerkt door een mix van functies waarvan de concentratie van voorzieningen op gebied van detailhandel, horeca, cultuur, onderwijs, gezondheidszorg et cetera een belangrijk deel vormt. Oude singels en parken refereren aan oude stadswallen. Het historisch patroon van straten en bebouwing vormt nog steeds de onderlegger van de oude centra. Lokaal en streekgebonden varieren de historische centra, binnensteden en landstadjes sterk van elkaar. Onder andere zijn te herkennen: Hanzesteden, de kernen van de Stedenband Twente en de landstadjes.

#### 3\.3 Structuurvisie Centrum Rijssen (SCR2025\)

Op 2 juni 2016 stelde de gemeenteraad de Structuurvisie Centrum Rijssen 2025 vast. De visie zet in op: behoud en versterking hoofdwinkelstructuur; behoud en verbetering woon\-leefmilieu, versterking ruimtelijke kwaliteit; versterking stedelijke identiteit en de versterking van de historische kwaliteiten.

De SCR2025 schept duidelijkheid voor burgers, ondernemers, instellingen en andere overheden over de door het gemeentebestuur gewenste ontwikkelingsrichting van het centrum van Rijssen en de prioriteiten die het bestuur hierbij stelt. De SCR2025 brengt beleid en ontwikkelingen in kaart en met elkaar in verband; het biedt een totaalperspectief voor het centrum van Rijssen.

![afbeelding "i_NL.IMRO.1742.BPRC2018000-0202_0011.jpg"](i_NL.IMRO.1742.BPRC2018000-0202_0011.jpg)

De visie SCR2025 gaat in op mogelijke functies voor het centrum. De functionele aspecten hebben betrekking op het gebruik van gebouwen en gronden met thema's, zoals wonen, werken en horeca. Ten tweede wordt ingegaan op de ruimtelijke aspecten van het centrum. Bij de ruimtelijke aspecten gaat het meer om de vraag hoe de omgeving er uit ziet. Onder andere komen aard en schaal van de bebouwing, bebouwd of onbebouwd, stedenbouwkundige structuren en bouwhoogten aan de orde.

De visie SCR2025 werkt door in de wijze van het toekennen van funties aan locaties en gebieden in onderhavig Chw Omgevingsplan Centrum Rijssen. Daarnaast zijn de bouwregels opgesteld aan de hand van de uitgangspunten van de visie.

#### 3\.4 Woonvisie 2017\-2021

De Nota Woningbouw 2017 t/m 2021 âEvenwichtig Groeienâ is de actualisatie van de Nota Woningbouw 2014 \- 2020\.

In de nota staat onder andere dat grondgebonden (goedkope) koopwoningen voor starters een belangrijk item is. De doorstromers zijn zeer zeker ook een belangrijke doelgroep, vooral wanneer het gaat om verkoop van kavels voor vooral twee\-onder\-eenkap en vrijstaande woningen.

Voor de bouw van appartementen wel nieuwe plannen in ontwikkeling nemen, naast de plannen waar al afspraken over gemaakt zijn c.q. die al in aanbouw zijn. Op dit moment is de prognose uit het woononderzoek dat in de periode 2017 t/m 2021 slechts 45 appartementen kunnen worden gebouwd.

Wij stellen voor om in het woningbouwprogramma voor de periode 2017 t/m 2021 voor circa 115 appartementen ruimte op te nemen. Er is dan naast bovengenoemde plannen nog ruimte voor de bouw van circa 70 appartementen. Deze plannen moeten voldoen aan de genoemde omschrijving van knelpunt. Jaarlijks zal over de realisering van de appartementen evaluatie plaatsvinden vooral om te monitoren of de markt de plannen opneemt.

Vooral in het centrum of aangrenzende gebieden worden appartementen ook gebruikt om (ruimtelijke/planologische) knelpunten op te lossen. Hiervoor zijn nog circa 70 appartementen beschikbaar. Een knelpunt is een locatie waar een milieu knelpunt of milieuhinderlijk bedrijf aanwezig is, of langdurige leegstand dreigt (\> 3 jaar), of een functie aanwezig is die planologisch niet meer op de locatie past, of waar omzetting naar woningbouw in de vorm van appartementen stedenbouwkundig en planologisch een goede oplossing is. Daarnaast moet de locatie door de woningbouw een betere ruimtelijke uitstraling krijgen. De projecten in het centrumgebied hebben prioriteit boven andere projecten, hier geldt de 3\-jaar termijn niet.

#### 3\.5 Duurzaamheidsvisie

In de Duurzaamheidsvisie geeft het de gemeente Rijssen\-Holten zijn visie op het gebied van duurzaamheid en milieu weer voor de periode 2016\-2019 met een doorkijk voor de periode daarna.

Het verband tussen ruimtelijke ontwikkeling (en economie) en verschillende milieuthemaâs is belangrijk, omdat bij het planproces al in een vroeg stadium uitgangspunten geformuleerd moeten worden met betrekking tot de ruimtelijke ambitie.

***Luchtkwaliteit â Ruimtelijke Ontwikkeling***

Luchtkwaliteit wordt meegenomen in de besluitvorming rond ruimtelijke en infrastructurele ontwikkelingen. Wanneer er sprake is van het realiseren van woningen of andere gevoelige functies langs wegen met een (dreigende) overschrijding van de luchtkwaliteitsnormen moet een luchtkwaliteitsonderzoek worden uitgevoerd, waarna wordt afgewogen of dit plan door mag gaan.

***Geur â Ruimtelijke Ontwikkeling***

Het geurbeleid kan een oplossing vormen op de wrijving tussen de velden wonen en bedrijvigheid door veehouderijen, door een evenwicht te vinden tussen gewenste ruimtelijke ontwikkelingen, leefbaarheid in woonwijken en het belang van veehouders.

***Externe Veiligheid â Ruimtelijke Ontwikkeling***

Het principe van externe veiligheid is het ruimtelijk scheiden van risicobronnen en hen die risicoâs ontvangen. Dit principe is goed toe te passen. Doordat in de praktijk diverse belangen spelen wordt het principe van ruimtelijk scheiden echter niet altijd toegepast. Om de veiligheid toch nog enigszins te borgen zijn er ruimtelijke en niet\- ruimtelijke maatregelen die getroffen kunnen worden.

Nu en in de toekomst zal bij elke ruimtelijke ontwikkeling een afweging moeten worden gemaakt van het veiligheidsbelang ten opzichte van het ruimtelijk belang. Een ruimtelijk belang is vaak ook een financieel belang. Ruimtelijke ontwikkelingen vinden bijna altijd plaats binnen het gebied van invloed van een risicobron of transportstroom.

***Geluidhinder â Ruimtelijke Ontwikkeling***

Bij ruimtelijke ontwikkelingen rondom wegen, spoorlijnen of bedrijven dient rekening te worden gehouden met de geluidbelasting op woningen. Ruimtelijke ontwikkelingen leiden mogelijk tot een hogere geluidbelasting, waardoor het nemen van geluid reducerende maatregelen noodzakelijk is. Een hogere geluidbelasting op woningen kan onder bepaalde omstandigheden worden toegestaan, bijvoorbeeld wanneer geen maatregelen nodig zijn en de noodzaak hiertoe is aangetoond.

***Water â Ruimtelijke Ontwikkeling***

Maatregelen als het creÃ«ren van ruimte voor water leggen beslag op de ruimte. Ontwikkelingen als het voorkomen van extreme weersomstandigheden als meer zware regenval en hittegolven maken aanpassingen aan het watersysteem tegelijk ook steeds belangrijker. Bij ruimtelijke ontwikkelingen moet het aspect water hierom altijd worden meegewogen.

***Biodiversiteit â Ruimtelijke Ontwikkeling***

Ruimtelijke ontwikkelingen hebben een grote invloed op de biodiversiteit, deze invloed kan zowel positief als negatief zijn. Zo kan het aanbrengen van meer groen in bebouwde gebieden en het aanleggen van verbindingszones tussen natuurgebieden leiden tot een hogere biodiversiteit, terwijl versnippering van natuurgebieden en het vergroten van het bebouwde oppervlakte kan leiden tot een afnemende biodiversiteit. Hierom is het noodzakelijk bij ruimtelijke ontwikkelingen rekening te houden met de gevolgen voor de natuur.

***Bodem â Ruimtelijke Ontwikkeling***

De bodemkwaliteit kan een belemmering vormen voor ruimtelijke ontwikkelingen, wanneer de bodem zo verontreinigd is dat deze voor bepaalde functies ongeschikt is. Het uitvoeren van bodemonderzoeken om de bodemkwaliteit in Rijssen\-Holten in beeld te brengen is noodzakelijk voordat ruimtelijke ontwikkelingen plaatsvinden.

***Klimaat/Duurzaamheid â Ruimtelijke Ontwikkeling***

Ruimtelijke ontwikkelingen kunnen een grote rol spelen in het behalen van de klimaatdoelstellingen. Door het thema klimaat/duurzaamheid mee te wegen in ruimtelijke plannen kunnen bijvoorbeeld energiebesparing en energieopwekkingen worden meegenomen. Wat ruimtelijke ontwikkelingen betreft kan heel goed worden gestreefd naar meerwaarde.

### Hoofdstuk 4 Milieu\- en omgevingsaspecten

In het voorliggend Chw Omgevingsplan Centrum Rijssen worden geen grootschalige nieuwe ontwikkelingen rechtstreeks mogelijk gemaakt. Er is slechts sprake van ontwikkelingen die al mogelijk zijn op basis van een eerdere procedure of die in de toekomst mogelijk worden gemaakt via een wijzigingsplan.

In het eerste geval heeft al een toetsing plaatsgevonden aan milieu wet\- en regelgeving. In het tweede geval kan dit onderzoek worden uitgevoerd in het kader van de te doorlopen afwijkings\- of wijzigingsprocedure. Op dat moment is de definitieve opzet van het plan immers pas bekend en kan er rekening worden gehouden met de actuele omgevingssituatie.

Gelet op het bovenstaande moet het omgevingsonderzoek in de onderstaande paragrafen daarom vooral worden gezien als een verkennend onderzoek waarbij randvoorwaarden en eventuele aandachtspunten voor de beoogde ontwikkelingen in beeld worden gebracht. Een definitieve toets voor de beoogde ontwikkelingen wordt uitgevoerd bij het doorlopen van de wijzigingsprocedure.

#### 4\.1 Bodem en geluid

**Bodem**

Bij nieuwe ontwikkelingen is minimaal historisch onderzoek nodig. Indien een locatie van functie wijzigt en ter plaatse een voor bodemverontreiniging verdachte activiteit is uitgevoerd, is bodemonderzoek conform de NEN\-5740 nodig. Uit het onderzoek blijkt of de locatie geschikt is voor het toekomstig gebruik of aanvullende bodemwerkzaamheden (onderzoek en/of sanering) nodig zijn. Voorafgaand aan nieuwbouw kan het in het kader van de Bouwverordening nodig zijn onderzoek conform de NEN\-5740 uit te voeren.

**Geluid**

*Wegverkeerslawaai*

In de directe omgeving of aan de randen van het plangebied zijn een aantal wegen gelegen waarvoor een geluidszone van kracht is. Het gaat om wegen waar een maximumsnelheid van 50 km/uur geldt. Voorbeelden zijn: Reggesingel, Watermolen en de Wierdensestraat.

Indien in de toekomst binnen een geluidszone (200 m aan weerszijden van de weg) nieuwe geluidsgevoelige objecten mogelijk worden gemaakt, dient akoestisch onderzoek te worden uitgevoerd. Daarbij dient te worden getoetst aan de voorkeursgrenswaarde (48 dB). Indien niet aan de voorkeursgrenswaarde kan worden voldaan, moeten hogere grenswaarden worden vastgesteld. Een ontwerpbesluit hogere grenswaarden dient samen met het ontwerpbestemmingsplan ter inzage te worden gelegd.

*Spoorweglawaai*

Aan de noord\- en noordwestzijde van het plangebied liggen de spoorlijnen Apeldoorn \- Deventer \- Almelo. Op grond van het Besluit geluidhinder spoorwegen is op deze spoorweg een geluidszone van 500 m aan weerszijden van het spoor van toepassing. Deze geluidszone reikt over een groot deel van het plangebied. Indien binnen deze geluidszone nieuwe geluidsgevoelige objecten worden mogelijk gemaakt, dient akoestisch onderzoek plaats te vinden.

*Industrielawaai*

In de directe omgeving van het plangebied is geen sprake van een geluidszone (50 dB(A)) van een industrieterrein. Zodoende heeft het aspect 'industrielawaai' geen gevolgen voor de uitvoerbaarheid van het voorliggend bestemmingsplan.

#### 4\.2 Externe veiligheid \& bedrijven en milieuzonering

**Externe veiligheid**

Nabij het plangebied bevindt zich een aantal relevante risicobronnen. Het gaat om de spoorlijn Deventer \- Almelo waarover gevaarlijke stoffen worden vervoerd en de aardgastransportleiding van de Gasunie langs de Reggesingel. Enkele risicovolle bedrijven zijn op grotere afstand van het plangebied gelegen op het bedrijventerrein van Rijssen.

![afbeelding "i_NL.IMRO.1742.BPRC2018000-0202_0012.jpg"](i_NL.IMRO.1742.BPRC2018000-0202_0012.jpg)

In het kader van de recente ontwikkeling in de stationsomgeving van Rijssen heeft Royal Haskoning risicoberekeningen uitgevoerd. Er vallen geen kwetsbare objecten binnen een risicocontour van het plaatsgebonden risico van het spoor of de aardgastransportleiding.

In het kader van het groepsrisico laten de uitgevoerde berekeningen zien dat de geplande ontwikkelingen in de stationsomgeving in Rijssen een geringe toename van het berekende groepsrisico veroorzaken. De toename is veroorzaakt doordat na realisatie van de ontwikkeling een hoger aantal personen in de invloedgebieden aanwezig is. In alle gevallen blijft de toename van het groepsrisico onder de oriÃ«nterende waarde.

In dit plan zijn naast kleinschalige ontwikkelingen op perceelsniveau geen perceelsoverschrijdende ontwikkelingen voorzien. Hierdoor vormt het aspect externe veiligheid geen belemmering voor dit plan.

**Bedrijven en milieuzonering**

Indien door middel van een plan nieuwe, milieuhindergevoelige functies mogelijk worden gemaakt, dient te worden aangetoond dat deze niet worden gerealiseerd binnen de hinderzone van omliggende bedrijven. Anderzijds mogen milieuhindergevoelige functies in de directe omgeving van het plangebied niet negatief worden beÃ¯nvloed door de ontwikkelingen die met een plan mogelijk worden gemaakt.

Zoals eerder aangegeven zijn in dit plan naast kleinschalige ontwikkelingen op perceelsniveau geen perceelsoverschrijdende ontwikkelingen voorzien. Hierdoor vormt het aspect milieuzonering geen belemmering voor dit plan.

#### 4\.3 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Daarbij wordt onderscheid gemaakt tussen gebiedsbescherming en soortenbescherming.

De aanwezigheid van veel verschillende planten\- en dierensoorten in voldoende aantallen, in ecologisch gezonde natuurgebieden, zorgen ervoor dat de natuur tegen een stootje kan. Sommige soorten, zoals vleermuizen, gierzwaluwen, steenuilen en huismussen, zijn kwetsbaar. In een dichtbevolkt land als Nederland is daarom goede bescherming voor de aanwezige natuur belangrijk. Wanneer het met de natuur goed gaat, kunnen we economische en andere maatschappelijke activiteiten meer ruimte te bieden. In de Wet natuurbescherming (Wnb) staat voor welke activiteiten een melding, ontheffing of vergunning verplicht is

Gebiedsbescherming kan volgen uit de aanwijzing van een gebied in het kader van bijvoorbeeld de Habitat\- of Vogelrichtlijn. Het projectgebied ligt niet in of nabij een Habitat\- of Vogelrichtlijngebied. Het projectgebied is ook niet binnen het Natuurnetwerk Nederland (NNN) gelegen. Gebiedsbescherming is derhalve niet van toepassing.

Wat betreft soortbescherming is de Flora\- en faunawet van toepassing. Hier wordt onder andere de bescherming van dier\- en plantensoorten geregeld. Bij ruimtelijke ontwikkelingen dient te worden getoetst of er sprake is van negatieve effecten op de aanwezige natuurwaarden.

Het voorliggende omgevingsplan is conserverend van aard, dit betekent dat er geen nieuwe ruimtelijke ontwikkelingen worden toegestaan. Hierdoor worden zowel directe als indirecte negatieve effecten op strikt beschermde soorten in de Wet natuurbescherming (Wnb) en op beschermde gebieden in het kader van het Natuurnetwerk Nederland (NNN) niet verwacht.

Het aspect ecologie vormt geen belemmering voor dit bestemmingsplan.

#### 4\.4 Water

**Waterschap Vechtstromen**

Door de invoering van de Kaderrichtlijn Water is Nederland verdeeld in vijf deelstroomgebieden. Het deelstroomgebied Rijn\-Oost wordt beheerd door de waterschappen Rijn en IJssel, Vechtstromen, Vallei en Veluwe, Drents Overijsselse Delta en Zuiderzeeland. Om te voldoen aan de eisen van de Kaderrichtlijn Water hebben deze waterschappen een Waterbeheerplan opgesteld.

Het algemeen bestuur van het waterschap Vechtstromen heeft in de vergadering van 7 oktober 2015 het âWaterbeheerplan 2016\-2021â vastgesteld. In het Waterbeheerplan is aangegeven hoe het waterschap zijn taken de komende jaren (2016 tot 2021\) wil uitvoeren. In het plan zijn doelen en maatregelen gesteld voor de themaâs waterveiligheid, voldoende water, schoon water en het zuiveren van afvalwater.

Deze zijn gericht op het:

* voorkomen of beperken van overstromingen, wateroverlast en droogte;

* beschermen en verbeteren van de kwaliteit van het oppervlaktewater en grondwater en het zorgen voor een goed functionerend regionaal watersysteem;

* het effectief en efficiÃ«nt behandelen van afvalwater in de afvalwaterzuiveringsinstallaties.

**Watertoets**

Zoals in voorgaande paragrafen uiteen is gezet, wordt in het moderne waterbeheer (waterbeheer 21e eeuw) gestreefd naar duurzame, veerkrachtige watersystemen met minimale risico's op wateroverlast of watertekorten. Belangrijk instrument hierbij is de watertoets, die sinds 1 november 2003 in ruimtelijke plannen is verankerd. In de toelichting op ruimtelijke plannen dient een waterparagraaf te worden opgenomen. Hierin wordt verslag gedaan van de wijze waarop rekening is gehouden met de gevolgen van het plan voor de waterhuishoudkundige situatie (watertoets).

Het doel van de watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

**Gemeentelijk waterbeleid**

Op basis van de gemeentelijke Watervisie is het streefbeeld voor de kern Hoog Rijssen nog meer het laten infiltreren van regenwater, waardoor ook weer in de stad natuurlijke kwelsystemen (zoals bij de Weijerd en de wellen in de Molenbeek en bij Hagslagen/de Steeg) gaan functioneren en dit schone kwelwater gebruikt kan worden voor de voeding van vijvers en de doorspoeling van het stedelijk watersysteem. In hoog Rijssen wordt vanwege het ontbreken van voldoende openbare ruimte al veel water geÃ¯nfiltreerd in IT stelsels, kratten, lavavelden en diepinfiltraties.

De gemeente Rijssen\-Holten heeft vanuit haar rol als rioleringbeheerder beleid opgesteld ten aanzien van riolering. Op gemeentelijk niveau zijn het in overleg met de Waterschappen opgestelde gemeentelijk Waterplan en het gemeentelijk Rioleringsplan van belang bij het afwegen van waterbelangen in ruimtelijke plannen. Naar aanleiding van de wateroverlast van 2002 en 2003 heeft de gemeente het beleid geformuleerd dat in geval van inbreidingslocaties het water in het gebied moet blijven. Dit houdt in dat het hemelwater op de locatie geÃ¯nfiltreerd moet worden.

Het uitgangspunt bij binnenstedelijke herontwikkelingen is dat per mÂ² afvoerend verhard oppervlak 30 mm statische berging gerealiseerd wordt. Indien niet voldaan kan worden aan de genoemde afkoppelnorm dient een bijdrage van â¬ 26,\-/m2 per toegevoegd verhard oppervlak bijgedragen te worden ten gunste van het gemeentelijk rioleringsfonds.

#### 4\.5 Archeologie

**Algemeen**

Bij ingrepen waarbij de ondergrond wordt geroerd, dient te worden aangetoond dat de eventueel aanwezige archeologische waarden niet worden aangetast. Archeologisch onderzoek zal moeten worden uitgevoerd indien sprake is van een hoge of middelhoge trefkans, of indien het plangebied niet is gekarteerd.

**Onderzoek**

Echter, doordat voorliggend omgevingsplan een conserverend karakter heeft en dus niet voorziet in perceelsoverschrijdende ontwikkelingen waarvoor de grond wordt geroerd, is een archeologisch onderzoek niet noodzakelijk.

**Dubbelbestemming**

In het onderhavige omgevingsplan zijn, in aansluiting op het gemeentelijk archeologiebeleid en in overleg met de regionale medewerker archeologie, de dubbelbestemmingen Waarde \- AMK terreinen, Waarde \-

Archeologie hoge verwachting en Waarde \- Archeologie middelhoge verwachting opgenomen.

**Conclusie**

Het aspect archeologie vormt geen belemmering voor dit bestemmingsplan.

#### 4\.6 Verkeer \& Luchtkwaliteit

**Verkeer**

Bij nieuwe ontwikkelingen met een grote verkeersaantrekkende werking moet worden gemotiveerd of de verkeersafwikkeling kan worden gewaarborgd (mobiliteitstoets). Daarnaast dient aandacht te worden besteed aan aspecten als verkeersveiligheid, openbaar vervoer, langzaam verkeer en parkeren. In het voorliggende omgevingsplan worden dergelijke ontwikkelingen niet mogelijk gemaakt, waardoor op deze punten geen motivering is vereist.

**Luchtkwaliteit**

Om een goede luchtkwaliteit in Europa te garanderen heeft de Europese unie een viertal kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer. Deze wetgeving staat ook bekend als de Wet luchtkwaliteit. In de Wet luchtkwaliteit staan ondermeer de grenswaarden voor de verschillende luchtverontreinigende stoffen. Onderdeel van de Wet luchtkwaliteit zijn de volgende Besluiten en Regelingen:

* Besluit en de Regeling niet in betekenende mate bijdragen (luchtkwaliteitseisen);

* Besluit gevoelige bestemmingen (luchtkwaliteitseisen);

Besluit en de Regeling niet in betekenende mate bijdragen

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtkwaliteit van het desbetreffende project niet in betekenende mate is. Het begrip âniet in betekenende mateâ is gedefinieerd als 3% van de grenswaarden uit de Wet milieubeheer. Het gaat hierbij uitsluitend om stikstofdioxide (NO2\) en fijn stof (PM10\). Toetsing aan andere luchtverontreinigende stoffen uit de Wet luchtkwaliteit vindt niet plaats. In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Enkele voorbeelden zijn:

* woningen: 1500 met een enkele ontsluitingsweg;

* woningen: 3000 met twee ontsluitingswegen;

* kantoren: 100\.000 m2 bruto vloeroppervlak met een enkele ontsluitingsweg.

Als een ruimtelijke ontwikkeling niet genoemd staat in de Regeling NIBM kan deze nog steeds niet in betekenende mate bijdragen. De bijdrage aan NO2 en PM10 moet dan minder zijn dan 3% van de grenswaarden.

Besluit gevoelige bestemmingen

Dit besluit is opgesteld om mensen die extra gevoelig zijn voor een matige luchtkwaliteit aanvullend te beschermen. Deze 'gevoelige bestemmingen' zijn scholen, kinderdagverblijven en verzorgings\-, verpleeg\- en bejaardentehuizen. Woningen en ziekenhuizen/ klinieken zijn geen gevoelige bestemmingen. De grootste bron van luchtverontreiniging in Nederland is het wegverkeer. Het Besluit legt aan weerszijden van rijkswegen en provinciale wegen zones vast. Bij rijkswegen is deze zone 300 meter, bij provinciale wegen 50 meter. Bij realisatie van 'gevoelige bestemmingen' binnen deze zones is toetsing aan de grenswaarden die genoemd zijn in de Wet luchtkwaliteit nodig.

Verantwoording

Met het voorliggende omgevingsplan worden geen grootschalige ontwikkelingen rechtreeks mogelijk gemaakt. Zodoende zullen de bovengenoemde drempelwaarden uit het besluit "Niet in betekenende mate" niet worden overschreden en is toetsing aan de grenswaarden uit de Wet milieubeheer niet aan de orde.

### Hoofdstuk 5 Juridische aspecten

#### 5\.1 Algemeen juridisch kader

In de andere hoofdstukken van deze toelichting is ingegaan op het plangebied, het relevante beleid en de milieu\- en omgevingsaspecten. De informatie uit deze hoofdstukken is gebruikt om keuzes te maken bij het maken van het juridische bindende deel van het omgevingsplan: de verbeelding en de regels.

De regels bevatten het juridische instrumentarium voor het regelen van de fysieke leefomgeving, zoals het gebruik en functies van de gronden, bepalingen omtrent de toegelaten bebouwing, regelingen betreffende slopen, reclame, erfgoed, kappen, evenementen en het gebruik van openbare ruimte.

De verbeelding heeft een rol voor toepassing van de regels, alsmede de functie van visualisering van de bestemmingen.

#### 5\.2 Toedeling van functies aan locaties

In een omgevingsplan deelt de gemeente functies toe aan locaties voor het hele plangebied. Het kan gaan om functies zoals bijvoorbeeld wonen, dienstverlening, bedrijven, transformatiegebied of een gemeentelijk monument.

![afbeelding "i_NL.IMRO.1742.BPRC2018000-0202_0013.jpg"](i_NL.IMRO.1742.BPRC2018000-0202_0013.jpg)

Het gaat feite om het bestemmen van gronden en gebouwen wat veel lijkt op de huidige bestemmingsplanpraktijk.

#### 5\.3 Bouwregels

Bouwregels hebben betrekking op de situering van gebouwen, de bouw\- en goothoogte, verticale parcellering en mogelijke kapvormen met dakhellingen en nokrichting.

**De situering van de gebouwen**

De plaats waar gebouwen mogen worden gebouwd wordt grotendeels bepaald door het wetgevingszone

\- bouwvlak. Daar waar in de rooilijn gebouwd moet worden is een gevellijn opgenomen.

![afbeelding "i_NL.IMRO.1742.BPRC2018000-0202_0014.jpg"](i_NL.IMRO.1742.BPRC2018000-0202_0014.jpg)

**Gevelbreedte**

De bestaande bebouwing wordt in het algemeen gedomineerd door betrekkelijk kleinschalige gebouwen met een beperkte gevelbreedte. Het behoud hiervan wordt geregeld via een bepaling dat de gevels niet breder mogen zijn dan 8,00 meter (met uitzondering van de bestaande situaties).

**Kapvormen**

In het plangebied komen overwegend de volgende kapvormen voor: zadeldak, schilddak en afgeknot schilddak, dan wel samengestelde delen van deze kapvormen. Om het bestaande bebouwingsbeeld zo veel mogelijk te kunnen behouden, is vastgelegd dat de gebouwen waar zowel de goot\- als de bouwhoogte is geregeld, worden voorzien van een traditionele kapvorm. Binnen de marges van de op de plankaart opgenomen goot\- en bouwhoogte, kunnen de kappen worden gerealiseerd. Bestaande afwijkingen worden gerespecteerd door middel van de regeling 'bestaand', welke als uitzonderingsbepaling in de regels is opgenomen.

#### 5\.4 Slopen

Om open plekken in delen van het centrum te voorkomen is een regeling opgenomen. Het Chw Omgevingsplan Centrum Rijssen wil rekening houden met de in het gebied aanwezige cultuurhistorische waarden. Door het opleggen van een sloopvergunningstelsel voor cultuurhistorische of karakteristieke panden of beeldbepalende straatdelen voorziet dit in een bescherming tegen ongewenste sloop en open plekken.

![afbeelding "i_NL.IMRO.1742.BPRC2018000-0202_0015.jpg"](i_NL.IMRO.1742.BPRC2018000-0202_0015.jpg)

Ook gebouwen zonder monumentale status, maar die wel karakteristiek zijn voor de omgeving (bijvoorbeeld een bepaalde dakvorm of gevel) worden op deze manier in het omgevingsplan beschermd. Deze bescherming was ook al opgenomen in het nu nog geldende bestemmingsplan voor het centrum van Rijssen. Het geldende bestemmingsplan komt te vervallen waardoor deze regeling opnieuw wordt opgenomen.

#### 5\.5 Reclame

Reclame en uitstallingen in de openbare ruimte bepalen in grote mate het aanzien en beleving van een gebied. Reclames hebben echter de neiging om, onder druk van onderlinge concurrentie, steeds groter en opzichtiger te worden. Dit kan uiteindelijk leiden tot een ongewenst straatbeeld.

![afbeelding "i_NL.IMRO.1742.BPRC2018000-0202_0016.jpg"](i_NL.IMRO.1742.BPRC2018000-0202_0016.jpg)

De huidige regels over reclame staan in de 'Reclamenota gemeente Rijssen\-Holten'. Vanwege het integrale karakter van het omgevingsplan zijn deze regels beleidsneutraal overgenomen in dit plan.

#### 5\.6 Erfgoed

In de Erfgoednota 2015\-2019 Rijssen\-Holten zijn ambities geformuleerd om het cultureel erfgoed van Rijssen\-Holten in gebruik en beleving een waardevol onderdeel te laten uitmaken van de samenleving. Op die manier kan een bijdrage worden geleverd aan de identificatie met de gemeente, de stad, het dorp, de straat en het landschap. Cultureel erfgoed wordt in de Erfgoednota breed gedefinieerd en omvat zowel gebouwde, archeologische en (cultuur)landschappelijke objecten en gebieden als roerend en immaterieel erfgoed.

![afbeelding "i_NL.IMRO.1742.BPRC2018000-0202_0017.jpg"](i_NL.IMRO.1742.BPRC2018000-0202_0017.jpg)

De Erfgoedverordening gemeente Rijssen\-Holten 2018 regelt de grondslag voor het aanwijzen van beschermd erfgoed en aanvragen voor omgevingsvergunningen voor gemeentelijk beschermd erfgoed. Een deel van het cultureel erfgoed in het fysieke domein is geborgd via het ruimtelijke spoor en maakt om die reden geen deel uit van de Erfgoedverordening. Daarbij gaat het om karakteristieke panden en archeologische waarden en verwachtingen. Deze waarden worden in dit Chw Omgevingsplan Centrum Rijssen omgevingsplan voorzien van een beschermingsregime.

#### 5\.7 Kappen

Voor de gronden gelegen binnen het plangebied van dit omgevingsplan wordt de Kapverordening

gemeente Rijssen\-Holten 2017, vastgesteld door de gemeenteraad op 23 mei 2017, ingetrokken. Voor

het overige blijft de Kapverordening gemeente Rijssen\-Holten 2017 van kracht.

De verordening is aangepast in verband met de inwerkingtreding per 1 januari 2017 van de Wet

natuurbescherming. Bij de inwerkingtreding van de Wet natuurbescherming zijn de bepalingen in de

Boswet vervallen en opgenomen in de nieuwe wet. Door het opheffen van het Bosschap per 1 januari

2015 was de werking van de verordening al beperkt tot de gebieden die binnen de grens bebouwde kom

liggen, alsmede voor beplanting op erven of in tuinen met een oppervlakte van minder dan 10 are of

wanneer het een bomenrij van minder dan 20 bomen betreft.

![afbeelding "i_NL.IMRO.1742.BPRC2018000-0202_0018.jpg"](i_NL.IMRO.1742.BPRC2018000-0202_0018.jpg)

Verder is vanwege de nieuwe vaststelling van de grens bebouwde kom Wet natuurbescherming (was

voorheen grens bebouwde kom Boswet) en vanwege een actualisering, de kaarten met waardevolle

bomen en de lijst met waardevolle boombeplanting, als bedoeld in artikel 2 opnieuw vastgesteld.

Inhoudelijk is de verordening hetzelfde gebleven als de bestaande verordening die bij besluit van 26

maart 2009 is vastgesteld en zoals sindsdien gewijzigd.

Om administratieve redenen en vanwege de leesbaarheid van de regelgeving wordt de verordening van 26

maart 2009 ingetrokken en vervangen door een nieuwe verordening.

#### 5\.8 Evenementen

Voor de gemeente Rijssen\-Holten vormen evenementen een waardevol onderdeel van de samenleving, omdat deze activiteiten voor sociale cohesie, gemeenschapszin en levendigheid zorgen. Ook versterken evenementen de saamhorigheid.

Daarnaast versterken evenementen het imago van de stad en geven impulsen aan de lokale economie. Tevens kunnen evenementen een brug slaan tussen diverse culturen en bieden evenementen ook de vele vrijwilligers een zinvolle bezigheid.

Ook kunnen evenementen een aantrekkingskracht hebben op toeristen , zoals de Lommerdmarkten. De verscheidenheid aan evenementen is vooral in de zomermaanden een aantrekkelijke voorziening voor de gasten van de gemeente (uiteraard ook voor de eigen inwoners)

![afbeelding "i_NL.IMRO.1742.BPRC2018000-0202_0019.png"](i_NL.IMRO.1742.BPRC2018000-0202_0019.png)

#### 5\.9 Standplaatsen terassen en uitstallingen

De openbare weg wordt in het centrum ook gebruikt voor het innemen van standplaatsen, terrassen en uitstallingen. De doelstelling is om in het belang van de openbare orde en veiligheid regels te stellen voor het gebruik van openbare ruimte.

Wat wordt onder het begrip openbare weg of weggedeelten verstaan; In de A.P.V. wordt verstaan dan wel mede verstaan onder: Weg: de weg, als bedoeld in artikel 1, eerste lid, onder b van de Wegenverkeerswet 1994\. De eigendomssituatie doet daarin niet ter zake. Ook particulier eigendom kan behoren tot de openbare weg. In veel gevallen, met name in het centrum van de kernen, is daarvan sprake.

De bepalingen hebben uitsluitend betrekking op winkeluitstallingen, (winkel)reclameborden, voorwerpen op, aan of boven de openbare weg met een permanent karakter en terrassen.

![afbeelding "i_NL.IMRO.1742.BPRC2018000-0202_0020.jpg"](i_NL.IMRO.1742.BPRC2018000-0202_0020.jpg)

Ook voorziet de regeling in een recognitieregeling. De recognitie is een vergoeding voor het gebruik van gemeente eigendommen en dient ter erkenning van het eigendomsrecht.

Binnen het plangebied komen de huidige regels over standplaatsen, terrassen en uitstallingen zijnde Beleid gebruik openbare ruimte voor winkeluitstallingen, reclameborden, voorwerpen en terrassen 2012Â te vervallen.

#### 5\.10 Algemene regels

Algemene regels hebben betrekking op regels die gelden voor het hele plangebied. Het gaat hierbij om algemene regels over functies en het gebruik van gronden en opstallen in het centrum van Rijssen. Ook worden hier algemene bouwregels beschreven waarvan kan worden afgeweken, mits het past in het genoemde afwegingskader. Per aanvraag moet dit worden gemotiveerd of een afwijking acceptabel is.

![afbeelding "i_NL.IMRO.1742.BPRC2018000-0202_0021.jpg"](i_NL.IMRO.1742.BPRC2018000-0202_0021.jpg)

Daarnaast gelden er ook delegatie regels, waarbij de gemeenteraad een afgebakende bevoegdheid overdraagt naar het college van burgemeester en wethouders.

### Hoofdstuk 6 Economische uitvoerbaarheid

Gezien de inhoud van het voorliggende Chw omgevingsplan bestaat er geen wettelijke basis voor het vaststellen van een exploitatieplan. De gemeenteraad stelt namelijk een exploitatieplan vast voor gronden waarop een bij algemene maatregel van bestuur aangewezen bouwplan is voorgenomen en waar sprake is van een kostenverhaal.

Onderhavig Chw omgevingsplan heeft een harmoniserend karakter. Op grond van deze bestemmingen is vervangende nieuwbouw en uitbreiding van bestaande bebouwing mogelijk. Hiervoor zullen echter geen verhaalbare kosten in de zin van het Besluit ruimtelijke ordening aan de orde zijn of deze verhaalbare kosten zullen uitsluitend betrekking hebben op de aansluiting van een bouwperceel op de openbare ruimte of de aansluiting op de nutsvoorzieningen. Dit valt derhalve onder de bij algemene maatregel van bestuur aangewezen gevallen, waarbij de verplichting tot het vaststellen van een exploitatieplan niet noodzakelijk is.

![afbeelding "i_NL.IMRO.1742.BPRC2018000-0202_0022.jpg"](i_NL.IMRO.1742.BPRC2018000-0202_0022.jpg)

### Hoofdstuk 7 Participatie

Een Chw omgevingsplan beschrijft de wijze waarop burgers en maatschappelijke organisaties bij de voorbereiding van het plan zijn betrokken. Dit hoofdstuk gaat hier op in.

![afbeelding "i_NL.IMRO.1742.BPRC2018000-0202_0023.jpg"](i_NL.IMRO.1742.BPRC2018000-0202_0023.jpg)

#### 7\.1 Inspraak

Conform de gemeentelijke inspraakverordening kan het bestuursorgaan zelf besluiten of inspraak wordt verleend bij de voorbereiding van gemeentelijk beleid.

PM INVOEGEN INSPRAAK

#### 7\.2 Vooroverleg

Het bestuursorgaan dat belast is met de voorbereiding van een Chw omgevingsplan pleegt daarbij overleg met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de fysieke leefomgeving of belast zijn met de behartiging van belangen welke in het plan in het geding zijn.

##### 7\.2\.1 Het Rijk

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke plannen. Geoordeeld wordt dat de voorgenomen ontwikkeling geen nationale belangen schaadt. Daarom is afgezien van het voeren van vooroverleg met het Rijk.

##### 7\.2\.2 Provincie Overijssel

De provincie heeft in de Omgevingsvisie Overijssel 2017 vastgelegd wat zij van provinciaal belang vindt. Om te zorgen dat gemeenten daar in bestemmingsplannen (met verbrede reikwijdte) rekening mee houden, zijn instructies opgenomen in de Omgevingsverordening. In de paragraaf XXX is het plan getoetst aan de provinciale belangen.

Volgens afspraak is er in de voorbereidingfase van bestemmingsplannen vooroverleg tussen de gemeente en de provincie over die onderdelen die van provinciaal belang zijn.

PM REACTIE INVOEGEN

##### 7\.2\.3 Waterschap Vechtstromen

De watertoets heeft plaats gevonden op de website www.dewatertoets.nl. Deze toets resulteerde in een ânormale procedureâ van het waterschap Vechtstromen. Hiervoor wordt verwezen naar de watertoetsprocedure opgenomen in paragraaf XXX Eventuele reacties van het waterschap worden opgenomen in deze paragraaf.

#### 7\.3 Zienswijzen

Mochten er tijdens de terinzagelegging van het ontwerpplan zienswijzen binnenkomen dan worden deze door de gemeenteraad bij de vaststelling van het Chw omgevingsplan afgewogen.