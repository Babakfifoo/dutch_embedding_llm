xml version\="1\.0" encoding\="UTF\-8"?

Bazeldijk 64, Meerkerk: Toelichting

direct naar inhoud van Toelichting

Bazeldijk 64, Meerkerk

======================

Toelichting

-----------

| Plan: | Bazeldijk 64, Meerkerk |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1961\.BPBazeldijk64\-VA01 |

* Raadsbesluit

* Toelichting

* Bijlagen toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Vigerend bestemmingsplan

+ 1\.4 Leeswijzer

* Hoofdstuk 2 Planvoornemen

+ 2\.1 Huidige situatie

+ 2\.2 Beoogde voornemen

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Regionaal beleid

+ 3\.4 Gemeentelijk beleid

* Hoofdstuk 4 Omgevingsaspecten

+ 4\.1 Verkeer \& parkeren

+ 4\.2 Wegverkeerslawaai

+ 4\.3 Bedrijven en milieuhinder

+ 4\.4 Externe veiligheid

+ 4\.5 Kabel en leidingen

+ 4\.6 Luchtkwaliteit

+ 4\.7 Bodem

+ 4\.8 Water

+ 4\.9 Ecologie

+ 4\.10 Archeologie

+ 4\.11 Vormvrije\-mer

* Hoofdstuk 5 Uitvoerbaarheid

+ 5\.1 Economische uitvoerbaarheid

+ 5\.2 Maatschappelijke uitvoerbaarheid

* Hoofdstuk 6 Juridische planopzet

+ 6\.1 Algemeen

+ 6\.2 Opbouw regels

+ 6\.3 De bestemmingen

### Hoofdstuk 1 Inleiding

#### 1\.1 Aanleiding

Aanleiding voor het opstellen van dit bestemmingsplan is de beÃ«indiging van het bedrijf aan de Bazeldijk 64 in Meerkerk. De bestaande schuur aan de Bazeldijk is in gebruik als bijgebouw voor de woningen op het perceel Bazeldijk 58\. De eigenaar wenst naast een positieve bestemming van deze schuur een nieuwe burgerwoning te realiseren. De (voormalige) gemeente Zederik heeft aangegeven medewerking te willen verlenen aan de beoogde ontwikkeling omdat op verschillende punten ruimtelijke kwaliteitsverbetering wordt gerealiseerd. Onderdeel van de ontwikkeling is de sloop van een tweede schuur achterop het perceel Bazeldijk 64 en een schuur aan de overzijde van het kanaal. Voorliggend bestemmingsplan bevat de onderbouwing en de benodigde onderzoeken en voorziet in een passende regeling voor het initiatief.

#### 1\.2 Ligging plangebied

Het plangebied bestaat uit twee delen: de locatie Bazeldijk 64 ten zuiden van de kern Meerkerk en de locatie Grote Kanaaldijk 14c aan de overzijde van het Merwedekanaal. De ligging van het plangebied is weergegeven in figuur 1\.1\.

![afbeelding "i_NL.IMRO.1961.BPBazeldijk64-VA01_0001.jpg"](i_NL.IMRO.1961.BPBazeldijk64-VA01_0001.jpg)

Figuur 1\.1 Ligging plangebied (bron: Luchtfoto Kadaster Nederland)

#### 1\.3 Vigerend bestemmingsplan

Voor het plangebied gelden de bestemmingsplannen 'Kernen Zederik' (locatie Bazeldijk 64\) en 'Buitengebied Zederik' (locatie Grote Kanaaldijk 14c).

![afbeelding "i_NL.IMRO.1961.BPBazeldijk64-VA01_0002.jpg"](i_NL.IMRO.1961.BPBazeldijk64-VA01_0002.jpg)

Figuur 1\.2 Uitsnede verbeelding bestemmingsplannen (plangebied rood omlijnd)

**Locatie Bazeldijk 64**

Het bestemmingsplan 'Kernen Zederik' is vastgesteld op 27 mei 2013\. Het perceel aan de Bazeldijk is voorzien van de bestemming 'Bedrijf' met de nadere aanduiding 'groothandel' en de bestemming 'Agrarisch'. Het bouwvlak binnen de bedrijfsbestemming komt overeen met het bestemmingsvlak en mag voor 25% worden bebouwd. De maximale goothoogte bedraagt 4 meter en de maximale bouwhoogte 7 meter. Vanwege de ligging langs de dijk heeft het voorste gedeelte van het perceel de dubbelbestemming 'Waterstaat \- Waterkering'. In het bestemmingsplan 'Herziening Kernen Zederik' is het plangebied voorzien van de dubbelbestemmingen 'Waarde \- Archeologie 2' (oostelijke deel) en 'Waarde \- Archeologie 4' (westelijke deel).

**Locatie Grote Kanaaldijk 14c**

Op 29 juni 2015 is het bestemmingsplan 'Buitengebied Zederik' vastgesteld. Dit deel van het plangebied heeft de bestemming 'Agrarisch met waarden'. Een bouwvlak is toegekend aan de bestaande schuur waarbij een bedrijfswoning is uitgesloten. In het 'Reparatieplan Buitengebied Zederik' is het bouwvlak voorzien van de dubbelbestemming 'Waarde \- Archeologie 3'.

#### 1\.4 Leeswijzer

In hoofdstuk 2 wordt een beschrijving gegeven van het plangebied en komt het planvoornemen aan de orde. Vervolgens wordt in hoofdstuk 3 het vigerende beleid kort beschreven. In hoofdstukÂ 4 worden de relevante milieuaspecten en overige onderzoeken beschreven. Daarna wordt in hoofdstuk 5 aandacht besteed aan de economische en maatschappelijke uitvoerbaarheid van het plan. In hoofdstuk 6 ten slotte wordt de juridische planbeschrijving weergegeven.

### Hoofdstuk 2 Planvoornemen

#### 2\.1 Huidige situatie

**Omgeving plangebied**

Het plangebied ligt aan weerszijden van het Merwedekanaal. De Bazeldijk is een van oorsprong agrarische ontsluitingsweg die ten grondslag heeft gelegen aan de ontwikkeling van Meerkerk. De weg slingert langs het Merwedekanaal en vormt een indirecte verbinding met de Rijksweg. Aan weerszijden van de weg staan gebouwen die merendeels bestaan uit Ã©Ã©n bouwlaag met een kap. Richting het zuiden neemt de bebouwingsdichtheid af en ontstaan zichtlijnen naar het achterliggende buitengebied. Het bebouwingslint betreft een mix van wonen en bedrijvigheid.

Zowel ten noorden als ten zuiden van het plangebied bevinden zich woonpercelen. Op het perceel aan de noordzijde van het plangebied staan twee aaneengebouwde woningen direct aan de dijk (zie figuur 2\.1\). Achter deze twee dijkwoningen (Bazeldijk 54 en 56\) liggen de woningen Bazeldijk 50, 58, 60 en 62\. Ook op het perceel ten zuiden van het plangebied staat een woning (Bazeldijk 66\). Deze woning ligt op grotere afstand van de dijk (circa 18 meter). Verder naar het zuiden (circa 50 meter) bevindt zich golfplaten\- en houthandel Frank Treuren BV. De overzijde van de Bazeldijk kenmerkt zich door woonbebouwing op dijkniveau.

![afbeelding "i_NL.IMRO.1961.BPBazeldijk64-VA01_0003.png"](i_NL.IMRO.1961.BPBazeldijk64-VA01_0003.png)

Figuur 2\.1 Bazeldijk ter hoogte van het plangebied (linkerzijde)

Aan de overzijde van het Merwedekanaal zijn de gronden overwegend agrarisch in gebruik. Te midden van de agrarische gronden ligt bungalowpark 'Parc Merwede'. Dit park bestaat uit recreatiewoningen in zowel de koop\- als huursector.

**Plangebied**

*Locatie Bazeldijk 64*

Het plangebied aan de Bazeldijk bestaat in de huidige situatie uit een bedrijfsperceel met twee schuren (zie figuur 2\.2\). Beide schuren zijn niet meer bedrijfsmatig in gebruik. De schuur voor aan de weg wordt gebruikt voor de woningen Bazeldijk 50, 54 en 56\. De schuur achterop het perceel wordt gebruikt als hobbyschuur. Voor het overige bestaat het perceel uit grasland met enkele fruitbomen. Het perceel heeft een entree vanaf de Bazeldijk tussen de bestaande schuur en de woning Bazeldijk 56\. Aan de zuidzijde wordt het perceel begrensd door een ondiepe sloot.

![afbeelding "i_NL.IMRO.1961.BPBazeldijk64-VA01_0004.jpg"](i_NL.IMRO.1961.BPBazeldijk64-VA01_0004.jpg)

Figuur 2\.2 Bestaande situatie plangebied (Bazeldijk 64\)

*Locatie Grote Kanaaldijk 14c*

Op het perceel Grote Kanaaldijk 14c staat een oude veeschuur (zie figuur 2\.3\). Het plangebied beperkt zich tot het bouwvlak van deze schuur.

![afbeelding "i_NL.IMRO.1961.BPBazeldijk64-VA01_0005.jpg"](i_NL.IMRO.1961.BPBazeldijk64-VA01_0005.jpg)

Figuur 2\.3 Bestaande situatie plangebied Grote Kanaaldijk 14c

#### 2\.2 Beoogde voornemen

Het plan bestaat uit verschillende onderdelen om tot een ruimtelijke kwaliteitsverbetering langs de Bazeldijk te komen:

* 1\. verwijderen van de bedrijfsbestemming;

* 2\. toekennen van een woonbestemming aan de schuur voor aan de weg behorend bij het bouwvlak van de woningen Bazeldijk 50, 54 en 56;

* 3\. mogelijkheid tot het realiseren van een nieuwe woning op het voormalige bedrijfsperceel;

* 4\. sloop van de schuur op het perceel Grote Kanaaldijk 14c.

*Verwijderen bedrijfsbestemming*

Om de beoogde kwaliteitsverbetering te realiseren wordt de bedrijfsbestemming op het perceel Bazeldijk 64 gewijzigd in een woon\- en tuinbestemming. Op deze manier wordt de vestiging van een nieuw bedrijf voorkomen. De vestiging van een nieuw bedrijf is ongewenst gezien de woningen rondom het plangebied en de inpassing in het lint. Ook kan de huidige bedrijfsbestemming leiden tot verdere verstening omdat het bouwvlak met de functieaanduiding 'groothandel' voor 25% mag worden gebouwd. De schuur achterop het perceel is niet langer opgenomen in een bouwvlak en wordt gesloopt.

*Toekennen woonbestemming aan schuur voor aan de weg*

Het huidige gebruik van de schuur voor aan de weg kan worden voortgezet door de schuur op te nemen in het bestemmingsvlak voor de woningen grenzend aan de noordzijde van het plangebied. De schuur wordt gebruikt als bijgebouw bij deze woningen. Door de afmetingen van de schuur kunnen er geen andere bijgebouwen meer gerealiseerd worden bij de woningen, waardoor geen verdere verstening kan plaatsvinden.

*Realisatie nieuwe woning*

Aan het perceel Bazeldijk 64 wordt een nieuw bouwvlak toegekend om een nieuwe woning te kunnen realiseren. De beoogde locatie van de woning is weergegeven in figuur 2\.4\. De voorgevelrooilijn van de woning komt overeen met de voorgevelrooilijn van de woning Bazeldijk 66\. De gronden tussen het bouwvlak en de dijk krijgen de tuinbestemming om de openheid langs de dijk te waarborgen. Daarnaast zou het verschuiven van het bouwvlak richting de dijk leiden tot een hogere geluidsbelasting op de voorgevel vanwege wegverkeerslawaai van de Bazeldijk.

![afbeelding "i_NL.IMRO.1961.BPBazeldijk64-VA01_0006.png"](i_NL.IMRO.1961.BPBazeldijk64-VA01_0006.png)

Figuur 2\.4 Globale positie beoogde woning

In aansluiting op de woonbebouwing aan de zuidzijde van het plangebied biedt het perceel ruimte aan Ã©Ã©n vrijstaande woning. Ook de maximale goothoogte (6 meter) en bouwhoogte (10 meter) sluiten aan op de hoogtematen van bebouwing in de omgeving. Door de benedendijkse ligging van het bouwvlak is een woning bestaande uit twee verdiepingen met kap toegestaan.

*Sloop schuur Grote Kanaaldijk 14c*

Naast sloop van de schuur achterop het perceel Bazeldijk 64 wordt ook de schuur op het perceel Grote Kanaaldijk 14c aan de overzijde van het kanaal op termijn gesloopt. Om verdere kwaliteitsverbetering tot stand te brengen, wordt het bouwvlak van de schuur verwijderd.

De totale ontwikkeling zorgt voor een kwaliteitsverbetering aan de rand van Meerkerk. De vestiging van een nieuw bedrijf wordt voorkomen. Een woning past beter in de bestaande lintbebouwing dan een bedrijf. De woning wordt ingepast in het bestaande bebouwingslint en ter compensatie worden twee schuren gesloopt.

### Hoofdstuk 3 Beleidskader

#### 3\.1 Rijksbeleid

**Structuurvisie Infrastructuur en Ruimte (2012\)**

Het rijksbeleid voor de ruimtelijke ordening is vastgelegd in de Structuurvisie Infrastructuur en Ruimte (SVIR). In de SVIR, in werking getreden op 13 maart 2012, schetst het kabinet hoe Nederland er in 2040 uit moet zien: concurrerend, bereikbaar, leefbaar en veilig. Het Rijk laat de ruimtelijke ordening meer over aan gemeenten en provincies en kiest voor een selectieve inzet van rijksbeleid op 13 nationale belangen. Voor deze belangen is het Rijk verantwoordelijk voor de resultaten. Buiten deze 13 belangen hebben decentrale overheden beleidsvrijheid.

**Besluit algemene regels ruimtelijke ordening (2012\)**

Het Besluit algemene regels ruimtelijke ordening (Barro) is op 30 december 2011 in werking getreden. Het Barro stelt niet alleen regels omtrent de 13 aangewezen nationale belangen zoals genoemd in de Structuurvisie Infrastructuur en Ruimte, maar stelt ook regels die in bestemmingsplannen moeten worden opgenomen.

**Ladder voor duurzame verstedelijking (artikel 3\.1\.6 Bro)**

Een zorgvuldige benutting van de beschikbare ruimte voor verschillende functies vraagt om een goede onderbouwing van nut en noodzaak van een nieuwe stedelijke ruimtevraag en een zorgvuldige ruimtelijke inpassing van de nieuwe ontwikkeling. Overheden die nieuwe stedelijke ontwikkelingen mogelijk willen maken, moeten standaard een aantal stappen zetten die borgen dat tot een zorgvuldige ruimtelijke afweging en inpassing van die nieuwe ontwikkeling wordt gekomen. Ruimtelijke besluiten moeten aandacht besteden aan de Ladder voor duurzame verstedelijking. Bij de ladder moet de behoefte aangetoond worden en of deze behoefte in bestaand stedelijk gebied opgevangen kan worden.

**Toetsing rijksbeleid**

De ontwikkeling raakt geen van deze rijksbelangen zoals genoemd in de SVIR en het Barro. Gelet op het feit dat slechts Ã©Ã©n extra woning wordt toegevoegd, is geen sprake van een nieuwe stedelijke ontwikkeling. Toetsing aan de ladder is niet noodzakelijk, maar het project voldoet wel aan de uitgangspunten. Het project geeft invulling aan kwaliteitsverbetering aan de rand van Meerkerk. Het toestaan van een nieuwe woning maakt deze kwaliteitsverbetering mogelijk. Ook is de locatie passend ontsloten.

#### 3\.2 Provinciaal beleid

**Provinciale grenscorrectie en gemeentelijke**Â **fusie**

De Eerste Kamer heeft op 10 juli ingestemd met het wetsvoorstel om de gemeenten Vianen, Leerdam en Zederik te fuseren tot de nieuwe gemeente Vijfheerenlanden. Ook is besloten dat Vijfheerenlanden in de provincie Utrecht komt te liggen. In de Eerste Kamer was breed draagvlak voor de samenvoeging van de drie gemeenten en aansluiting bij de provincie Utrecht. De ingangsdatum voor de nieuwe gemeente is 1 januari 2019\.

Bovengenoemde maakt dat ten tijde van het opstellen van dit bestemmingsplan het provinciale beleid van de provincie Utrecht niet geheel bekend is. Hierdoor wordt op enkele punten teruggegrepen op de beleidskaders zoals deze zijn vastgesteld door de provincie Zuid\-Holland.

**Provinciale Ruimtelijke Structuurvisie 2013\-2028 (herijking 2016\)**

De Provinciale Ruimtelijke Structuurvisie 2013\-2028 (PRS) is op 4 februari 2013 door de Provinciale Staten van Utrecht vastgesteld. De PRS wordt elke vier jaar opnieuw bekeken en eventueel aangepast. De laatste herijking is op 12 december 2016 vastgesteld. De PRS geeft de ruimtelijke ambities weer van de provincie Utrecht. Hierin staat welke doelstellingen de provincie van provinciaal belang acht, welk beleid bij deze doelstellingen hoort Ã©n hoe dit beleid uitgevoerd wordt. Deels loopt deze uitvoering via de Provinciale Ruimtelijke Verordening 2013 (PRV) die tegelijk met de PRS is opgesteld.

EÃ©n van de pijlers waar de provincie op wil inzetten is vitale dorpen en steden. Primair wordt daarbij ingezet op de ontwikkelingsmogelijkheden in het bestaand stedelijk gebied. Op die manier blijven de steden, dorpen en kernen aantrekkelijk om te wonen, te werken en te ontmoeten en blijft het landelijk gebied gevrijwaard van onnodige ruimteclaims. Binnenstedelijke ontwikkeling is mogelijk zonder de leefbaarheid en de sociale kwaliteit van de leefomgeving aan te tasten. Sterker nog, het kan de stedelijke kwaliteit juist versterken. Mits het gebeurt binnen bepaalde randvoorwaarden, met aandacht voor kwaliteit van zowel de woningen als de woonomgeving.

**Provinciale Ruimtelijke Verordening 2013 (herijking 2016\)**

Naast de PRS is de Ruimtelijke Verordening (PRV) vastgesteld en sinds de vaststelling voor het laatst herijkt in december 2016\. De PRV bevat algemene regels die gemeenten in acht moeten nemen bij het opstellen van hun ruimtelijke plannen. In de PRV staan geen regels die direct doorwerken naar de burgers. In de PRV zijn alleen de algemene regels opgenomen, die noodzakelijk zijn voor het waarborgen van de provinciale belangen.

**Toetsing provinciaal beleid**

Het plangebied is op de kwaliteitskaart van de provincie Zuid\-Holland aangeduid als 'veen(weide)landschap' (Laag van de cultuur\- en natuurlandschappen) binnen het 'rivierdeltacomplex' (Laag van de ondergrond). Daarnaast ligt het plangebied net buiten de stads\- of dorpsrand van Meerkerk (Laag van de stedelijke occupatie). Wel ligt het plangebied langs de Bazeldijk binnen het bebouwingslint van de dijk (zie figuur 3\.1\). Naar alle verwachting zullen hierin na de provinciale grenscorrectie geen wijzigingen optreden.

| afbeelding "i_NL.IMRO.1961.BPBazeldijk64-VA01_0007.png"   Â | afbeelding "i_NL.IMRO.1961.BPBazeldijk64-VA01_0008.png"   Â |

| --- | --- |

Figuur 3\.1 Uitsnede kwaliteitskaart provincie Zuid\-Holland

Het uitgangspunt voor het woningbouwprogramma in de PRS en PRV is niet in eerste instantie de woningbehoefte, maar de ruimtelijke mogelijkheden. Ingezet wordt op de binnenstedelijke ontwikkeling. Het streven is dat ten minste twee derde van het woningbouwprogramma binnen de actuele rode contouren gerealiseerd wordt. Deze binnenstedelijke opgave biedt kansen om de leefbaarheid in de steden en dorpen te verbeteren, als er voldoende aandacht is voor de kwaliteit van de woningen en de woonomgeving. De beoogde ontwikkeling voorziet in het toevoegen van woningen buiten de rode contour, maar binnen lintbebouwing. De beoogde woning wordt zodanig gerealiseerd, met het verwijderen van de vigerende bedrijfsbestemming en de sloop van twee schuren, dat ter plaatse sprake is van verbetering in de gebiedskwaliteit. Door de locatie van de woning in het verlengde van de woning Bazeldijk 66 wordt niet afgeweken van het patroon van lintbebouwing langs de Bazeldijk.

Het Ontwerp 2de partiÃ«le herziening van de provinciale ruimtelijke visie en verordening (herijking 2016\) wordt naar verwachting in december 2018 vastgesteld, maar heeft geen gevolgen voor de beoogde ontwikkeling.

Zoals aangegeven in paragraaf 3\.1 is de toevoeging van Ã©Ã©n extra woning geen stedelijke ontwikkeling zodat een verdere toetsing aan de ladder voor duurzame verstedelijking niet noodzakelijk is. Los daarvan blijkt uit de actuele provinciale woningbehoefteraming dat er in de regio Alblasserwaard Vijfheerenlanden behoefte is aan 5\.400 woningen tot 2030\. In Zederik wordt uitgegaan van een behoefte van ruim 600 woningen. Dit plan sluit hierop aan.

#### 3\.3 Regionaal beleid

**Visie 2030 Alblasserwaard Vijfheerenlanden (2012\)**

In het voorjaar van 2012 hebben de gemeenteraden in de regio Alblasserwaard Vijfheerenlanden de Visie 2030 vastgesteld. Deze visie geeft kaders voor toekomstig lokaal en regionaal beleid waarmee ingespeeld kan worden op nieuwe ontwikkelingen. De kernwaarden die de regio Alblasserwaard\-Vijfheerenlanden het eigen karakter geven en het uitgangspunt vormen voor de Visie zijn gedefinieerd als:

* bijzondere kwaliteit van het cultuurlandschap en de historische steden;

* grote sociale cohesie;

* innovatiekracht van het bedrijfsleven.

In de verschillende domeinen wordt de Visie 2030 uitgewerkt in projecten. Zo is inmiddels een regionale woonvisie, een regionale bedrijventerreinenstrategie en een regionaal verkeers\- en vervoerplan opgesteld.

**Toetsing regionaal beleid**

De regionale visie bevat geen concreet beleid voor de ontwikkeling in het plangebied. Bijgedragen wordt aan de kwaliteit van het gebied aan de rand van Meerkerk door de sanering van een bedrijfslocatie en de sloop van twee schuren.

#### 3\.4 Gemeentelijk beleid

**Gemeentelijke**Â **fusie**

De Eerste Kamer heeft op 10 juli ingestemd met het wetsvoorstel om de gemeenten Vianen, Leerdam en Zederik te fuseren tot de nieuwe gemeente Vijfheerenlanden. De ingangsdatum voor de nieuwe gemeente is 1 januari 2019\.

Bij het opstellen van dit bestemmingsplan is uitgegaan van het beleid van de voormalige gemeente Zederik, naar alle waarschijnlijkheid zal dit beleid op termijn vertaalt worden in een visie voor de gemeente Vijfheerenlanden. Op het moment van schrijven is er nog geen beleid voor deze gemeente vastgesteld.

**Toekomstvisie Zederikse dorpen 2030 (2015\)**

In de toekomstvisie geeft de gemeente de missie voor 2030 weer: de gemeente wil vitaal zijn, nabij de stad, in het groen. In de visie wordt een handreiking gedaan dit doel te bereiken, aan de hand van kernkwaliteit en kernwaarden van de gemeente, ideeÃ«n en opvattingen van de bewoners en overheidsbeleid.

De hoofdambitie luidt om de vitale woon\-, werk en leefomgeving te versterken. Met betrekking tot het onderwerp 'wonen' wordt gestreefd naar een aantrekkelijke en rustige omgeving met geschikte en betaalbare woningen voor jong en oud.

**Woonvisie gemeente Zederik 2015\-2018 (2015\)**

In 2015 heeft de gemeente Zederik een woonvisie vastgesteld met een horizon van 3 jaar. De (voormalige) gemeente Zederik wil een goede woonkwaliteit bieden voor haar inwoners en aantrekkelijk zijn voor vestigers. Het realiseren van de juiste woningen \- woningtypes die aansluiten bij de behoefte van bewoners \- en het realiseren van voldoende van deze woningen staat daarbij centraal. Met de gemeentelijke woonvisie worden de uitgangspunten beleidsmatig vastgelegd.

Er zijn vijf wensen geformuleerd:

* 1\. Voldoende passend woningaanbod voor iedereen (met name behoefte aan 'landelijk wonen' en 'dorpswonen');

* 2\. Betaalbaarheid woningaanbod;

* 3\. Voldoende woningen plannen;

* 4\. Leefbaarheid van kernen, wijken en buurten;

* 5\. Levensloopbestendig en duurzaam.

**Welstandsnota Zederik (2013\)**

Op 23 december 2013 heeft de gemeente Zederik de herziening van de welstandsnota vastgesteld. Het beleid levert een bijdrage aan de totstandkoming en het beheer van een aantrekkelijke bebouwde omgeving. Daarnaast geeft het de gemeente de mogelijkheid om cultuurhistorische, stedenbouwkundige en architectonische waarden te benoemen en een rol te geven bij de ontwikkeling en beoordeling van bouwplannen.

Het plangebied ligt in 'linten Meerkerk' op de gebiedskaart 'Meerkerk' (zie figuur 3\.2\). Het lint van Meerkerk wordt beschreven als een gevarieerd, kleinschalig bebouwingslint uit diverse periodes in een gegroeide en compacte structuur met als basis het individuele pand met een dorps karakter. De linten hebben een grote diversiteit aan architectuurstijlen en een zorgvuldige detaillering. Het materiaal\- en kleurgebruik is divers en terughoudend. Het beleid is terughoudend en gericht op behoud van variatie zonder verrommeling.

| afbeelding "i_NL.IMRO.1961.BPBazeldijk64-VA01_0009.jpg"   Â | afbeelding "i_NL.IMRO.1961.BPBazeldijk64-VA01_0010.png"      Â |

| --- | --- |

Figuur 3\.2 Gebiedskaart Meerkerk (bron: Welstandsnota Zederik)

**Conclusie gemeentelijk beleid**

Sprake is van een duurzame kwaliteitsverbetering, passend binnen het bestaande bebouwingslint. Qua ligging en massa past de beoogde woning in het bebouwingslint. Bij beschikbaarheid van een ontwerp zal de nieuwbouw worden getoetst aan de welstandscriteria uit de welstandsnota.

### Hoofdstuk 4 Omgevingsaspecten

#### 4\.1 Verkeer \& parkeren

Het plangebied wordt zowel in de huidige als in de toekomstige situatie ontsloten op de Bazeldijk. Ter hoogte van het plangebied geldt een maximum snelheid van 50 km/u. Door het vervallen van de bedrijfsbestemming en de realisatie van Ã©Ã©n woning heeft de beoogde ontwikkeling nagenoeg geen effect op de verkeersintensiteiten en de verkeersafwikkeling.

Ten aanzien van parkeren dient te worden voldaan aan het geldende parkeerbeleid 2014 van de (voormalige) gemeente Zederik. Op het woonperceel is voldoende ruimte om te parkeren. Bij de beoordeling van de aanvraag omgevingsvergunning wordt het bouwplan getoetst en beoordeeld aan de hand van de in de Algemene gebruiksregels opgenomen verplichting (artikel 11\.2).

#### 4\.2 Wegverkeerslawaai

**Toetsingskader**

Langs alle wegen \- met uitzondering van 30 km/u\-wegen en woonerven \- bevinden zich op grond van de Wet geluidhinder (Wgh) geluidzones waarbinnen de geluidhinder vanwege de weg getoetst moet worden. De breedte van de geluidszone is afhankelijk van het aantal rijstroken en van binnen of buiten stedelijke ligging. Op basis van jurisprudentie dient in het kader van een goede ruimtelijke ordening ook bij 30 km/u\-wegen de aanvaardbaarheid van de geluidsbelasting te worden onderbouwd.

**Onderzoek**

De woning wordt mogelijk gemaakt binnen de geluidzone van de gezoneerde Bazeldijk en de Grote Kanaaldijk. Hiervoor is het uitvoeren van akoestisch onderzoek naar de geluidbelasting op de gevels van de beoogde woning noodzakelijk. Het akoestisch onderzoek is opgenomen in bijlage 1.

In het onderzoek zijn de grenzen van het bouwvlak aangehouden als referentiepunt. De maximaal te ontheffen grenswaarde van 63 dB voor nieuwbouw binnen de bebouwde kom wordt niet overschreden. Omdat wel de voorkeursgrenswaarde van 48 dB ten gevolge van de Bazeldijk wordt overschreden zijn hogere waarden nodig. De benodigde hogere waarden zijn weergegeven in tabel 4\.1\.

![afbeelding "i_NL.IMRO.1961.BPBazeldijk64-VA01_0011.png"](i_NL.IMRO.1961.BPBazeldijk64-VA01_0011.png)

Tabel 4\.1 Hogere waarden vanwege de Bazeldijk

Getoetst is aan het 'Geluidbeleid hogere waarden Wgh en 30 km/u\-wegen, Gemeente Zederik'. Het plan voldoet aan de voorwaarden uit de Beleidsregel. Maatregelen om de geluidbelasting terug te dringen tot de voorkeursgrenswaarde zijn niet wenselijk en/of mogelijk.

**Conclusie**

De voorkeursgrenswaarde wordt aan de oost\- en zuidgevel overschreden. Het college van burgemeester en wethouders van de gemeente Vijfheerenlanden dient hogere waarden te verlenen voor de woning conform tabel 4\.1\.

#### 4\.3 Bedrijven en milieuhinder

**Toetsingskader**

In het kader van een goede ruimtelijke ordening is het van belang dat bij de aanwezigheid van bedrijven in de omgeving van milieugevoelige functies zoals woningen:

* ter plaatse van de woningen een goed woon\- en leefmilieu kan worden gegarandeerd;

* rekening wordt gehouden met de bedrijfsvoering en milieuruimte van de betreffende bedrijven.

Voor de afstemming tussen milieugevoelige en milieuhinderlijke functies , wordt in dit plan gebruikgemaakt van de VNG\-publicatie Bedrijven en milieuzonering (editie 2009\). In deze publicatie is een lijst opgenomen waarin de meest voorkomende bedrijven en bedrijfsactiviteiten zijn gerangschikt naar mate van milieubelasting. Voor elke bedrijfsactiviteit is de maximale richtafstand ten opzichte van milieugevoelige functies aangegeven op grond waarvan de categorie\-indeling heeft plaatsgevonden.

Milieuzonering beperkt zich tot de milieuaspecten met een ruimtelijke dimensie: geluid, geur, gevaar en stof. De richtafstanden gelden ten opzichte van het omgevingstype 'rustige woonwijk/rustig buitengebied'. Voor het omgevingstype 'gemengd gebied' gelden kleinere afstanden. De richtafstanden gelden voor de aangegeven bedrijfsactiviteiten in het algemeen. Op basis van onderzoek naar de specifieke milieusituatie van een bedrijf kunnen kleinere aan te houden afstanden gerechtvaardigd zijn. Hiermee kan dan onderbouwd worden afgeweken van de richtafstanden indien de specifieke bedrijfsvoering van het betreffende bedrijf daar aanleiding toe geeft.

**Onderzoek**

Rond het plangebied zijn voornamelijk woningen aanwezig in een landelijk gebied. De omgevingstype is dan ook een 'rustig buitengebied'.

Ten zuiden van het plangebied bevindt zich golfplaten\- en houthandel Frank Treuren BV. Het bedrijf ligt op een afstand van circa 50 meter tot aan de gevel van de beoogde woning. Voor een groothandel in hout en bouwmaterialen (\>2\.000 mÂ²) geldt een milieucategorie van 3\.1 volgens de VNG\-publicatie (2009\) met een richtafstand van 50 meter. Aan de richtafstand wordt voldaan. Verder zijn geen milieuhinderlijke functies in de omgeving.

**Conclusie**

Ter plaatse van de beoogde woningen is sprake van een aanvaardbaar woon\- en leefklimaat.

#### 4\.4 Externe veiligheid

**Toetsingskader**

Bij ruimtelijke plannen dient ten aanzien van externe veiligheid naar verschillende aspecten te worden gekeken, namelijk:

* bedrijven waar activiteiten plaatsvinden die gevolgen hebben voor de externe veiligheid;

* vervoer van gevaarlijke stoffen over wegen, spoor, water of door buisleidingen.

Voor zowel bedrijvigheid als vervoer van gevaarlijke stoffen zijn twee aspecten van belang, te weten het plaatsgebonden risico (PR) en het groepsrisico (GR). Het PR is de kans per jaar dat een persoon dodelijk wordt getroffen door een ongeval, indien hij zich onafgebroken (dat wil zeggen 24 uur per dag gedurende het hele jaar) en onbeschermd op een bepaalde plaats zou bevinden. Het PR wordt weergegeven met risicocontouren rondom een inrichting dan wel infrastructuur. Het GR drukt de kans per jaar uit dat een groep van minimaal een bepaalde omvang overlijdt als direct gevolg van een ongeval waarbij gevaarlijke stoffen betrokken zijn. De norm voor het GR is een oriÃ«ntatiewaarde. Het bevoegd gezag heeft een verantwoordingsplicht als het GR toeneemt en/of de oriÃ«ntatiewaarde wordt overschreden.

*Risicovolle inrichtingen*

Het Besluit externe veiligheid inrichtingen (hierna: Bevi) geeft een wettelijke grondslag aan het externe veiligheidsbeleid rondom risicovolle inrichtingen. Op basis van het Bevi geldt voor het PR een grenswaarde voor kwetsbare objecten en een richtwaarde voor beperkt kwetsbare objecten. Beide liggen op een niveau van 10\-6 per jaar. Bij de vaststelling van een bestemmingsplan moet aan deze normen worden voldaan, ongeacht of het een bestaande of nieuwe situatie betreft.

Het Bevi bevat geen norm voor het GR; wel geldt op basis van het Bevi een verantwoordingsplicht ten aanzien van het GR in het invloedsgebied van de inrichting. De in het externe veiligheidsbeleid gehanteerde norm voor het GR geldt daarbij als oriÃ«ntatiewaarde.

*Vervoer van gevaarlijke stoffen*

Per 1 april 2015 is het Besluit externe veiligheid transportroutes (Bevt) en de regeling Basisnet in werking getreden. Het Bevt vormt de wet\- en regelgeving, en de concrete uitwerking volgt in het Basisnet. Het Basisnet beoogt voor de lange termijn (2020, met uitloop naar 2040\) duidelijkheid te bieden over het maximale aantal transporten van, en de bijbehorende maximale risico's die het transport van gevaarlijke stoffen mag veroorzaken. Het Basisnet is onderverdeeld in drie onderdelen: Basisnet Spoor, Basisnet Weg en Basisnet Water.

Het Bevt en het bijbehorende Basisnet maakt bij het PR onderscheid in bestaande en nieuwe situaties. Voor bestaande situaties geldt een grenswaarde voor het PR van 10\-5 per jaar ter plaatse van kwetsbare en beperkt kwetsbare objecten en een streefwaarde van 10\-6 per jaar. Voor nieuwe situaties geldt de 10\-6 waarde als grenswaarde voor kwetsbare objecten, en als richtwaarde bij beperkt kwetsbare objecten.Â In het Basisnet Weg en het Basisnet Water zijn veiligheidsafstanden (PR 10\-6Â contour) opgenomen vanaf het midden van de transportroute.

Tevens worden in het Basisnet de plasbrandaandachtsgebieden (PAG) benoemd voor transportroutes waarbinnen beperkingen voor nieuwe ruimtelijke ontwikkelingen gelden. Het Basisnet vermeldt dat op een afstand van 200Â m vanaf de rand van het tracÃ© in principe geen beperkingen hoeven te worden gesteld aan het ruimtegebruik. Voor het groepsrisico geldt op grond van het Bevt slechts een oriÃ«nterende waarde en alleen in bepaalde gevallen is het doen van een verantwoording van een toename van het GR verplicht.

**Onderzoek**

Overeenkomstig de risicokaart waarin relevante risicobronnen getoond worden, zijn in en nabij het plangebied geen risicovolle inrichtingen gelegen. In figuur 4\.1 is een uitsnede van de risicokaart weergegeven ter plaatse van het plangebied.

![afbeelding "i_NL.IMRO.1961.BPBazeldijk64-VA01_0012.png"](i_NL.IMRO.1961.BPBazeldijk64-VA01_0012.png)

Figuur 4\.1 Uitsnede risicokaart (plangebied rood omcirkeld) (bron: Risicokaart, GBO Provincies 2018\)

*Risicovolle inrichtingen*

Zoals weergegeven op de risicokaart liggen er twee relevante risicovolle inrichtingen in de omgeving van het plangebied: 'Parc Merwede' en 'Eputan Kunststoftechniek B.V.'.

In Parc Merwede (Grote Kanaaldijk 14\) liggen twee propaantanken (beiden met inhoud van 8\.000 liter). De PR 10\-6 contour is 25 meter, waar het plangebied buiten valt. De effectafstand 1% letaliteit bedraagt 235 meter. Het plangebied valt deels binnen het invloedsgebied van het groepsrisico. De beoogde nieuwe woning valt echter buiten het invloedsgebied en heeft geen invloed op het groepsrisico. Wel valt de woning binnen de effectafstand gewond van 390 meter. Er kan worden volstaan met een beknopte verantwoording van het groepsrisico.

De PR 10\-6 contour van 'Eputan Kunstoftechniek B.V.' is 85 meter waar het plangebied buiten valt. De effectafstand 1% letaliteit is 930 meter voor het toxische scenario waar het plangebied binnenvalt. Door de huidige bevolkingsdichtheid binnen het invloedgebied en de beperkte ontwikkeling kan een significant effect op het groepsrisico worden uitgesloten. Er kan worden volstaan met een beknopte verantwoording van het groepsrisico.

*Vervoer van gevaarlijke stoffen*

Circa 750 meter van het plangebied bevindt zich de N210 waarover gevaarlijke stoffen worden vervoerd. Voor deze weg geldt geen PR 10\-6 contour. Het maatgevende invloedsgebied van het groepsrisico bedraagt 355 meter waar het plangebied buiten valt.

Op een 2500 meter afstand van het plangebied bevindt zich de A27 met een PR 10\-6 contour van 16 meter. Het maatgevende invloedsgebied van het groepsrisico bedraagt 355 meter waar het plangebied buiten valt.

Verder is er geen transport van gevaarlijke stoffen door buisleidingen of over het spoor in de omgeving van het plangebied.

**Beknopte verantwoording groepsrisico**

*Bestrijdbaarheid en bereikbaarheid*

Zowel voor de bereikbaarheid en bestrijdbaarheid van 'dagelijkse incidenten', zoals brand\- of wateroverlast, als voor calamiteiten op het gebied van externe veiligheid, is het van belang dat de bereikbaarheid voor de hulpdiensten en bluswatervoorzieningen voldoende geborgd zijn. De bestrijdbaarheid is afhankelijk van de inzetbaarheid van hulpverleningsdiensten. De brandweer moet in staat zijn om hun taken goed uit te kunnen voeren om daarmee verdere escalatie van een incident te voorkomen. Hierbij kan gedacht worden aan het voldoende/ adequaat aanwezig zijn van aanvalswegen en bluswatervoorzieningen. Tevens speelt een snelle alarmering ten allen tijde een belangrijke rol.

De planlocatie wordt ontsloten via de Bazeldijk die in noordelijke richting de woonkern Meerkerk bereikt. In zuidelijke richting kan via de Zijkade de A27 worden bereikt. Het gedegen wegennetwerk komt de bestrijdbaarheid ten goede. Zo kan bijvoorbeeld via meerdere aanvalswegen een mogelijke brand geblust worden. Daarnaast kan via de Bazeldijk in zuidelijke richting van de bronnen af worden gevlucht.

*Zelfredzaamheid*

De beoogde ontwikkeling voorziet in de realisatie van een woning. De aanwezige personen in de woning zijn over het algemeen zelfredzaam. Aanwezige kinderen en ouderen worden beschouwd als verminderd zelfredzame personen. Hierbij wordt ervan uitgegaan dat de ouders/verzorgers de kinderen en ouderen kunnen begeleiden.

Als gevolg van een incident met toxische stoffen geldt dat een toxische wolk zich snel kan ontwikkelen en verplaatsen. Dit effect is vaak niet zichtbaar. Zelfredzaamheid in dit scenario is alleen mogelijk als er tijdig alarmering plaatsvindt en gebouwen geschikt zijn om enkele uren te schuilen, denk hierbij aan het sluiten van ramen en deuren en met name het uitschakelen van (mechanische) ventilatiesystemen. Instructie met betrekking tot de juiste handelswijze in geval van een incident is noodzakelijk voor een effectieve zelfredzaamheid.

**Conclusie**

Het plangebied ligt binnen het invloedsgebied van 'Parc Merwede' en 'Eputan Kunststoftechniek B.V.' . Uit de beknopte verantwoording blijkt dat de zelfredzaamheid, bestrijdbaarheid en bereikbaarheid van het plangebied als voldoende worden beschouwd. Wel moet rekening gehouden worden dat het gebouw geschikt is om enkele uren in te schuilen, denk hierbij aan het sluiten van ramen en deuren en met name het uitschakelen van (mechanische) ventilatiesystemen. Verder zijn geen risicovolle bronnen aanwezig in de omgeving die een belemmering vormen. De externe veiligheidssituatie in het plangebied is positief te noemen.

#### 4\.5 Kabel en leidingen

**Toetsingskader**

Rond planologisch relevante leidingen dient rekening te worden gehouden met zones waarbinnen mogelijke beperkingen gelden (belemmeringenzones).

**Onderzoek en conclusie**

Binnen het plangebied en in de directe omgeving zijn geen planologisch relevante buisleidingen, hoogspanningsverbindingen of straalpaden aanwezig. Het aspect kabels en leidingen staat de beoogde ontwikkeling niet in de weg.

#### 4\.6 Luchtkwaliteit

**Toetsingskader**

In het kader van een goede ruimtelijke ordening wordt bij het opstellen van een ruimtelijk plan uit het oogpunt van de bescherming van de gezondheid van de mens rekening gehouden met de luchtkwaliteit. Het toetsingskader voor luchtkwaliteit wordt gevormd door hoofdstuk 5, titel 5\.2 van de Wet milieubeheer. Dit onderdeel van de Wet milieubeheer (Wm) bevat grenswaarden voor zwaveldioxide, stikstofdioxide en stikstofoxiden, fijn stof, lood, koolmonoxide en benzeen. Hierbij zijn in de ruimtelijke ordeningspraktijk langs wegen vooral de grenswaarden voor stikstofdioxide (jaargemiddelde) en fijn stof (jaar\- en daggemiddelde) van belang. De grenswaarden van de laatstgenoemde stoffen zijn in tabel 4\.2 weergegeven.

Tabel 4\.2 Grenswaarden maatgevende stoffen Wm

| Stof   Â | Toetsing van   Â | Grenswaarde   Â |

| --- | --- | --- |

| stikstofdioxide (NO2)   Â | jaargemiddelde concentratie   Â | 40 Âµg/mÂ³   Â |

| fijn stof (PM10)   Â | jaargemiddelde concentratie   Â | 40 Âµg/mÂ³   Â |

| Â | 24\-uurgemiddelde concentratie   Â | max. 35 keer p.j. meer dan 50Â ÂµgÂ / mÂ³   Â |

| fijn stof (PM2,5)   Â | jaargemiddelde concentratie   Â | 25 Âµg /mÂ³   Â |

Op grond van artikel 5\.16 van de Wm kunnen bestuursorganen bevoegdheden die gevolgen kunnen hebben voor de luchtkwaliteit onder andere uitoefenen indien de bevoegdheden/ontwikkelingen niet leiden tot een overschrijding van de grenswaarden of de bevoegdheden/ontwikkelingen niet in betekenende mate bijdragen aan de concentratie in de buitenlucht.

*Besluit niet in betekenende mate*

In dit Besluit niet in betekenende mate is bepaald in welke gevallen een plan vanwege de gevolgen voor de luchtkwaliteit niet aan de grenswaarden hoeft te worden getoetst. Hierbij worden 2 situaties onderscheiden:

* een plan heeft een effect van minder dan 3% van de jaargemiddelde grenswaarde NO2 en PM10 (\= 1,2 Âµg/mÂ³);

* een plan valt in een categorie die is vrijgesteld aan toetsing aan de grenswaarden; deze categorieÃ«n betreffen onder andere woningbouw met niet meer dan 1\.500 woningen bij Ã©Ã©n ontsluitingsweg en 3\.000 woningen bij twee ontsluitingswegen, kantoorlocaties met een bruto vloeroppervlak van niet meer dan 100\.000 m2 bij Ã©Ã©n ontsluitingsweg en 200\.000 m2 bij twee ontsluitingswegen.

**Onderzoek en conclusie**

Het bestemmingsplan maakt de realisatie van Ã©Ã©n woning mogelijk. De beoogde ontwikkeling valt dan ook onder het besluit 'niet in betekende mate'. Aan de grenswaarden hoeft dan ook niet getoetst te worden. In het kader van een goede ruimtelijke ordening is een indicatie van de luchtkwaliteit ter plaatse van het plangebied gegeven. Dit is gedaan aan de hand van de NSL\-monitoringstool 2017 (http://www.nsl\-monitoring.nl/viewer/) die bij het Nationaal Samenwerkingsprogramma Luchtkwaliteit hoort. Het dichtstbijzijnde meetpunt ligt langs de Bazeldijk. Uit de NSL\-monitoringstool blijkt dat in 2016 de jaargemiddelde concentraties stikstofdioxide en fijn stof langs deze weg ruimschoots onder de grenswaarden lagen. Hierdoor is er ter plaatse van het plangebied sprake van een aanvaardbaar woon\- en leefklimaat.

#### 4\.7 Bodem

**Beleid en normstelling**Â

Op grond van het Bro dient in verband met de uitvoerbaarheid van een plan rekening te worden gehouden met de bodemgesteldheid in het plangebied. Bij functiewijzigingen dient te worden bekeken of de bodemkwaliteit voldoende is voor de beoogde functie en moet worden vastgesteld of er sprake is van een saneringsnoodzaak. In de Wet bodembescherming is bepaald dat indien de desbetreffende bodemkwaliteit niet voldoet aan de norm voor de beoogde functie, de grond zodanig dient te worden gesaneerd dat zij kan worden gebruikt door de desbetreffende functie (functiegericht saneren). Nieuwe bestemmingen dienen bij voorkeur op schone grond te worden gerealiseerd.

**Onderzoek**

Ten opzichte van de vigerende planologische situatie is aan de Bazeldijk sprake van een functiewijziging van bedrijf naar wonen. Vanwege deze functiewijziging zijn door Montferland Milieu B.V. twee bodemonderzoeken uitgevoerd:

* 1\. een verkennend bodemonderzoek voor het toekomstige woonperceel, kadastraal perceel 1400 (zie bijlage 2);

* 2\. een historisch bodemonderzoek ter plaatse van het voormalige bedrijfsperceel, kadastraal perceel 1401 (zie bijlage 3).

Uit het verkennende bodemonderzoek kan het volgende worden geconcludeerd:

* de aangetroffen licht verhoogde gehalten in de grond en in het grondwater vormen geen belemmering voor het toekomstige gebruik;

* in geen van de geanalyseerde parameters in zowel grond als grondwater is de waarde voor nader onderzoek (tussenwaarde) en/of de interventiewaarde overschreden.

De bodem kan als niet verdacht worden beschouwd en is geschikt voor de functie wonen. Daarbij moet opgemerkt worden dat eventueel vrijkomende grond niet zondermeer in het grondverkeer kan worden opgenomen. Mocht de grond naar elders worden getransporteerd, dan dient te worden nagegaan in hoeverre de kwaliteit van de af te voeren grond overeenstemt met de verwerkingsmogelijkheden die voor de betreffende stort\- c.q. hergebruikslocatie gelden. Deze zijn geformuleerd in het Besluit bodemkwaliteit.

Uit het historisch bodemonderzoek volgen geen aanwijzingen die mogelijk een belemmering kunnen veroorzaken voor het toekomstige gebruik. Er is geen aanleiding voor het uitvoeren van een verkennend bodemonderzoek voor dit gedeelte van het plangebied. Wel wordt een asbestonderzoek geadviseerd ter plaatse van onverharde druppelzones bij het verwijderen van de schuren.

**Conclusie**

Het aspect bodem staat de vaststelling van het bestemmingsplan niet in de weg. Een asbestonderzoek wordt geadviseerd bij het verwijderen van de schuren aan de Bazeldijk.

#### 4\.8 Water

**Waterbeheer en watertoets**

De initiatiefnemer dient in een vroeg stadium overleg te voeren met de waterbeheerder over een ruimtelijk planvoornemen. Hiermee wordt voorkomen dat ruimtelijke ontwikkelingen in strijd zijn met duurzaam waterbeheer. Het plangebied ligt binnen het beheersgebied van het waterschap Rivierenland, verantwoordelijk voor het waterkwantiteits\- en waterkwaliteitsbeheer. Bij het tot stand komen van dit bestemmingsplan wordt overleg gevoerd met de waterbeheerder over de voorgestane ontwikkeling.

*Beleid duurzaam stedelijk waterbeheer*

Op verschillende bestuursniveaus zijn de afgelopen jaren beleidsnota's verschenen aangaande de waterhuishouding, allen met als doel een duurzaam waterbeheer (kwalitatief en kwantitatief). Deze paragraaf geeft een overzicht van de voor het plangebied relevante nota's, waarbij het beleid van het waterschap nader wordt behandeld.

Europa:

* Kaderrichtlijn Water (KRW)

Nationaal:

* Nationaal Waterplan (NW)

* Nationaal Bestuursakkoord Water (NBW)

* Waterwet

Provinciaal:

* Provinciaal Waterplan

* Provinciale Structuurvisie

* Verordening ruimte

*Waterschapsbeleid*

Met het Waterbeheerplan 2016\-2021 'Koers houden, kansen benutten' blijft het waterschap op koers om het rivierengebied veilig te houden tegen overstromingen, om voldoende schoon water te hebben en om het afvalwater effectief te zuiveren. Hiermee trekt het Waterschap Rivierenland de lijn door van het vorige waterbeheerplan. Bij de uitvoering van het programma beweegt het waterschap mee met veranderingen en benutten zij de kansen die zich voordoen in de regio. Om inhoudelijke ambities te bereiken ligt het accent in de periode 2016\-2021 onder meer op:

* gebiedsgericht werken;

* waterbewustzijn;

* innovatie.

Het waterbeheerprogramma is het centrale beleidsdocument van het waterschap. Het programma biedt houvast voor bestuurders en ambtenaren. De doelen en maatregelen in het waterbeheerprogramma zijn opgesteld samen met provincies, gemeenten en andere partijen. Het waterschap houdt rekening met provinciale functies en werkt mee aan het realiseren van provinciale doelen.

*Stedelijk Waterplan Gemeente Zederik*

Het Stedelijk Waterplan Gemeente Zederik is een gezamenlijk plan van de (voormalige) gemeente Zederik en het Waterschap Rivierenland. Het waterplan verwoordt de visie van gemeente en waterschap op waterbeheer in het stedelijk gebied tot 2025\. Het hoofddoel van het waterplan is het creÃ«ren van een duurzaam, veilig en robuust watersysteem. Om dit te bereiken wordt de werking van watersysteem en waterketen verbeterd. Kwantitatief betekent dit het vasthouden en bergen van water en het voorkomen van afwenteling aan water naar het landelijk gebied. Het water wordt dus gericht gestuurd om wateroverlast te voorkomen en uitdroging tegen te gaan. Kwalitatief betekent dit het schoon houden, scheiden en zuiveren van water. Het watersysteem heeft een voldoende ecologische kwaliteit en de belevingswaarde van de watergangen is goed.

**Huidige situatie**

Het plangebied is bestemd als bedrijfslocatie. Het perceel is deels verhard met gebouwen en bestrating. Verder is het gebied in gebruik als tuin. Het plangebied ligt aan de Bazeldijk die parallel loopt met het Merwedekanaal. De Bazeldijk en het voorste gedeelte van het plangebied liggen in de regionale waterkering 'Bazeldijk'. Daarnaast is een deel van het plangebied opgenomen in de beschermingszone van de regionale waterkering (zie figuur 4\.2\). Op het plangedeelte aan de Grote Kanaaldijk 14c staat een schuur. Dit plangedeelte is daarmee volledig verhard. De schuur bevindt zich niet in een beschermingszone van een waterloop of waterkering.

![afbeelding "i_NL.IMRO.1961.BPBazeldijk64-VA01_0013.png"](i_NL.IMRO.1961.BPBazeldijk64-VA01_0013.png)

Figuur 4\.2 Legger waterkeringen ten opzichte van het plangebied (bron: Waterschap Rivierenland)

*Waterkwantiteit*

Zoals weergegeven in figuur 4\.3 ligt ten zuiden van het plangebied een C waterloop met een onderhoudsstrook van 1 meter. Verder liggen binnen het plangebied geen waterlopen en ligt het plangebied niet in een andere beschermingszone van een waterloop.

![afbeelding "i_NL.IMRO.1961.BPBazeldijk64-VA01_0014.png"](i_NL.IMRO.1961.BPBazeldijk64-VA01_0014.png)

Figuur 4\.3 Legger wateren ten opzichte van het plangebied (bron: Waterschap Rivierenland)

*Bodem en grondwater*

Volgens de Bodemkaart van Nederland bestaat de bodem ter plaatse uit Kalkloze poldervaaggronden (zware klei). Er is sprake van grondwatertrap VI. Dat wil zeggen dat de hoogste grondwaterstand tussen de 0,40 \- 0,80 meter onder maaiveld ligt. De laagste grondwaterstand is 1,2 meter onder maaiveld en lager. De maaiveldhoogte ter plaatse is ongeveer 0,5 meter onder NAP.

*Afvalwaterketen en riolering*

Het plangebied (gedeelte Bazeldijk) is in de huidige situatie aangesloten op het gemeentelijk rioolstelsel.

**Toekomstige situatie**

De beoogde ontwikkeling bestaat uit de sloop van de westelijke schuur aan de Bazeldijk 64 en de realisatie van een woning. Het bouwvlak van de schuur achterop het perceel wordt verwijderd. Dit geldt ook voor de schuur aan de Grote Kanaaldijk 14c.

*Waterkwantiteit*

In de Beleidsregels van het waterschap is een vuistregel opgenomen voor de compensatie van toename aan verhard oppervlak. Deze vuistregel houdt in dat voor elke hectare nieuw verhard oppervlak 436 m3Â waterberging gerealiseerd moet worden (gebaseerd op de T\=10\+10% bui). In het stedelijk gebied is de toename voor de eerste 500 m2 verhard oppervlak vrijgesteld van watercompensatie en voor het landelijk gebied is dit 1\.500 m2.

Door de sloop van de schuur en de realisatie van de woning aan de Bazeldijk 64 blijft het verhard oppervlak nagenoeg gelijk. Voor de sloop van de schuur aan de Grote Kanaaldijk 14c geldt dat hier sprake is van een afname aan verhard oppervlak. Watercompensatie is ook niet nodig.

*Watersysteemkwaliteit en ecologie*

Ter voorkoming van diffuse verontreinigingen van water en bodem is het van belang om duurzame, niet\-uitloogbare materialen te gebruiken, zowel gedurende de bouw\- als de gebruiksfase.

*Veiligheid en waterkeringen*

Het plangebied ligt aan de regionale waterkering 'Bazeldijk'. De waterkering is op de verbeelding aangegeven met de dubbelbestemming 'Waterstaat \- Waterkering'. In deze zone vinden geen activiteiten plaats.

Een strook achter de waterkering ligt in de beschermingszone van de kering. Deze beschermingszone is op de verbeelding aangegeven met de gebiedsaanduiding 'vrijwaringszone \- dijk 1'. De beoogde woning wordt gerealiseerd net buiten de beschermingszone. Doordat er geen fysieke veranderingen plaatsvinden in de beschermingszone heeft dit geen invloed op de veiligheidssituatie.

Bij de aanleg van een eventuele nieuwe ontsluiting dient rekening te worden gehouden met de beschermingszone van de waterkering. En vergunning van het waterschap is vereist.

*Afvalwaterketen en riolering*

Conform de Leidraad Riolering en vigerend waterschapsbeleid is het voor nieuwbouw gewenst een gescheiden rioleringsstelsel aan te leggen zodat schoon hemelwater niet bij een rioolzuiveringsinstallatie terecht komt. Afvalwater wordt aangesloten op de bestaande gemeentelijke riolering. Voor hemelwater wordt de volgende voorkeursvolgorde aangehouden:

* hemelwater vasthouden voor benutting,

* (in\-) filtratie van afstromend hemelwater,

* afstromend hemelwater afvoeren naar oppervlaktewater,

* afstromend hemelwater afvoeren naar AWZI.

**Conclusie**

De ontwikkeling heeft geen negatieve gevolgen voor het waterhuishoudkundige systeem ter plaatse. Wel dient rekening te worden gehouden met de beschermingszone van de regionale waterkering bij de aanleg van een nieuwe ontsluiting.

#### 4\.9 Ecologie

**Wet natuurbescherming**

Met de Wnb zijn alle bepalingen met betrekking tot de bescherming van natuurgebieden en dier\- en plantensoorten samengebracht in Ã©Ã©n wet. De Wnb implementeert diverse Europeesrechtelijke regelgeving, zoals de Vogelrichtlijn en de Habitatrichtlijn in de Nederlandse wetgeving.

*Gebiedsbescherming*

De Wnb kent diverse soorten natuurgebieden, te weten:

* Natura\-2000 gebieden;

* Natuurnetwerk Nederland (NNN).

Natura\-2000 gebieden

De Minister van Economische Zaken (EZ) wijst gebieden aan die deel uitmaken van het Europese netwerk van natuurgebieden: Natura 2000\. Een dergelijk besluit bevat de instandhoudingsdoelstellingen voor de leefgebieden van vogelsoorten (Vogelrichtlijn) en de instandhoudingsdoelstellingen voor de natuurlijke habitats en habitats van soorten (Habitatrichtlijn).

Een bestemmingsplan dat afzonderlijk of in combinatie met andere plannen of projecten significante gevolgen kan hebben voor een Natura 2000\-gebied, kan uitsluitend vastgesteld worden indien uit een passende beoordeling de zekerheid is verkregen dat het plan, onderscheidenlijk het project de natuurlijke kenmerken van het gebied niet zal aantasten. Indien deze zekerheid niet is verkregen, kan het plan worden vastgesteld, indien wordt voldaan aan de volgende drie voorwaarden:

* alternatieve oplossingen zijn niet voor handen;

* het plan is nodig om dwingende redenen van groot openbaar belang, met inbegrip van redenen van sociale of economische aard; en

* de nodige compenserende maatregelen worden getroffen om te waarborgen dat de algehele samenhang van het Natura 2000\-netwerk bewaard blijft.

De bescherming van deze gebieden heeft externe werking, zodat ook ingrepen die buiten deze gebieden plaatsvinden verstoring kunnen veroorzaken en moeten worden getoetst op het effect van de ingreep op soorten en habitats.

Natuurnetwerk Nederland (NNN)

Gebieden die deel uitmaken van het Natuurnetwerk Nederland (NNN) worden aangewezen in de provinciale verordening. Voor dit soort gebieden geldt het 'nee, tenzij' principe, wat inhoudt dat binnen deze gebieden in beginsel geen nieuwe ruimtelijke ontwikkelingen mogen plaatsvinden.

*Soortenbescherming*

In de Wnb wordt een onderscheid gemaakt tussen:

* soorten die worden beschermd in de Vogelrichtlijn;

* soorten die worden beschermd in de Habitatrichtlijn;

* overige soorten.

De Wnb bevat onder andere verbodsbepalingen ten aanzien van het opzettelijk vernielen of beschadigen van nesten, eieren en rustplaatsen van vogels als bedoeld in artikel 1 van de Vogelrichtlijn. Gedeputeerde Staten (hierna: GS) kunnen hiervan ontheffing verlenen en bij verordening kunnen Provinciale Staten (hierna: PS) vrijstelling verlenen van dit verbod. De voorwaarden waaraan voldaan moet worden om ontheffing of vrijstelling te kunnen verlenen zijn opgenomen in de Wnb en vloeien direct voort uit de Vogelrichtlijn. Verder is het verboden in het wild levende dieren van soorten, genoemd in bijlage IV, onderdeel a, bij de Habitatrichtlijn, bijlage II bij het Verdrag van Bern of bijlage I bij het Verdrag van Bonn, in hun natuurlijk verspreidingsgebied opzettelijk te doden of te vangen of te verstoren. GS kunnen hiervan ontheffing verlenen en bij verordening kunnen PS vrijstelling verlenen van dit verbod. De gronden voor verlening van ontheffing of vrijstelling zijn opgenomen in de Wnb en vloeien direct voort uit de Habitatrichtlijn.

Ten slotte is een verbodsbepaling opgenomen voor overige soorten. Deze soorten zijn opgenomen in de bijlage onder de onderdelen A en B bij de Wnb. De provincie kan ontheffing verlenen van deze verboden. Verder kan bij provinciale verordening vrijstelling worden verleend van de verboden. De noodzaak tot ontheffing of vrijstelling kan hierbij ook verband houden met handelingen in het kader van de ruimtelijke inrichting of ontwikkeling van gebieden.

Bij de voorbereiding van het bestemmingsplan moet worden onderzocht of de Wet natuurbescherming de uitvoering van het plan niet in de weg staat. Dit is het geval wanneer de uitvoering tot ingrepen noodzaakt waarvan moet worden aangenomen dat daarvoor geen vergunning of ontheffing ingevolge de wet zal kunnen worden verkregen.

**Uitwerking Verordening uitvoering Wet natuurbescherming Zuid\-Holland**

In de provincie Zuid\-Holland wordt vrijstelling verleend voor het weiden van vee en voor het op of in de bodem brengen van meststoffen. In het kader van de ruimtelijke inrichting of ontwikkeling van gebieden, daaronder begrepen het daarop volgende gebruik van het ingerichte of ontwikkelde gebied, bestendig beheer of onderhoud in de landbouw of bosbouw, bestendig beheer of onderhoud aan vaarwegen, watergangen, waterkeringen, waterstaatswerken, oevers, vliegvelden, wegen, spoorwegen of bermen, of natuurbeheer, of bestendig beheer of onderhoud van de landschappelijke kwaliteiten van een bepaald gebied worden vrijstellingen verleend ten aanzien van de soorten genoemd in bijlage 6 bij deze verordening. Het betreft aardmuis, bastaardkikker, bosmuis, bruine kikker, bunzing, dwergmuis, dwergspitsmuis, egel, gewone bosspitsmuis, gewone pad, haas, hermelijn, huisspitsmuis, kleine watersalamander, konijn, meerkikker, ree, rosse woelmuis, veldmuis, vos, wezel en woelrat.

**Onderzoek**

*Gebiedsbescherming*

Het plangebied vormt geen onderdeel van een natuur\- of groengebied met een beschermde status, zoals Natura 2000 en Natuurnetwerk Nederland. De afstand tot het dichtstbijzijnde Natuurnetwerk Nederland\-gebied ten westen van het plangebied bedraagt ruim 700 meter (zie figuur 4\.4\). Ten noorden van het plangebied, op een afstand van 1,2 kilometer, ligt het Natura 2000\-gebied Zouweboezem (zie figuur 4\.5\).

![afbeelding "i_NL.IMRO.1961.BPBazeldijk64-VA01_0015.png"](i_NL.IMRO.1961.BPBazeldijk64-VA01_0015.png)

Figuur 4\.4 NNN ten opzichte van het plangebied (bron: provincie Zuid\-Holland)

![afbeelding "i_NL.IMRO.1961.BPBazeldijk64-VA01_0016.png"](i_NL.IMRO.1961.BPBazeldijk64-VA01_0016.png)

Figuur 4\.5 Natura 2000\-gebieden (bron: AERIUS Calculator)

Het plangebied ligt buiten beschermde natuurgebieden. Directe effecten zoals areaalverlies en versnippering kunnen hierdoor worden uitgesloten. Doordat de woonbestemming een minder verstorende bestemming is dan een bedrijfsbestemming kan een toename aan verstoring uitgesloten worden. Gezien de geringe ontwikkeling (bouw van een woning en sloop van een schuur) en de afstand tot beschermde natuurgebieden, kunnen ook verandering van de waterhuishouding en vermesting/verzuring en daarmee significante negatieve effecten op beschermde natuurgebieden worden uitgesloten. De Wet natuurbescherming en het beleid van de provincie Zuid\-Holland staan de uitvoering van het plan dan ook niet in de weg.

*Soortenbescherming*

Om de ecologische gevolgen van de beoogde ontwikkeling in kaart te brengen is voor het perceel aan de Bazeldijk een quick scan flora en fauna uitgevoerd door Jansen\&Jansen Groenadviesbureau. Dit onderzoek is bijgevoegd als bijlage 4. Op basis van de resultaten van deze quickscan en de te verwachten effecten van de ingreep is duidelijk geworden dat het redelijkerwijs uitgesloten kan worden dat met de uitvoer van de voorgenomen werkzaamheden vaste rust\- en verblijfplaatsen van vogels, zoogdieren, beschermde standplaatsen van planten of andere beschermde functies/waarden verloren gaan. De beoogde ontwikkeling is niet in strijd met het gestelde binnen de Wet natuurbescherming.

Ook voor de sloop van de schuur op het perceel Grote Kanaaldijk 14c dient te worden voldaan aan de zorgplicht in het kader van de Wet natuurbescherming. Omdat nog niet duidelijk is wanneer de schuur wordt gesloopt, is nog geen quick scan flora en fauna uitgevoerd. Bij de sloopmelding moet worden aangetoond dat de sloop niet in strijd is met de Wet natuurbescherming.

**Conclusie**

De voorgenomen ontwikkeling leidt niet tot negatieve effecten op beschermde natuurgebieden of beschermde soorten. Het aspect ecologie vormt dan ook geen belemmering voor de uitvoering van het plan.

#### 4\.10 Archeologie

**Erfgoedwet**

Op 1 juli 2016 zijn de Monumentenwet en de Wet op de archeologische monumentenzorg vervangen door de Erfgoedwet. De uitgangspunten van het Verdrag van Malta blijven in de Erfgoedwet de basis voor de Nederlandse omgang met archeologie. De wet regelt de bescherming van archeologisch erfgoed in de bodem, de inpassing ervan in de ruimtelijke ontwikkeling en de financiering van opgravingen: 'de veroorzaker betaalt'.

Voor gebieden waar archeologische waarden voorkomen of waar reÃ«le verwachtingen bestaan dat ter plaatse archeologische waarden aanwezig zijn, dient door de initiatiefnemer voorafgaand aan bodemingrepen archeologisch onderzoek te worden uitgevoerd. De uitkomsten van het archeologisch onderzoek dienen vervolgens volwaardig in de belangenafweging te worden betrokken. Het belangrijkste doel is de bescherming van het archeologische in de bodem (in situ) omdat de bodem doorgaans de beste garantie biedt voor een goede conservering. Er wordt uitgegaan van het basisprincipe de 'verstoorder' betaalt voor het opgraven en het documenteren van de aangetroffen waarden als behoud in de bodem niet tot de mogelijkheden behoort.

**Onderzoek**

Op 13 december 2010 heeft de gemeenteraad van Zederik haar eigen archeologische verwachtings\- en beleidsadvieskaart vastgesteld. Voor de verschillende delen van de gemeente is daarmee bepaald bij welke soort bodemverstorende activiteiten er een archeologisch onderzoek moet worden uitgevoerd. Een uitsnede van de kaart is opgenomen in figuur 4\.6\.

* De lintbebouwing langs de Bazeldijk ligt in een gebied met een middelmatige verwachting op archeologische waarden. Dit betekent dat bij ingrepen groter dan of gelijk aan 100 m2 en dieper dan 30 cm archeologisch onderzoek noodzakelijk is.

* Voor het westelijke deel van het plangebied geldt een hoge verwachting op archeologische waarden. Archeologisch onderzoek is noodzakelijk bij ingrepen groter dan of gelijk aan 250 m2 en dieper dan 30 cm.

* Ook voor het perceel aan de Grote Kanaaldijk geldt een hoge verwachting op archeologische waarden.

| afbeelding "i_NL.IMRO.1961.BPBazeldijk64-VA01_0017.jpg"   Â | afbeelding "i_NL.IMRO.1961.BPBazeldijk64-VA01_0018.png"   Â |

| --- | --- |

Figuur 4\.6 Uitsnede archeologische verwachtings\- en beleidsadvieskaart

Op basis van de verwachtingswaarden zijn op de verbeelding archeologische dubbelbestemmingen opgenomen. Indien de genoemde dieptes of oppervlaktematen worden overschreden, dient archeologisch onderzoek te worden uitgevoerd.

**Conclusie**

Voor de beoogde woning moet archeologisch onderzoek worden uitgevoerd wanneer de oppervlakte meer dan 100 m2 bedraagt en de diepte meer dan 30 cm. Dit zal bij de aanvraag omgevingsvergunning worden beoordeeld.

#### 4\.11 Vormvrije\-mer

**Toetsingskader**

In onderdeel C en D van de bijlage bij het Besluit m.e.r. is aangegeven welke activiteiten in het kader van het omgevingsvergunning planmer\-plichtig, projectmer\-plichtig of mer\-beoordelingsplichtig zijn. Voor deze activiteiten zijn in het Besluit m.e.r. drempelwaarden opgenomen. Daarnaast dient het bevoegd gezag bij de betreffende activiteiten die niet aan de bijbehorende drempelwaarden voldoen, na te gaan of sprake kan zijn van belangrijke nadelige gevolgen voor het milieu, gelet op de omstandigheden als bedoeld in bijlage III van de EEG\-richtlijn milieueffectbeoordeling. Deze omstandigheden betreffen:

* de kenmerken van de projecten;

* de plaats van de projecten;

* de kenmerken van de potentiÃ«le effecten.

**Onderzoek en conclusie**

In het Besluit milieueffectrapportage is opgenomen dat de aanleg, wijziging of uitbreiding van een stedelijk ontwikkelingsproject mer\-beoordelingsplichtig is indien (Besluit milieueffectrapportage, Bijlage onderdeel D11\.2\):

* de activiteit betrekking heeft op een oppervlakte van 100 hectare of meer;

* een aaneengesloten gebied en 2\.000 of meer woningen omvat;

* een bedrijfsvloeroppervlakte van 200\.000 m2 of meer.

De beoogde ontwikkeling betreft de omzetting van een bedrijfsbestemming in een woonbestemming. Ook wordt een bouwvlak ten behoeve van een schuur aan de overzijde van het kanaal verwijderd. De totale oppervlakte bebouwing neemt daardoor af. Ten opzichte van de huidige situatie wordt Ã©Ã©n woning aan het plangebied toegevoegd. Door de toevoeging van Ã©Ã©n woning en de afname van de hoeveelheid bebouwing is geen sprake van een stedelijk ontwikkelingsproject. Om deze reden is geen sprake van verplichtingen op grond van het Besluit milieueffectrapportage.

### Hoofdstuk 5 Uitvoerbaarheid

#### 5\.1 Economische uitvoerbaarheid

Op grond van het bepaalde in artikel 6\.12 lid 1 Wet ruimtelijke ordening is de gemeenteraad verplicht een exploitatieplan vast te stellen bij de vaststelling van een bestemmingsplan. In afwijking hiervan bepaalt lid 2 van dit artikel dat de gemeenteraad geen exploitatieplan hoeft vast te stellen indien:

* 1\. het verhaal van kosten van de grondexploitatie anderszins is verzekerd (bijvoorbeeld via gronduitgifte, een anterieure overeenkomst over grondexploitatie);

* 2\. het niet noodzakelijk is een tijdvak voor de exploitatie, dan wel een fasering in de uitvoering van werken, werkzaamheden, maatregelen en bouwplannen vast te stellen;

* 3\. het stellen van eisen voor de werken en werkzaamheden voor het bouwrijp maken van het exploitatiegebied, de aanleg van nutsvoorzieningen en het inrichten van de openbare ruimte in het exploitatiegebied, dan wel het stellen van regels omtrent het uitvoeren van die werkzaamheden, dan wel een uitwerking van de regels met betrekking tot de uitvoerbaarheid niet nodig is.

Op grond van artikel 6\.12 lid 2 Wro zal geen exploitatieplan worden vastgesteld, aangezien:

* begeleiding van de planologische procedure door middel van het heffen van leges is gedekt;

* het aanleggen van voorzieningen in het exploitatiegebied niet aan de orde is;

* de benodigde haalbaarheidsonderzoeken door de initiatiefnemer zijn bekostigd;

* tussen de initiatiefnemer en gemeente een overeenkomst is afgesloten waarin zowel de afspraken met betrekking tot de afwenteling van planschade zijn vastgelegd.

Aangezien op grond van bovenstaande voor de gemeente Vijfheerenlanden geen kosten zijn verbonden aan het opstellen en uitvoeren van het bestemmingsplan, is de economische uitvoerbaarheid voldoende verzekerd.

#### 5\.2 Maatschappelijke uitvoerbaarheid

Het ontwerpbestemmingsplan is in het kader van artikel 3\.1\.1 Bro aan alle wettelijke overlegpartners van de gemeente verzonden. Daarnaast is het ontwerpbestemmingsplan gedurende 6 weken ter inzage gelegd. Belanghebbenden zijn in de gelegenheid gesteld een zienswijze in te dienen. Tijdens deze periode zijn geen zienswijzen ingediend.

### Hoofdstuk 6 Juridische planopzet

#### 6\.1 Algemeen

Dit bestemmingsplan vormt het juridische kader voor het plangebied. Op basis van dit bestemmingsplan zal de beoogde ontwikkeling zonder verdere uitwerking van de bestemmingen of andere planologisch\-juridische procedures kunnen worden uitgevoerd. Daarnaast vervult het plan, na realisatie van de functiewijziging een belangrijke beheer\- en gebruiksfunctie. Het bestemmingsplan is in lijn met de vigerende bestemmingsplannen 'Kernen Zederik' en 'Buitengebied Zederik' en voldoet aan de Standaard Vergelijkbare Bestemmingsplannen (SVBP2012\). Voor de vertaling van het gemeentelijke archeologiebeleid in de regels is gebruik gemaakt van bestemmingsplan 'Herziening Kernen Zederik'.

#### 6\.2 Opbouw regels

De juridische regeling bestaat uit vier hoofdstukken. Het eerste hoofdstuk bevat de definities van begrippen, die voor het algemene begrip, de leesbaarheid en uitleg van het plan van belang zijn en de wijze van meten. In hoofdstuk 2 wordt op de bestemmingen en hun gebruik ingegaan (zie paragraaf 6\.3). Het derde hoofdstuk gaat in op de algemene bepalingen. De overgangs\- en slotbepalingen maken onderdeel uit van het vierde hoofdstuk.

#### 6\.3 De bestemmingen

**Agrarisch met waarden**

Op het perceel Grote Kanaaldijk 14c is het bouwvlak voor de schuur verwijderd. De schuur zal op termijn worden gesloopt. De bestemming blijft ongewijzigd.

**Tuin**

Om te voorkomen dat de gronden met de agrarische bestemming bebouwd kunnen worden, is voor de gronden achter de schuur aan de Bazeldijk de tuinbestemming opgenomen (achterste gedeelte kadastraal perceel 1400\). Dit geldt ook voor de voortuin op het kadastrale perceel 1401 waarvoor de mogelijkheid tot het bouwen van een woning is opgenomen. Op gronden met de tuinbestemming zijn alleen bouwwerken, geen gebouwen en overkappingen zijnde toegestaan.

**Wonen**

Conform het toekomstige gebruik van het perceel is aan kadastraal perceel 1401 en een deel van kadastraal perceel 1400 de bestemming 'Wonen' toegekend. Op de verbeelding is een bouwvlak opgenomen waarbinnen de woning gebouwd moet worden. Met een aanduiding 'vrijstaand' is geregeld dat er alleen een vrijstaande woning mogelijk is. Daarnaast zijn tevens de maximale goot\- en bouwhoogte vastgelegd (6 m respectievelijk 10 m).

Bijgebouwen mogen zowel binnen als buiten het bouwvlak worden gerealiseerd met een maximale

grootte, voor zover gelegen buiten het bouwvlak, van 75 mÂ² en bij een maximaal bebouwingspercentage

van 50% van het bestemmingsvlak. Deze normen beogen met name te voorkomen dat een bouwperceel

volledig wordt bebouwd en dat stedenbouwkundig gezien ongewenste situaties ontstaan.

De regels bij deze bestemming bieden de mogelijkheid tot de uitoefening van een bed and breakfast en

het uitoefenen van een aan huis verbonden beroep of bedrijf. Belangrijk is dat de woning in

overwegende mate de woonfunctie behoudt en dat de ruimtelijke uitwerking of uitstraling in

overeenstemming met de woonfunctie is.

De bestaande schuur aan de Bazeldijk is opgenomen in het bestemmingsvlak 'Wonen' van de woningen direct ten noorden van het plangebied (Bazeldijk 50\-62\). De schuur doet dienst als bijgebouw voor drie woningen.

**Waarde \- Archeologie 2/4 (dubbelbestemmingen)**

Ter bescherming van de archeologische waarden die mogelijk in het gebied voorkomen, zijn archeologische dubbelbestemmingen opgenomen, afgestemd op het gemeentelijke archeologiebeleid.

**Waterstaat \- Waterkering (dubbelbestemming)**

Bij waterkeringen behoren verschillende zones, zoals de kernzone, de beschermingszone en de buitenbeschermingszone. De kernzone is als dubbelbestemming op de verbeelding/regels opgenomen en de beschermingszone als aanduidingsregel.