xml version\="1\.0" encoding\="UTF\-8"?

Kesteren, Nedereindsestraat 29: Toelichting

direct naar inhoud van Toelichting

Kesteren, Nedereindsestraat 29

==============================

Toelichting

-----------

| Plan: | Kesteren, Nedereindsestraat 29 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1740\.bpKEnedereindstr29\-vst1 |

* Vaststellingsbesluit

* Toelichting

* Bijlagen bij de toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding en doel van het plan

+ 1\.2 Ligging plangebied

+ 1\.3 Geldende plannen

+ 1\.4 Leeswijzer

* Hoofdstuk 2 Planbeschrijving

+ 2\.1 Bestaande situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Nationaal beleid

+ 3\.2 Provinciaal beleid

+ 3\.3 Gemeentelijk beleid

+ 3\.4 Conclusie

* Hoofdstuk 4 Omgevingsaspecten

+ 4\.1 Verkeer \& parkeren

+ 4\.2 Bodem

+ 4\.3 Geluid

+ 4\.4 Bedrijven en Milieuzonering

+ 4\.5 Lichthinder

+ 4\.6 Luchtkwaliteit

+ 4\.7 Geur

+ 4\.8 Externe veiligheid

+ 4\.9 Waterhuishouding

+ 4\.10 Ecologie

+ 4\.11 Archeologie \& cultuurhistorie

+ 4\.12 Leidingen

+ 4\.13 Explosieven

* Hoofdstuk 5 Juridische planbeschrijving

+ 5\.1 Algemeen

+ 5\.2 Inleidende regels

+ 5\.3 Bestemmingsregels

+ 5\.4 Algemene regels

+ 5\.5 Overgangs\- en slotregels

* Hoofdstuk 6 Uitvoerbaarheid

+ 6\.1 Economische uitvoerbaarheid

+ 6\.2 Maatschappelijke uitvoerbaarheid

* Hoofdstuk 7 Procedure

+ 7\.1 Overleg

+ 7\.2 Inspraak

+ 7\.3 Ontwerpfase

+ 7\.4 Vaststellingsfase

### Hoofdstuk 1 Inleiding

#### 1\.1 Aanleiding en doel van het plan

Jan Oosterhout ontwikkeling is voornemens om op de locatie aan de Nedereindsestraat 29 een aantal nieuwe woningen te realiseren. In de huidige situatie is er een volledig afgebrande boerderij aanwezig met daaromheen liggend de voormalige tuin. De boerderij is niet meer te herstellen en niet meer behoudenswaardig. De gronden liggen daarom al geruime tijd braak en het plan is nu om het gebied in te richten als nieuw woonbuurtje.

Omdat de beoogde ontwikkeling op grond van het vigerende bestemmingsplan âKern Kesterenâ niet is toegestaan, wordt het voorliggende bestemmingsplan in procedure gebracht.

#### 1\.2 Ligging plangebied

Het plangebied is gelegen aan de westzijde van Kesteren nabij de kruising/onderdoorgang van de Nedereindsestraat en de N233 (Cuneraweg). De Nedereindsestraat vormt een belangrijke verbindingsroute tussen de wijk aan de westzijde van de N233 en het centrum van Kesteren. Het plangebied betreft een 3\-hoekig perceel, welke aan de westzijde grenst aan de provinciale weg en aan de zuidoostzijde aan de plaatselijke tennisvelden.

![afbeelding "i_NL.IMRO.1740.bpKEnedereindstr29-vst1_0001.jpg"](i_NL.IMRO.1740.bpKEnedereindstr29-vst1_0001.jpg)

*Globale ligging en begrenzing plangebied*

#### 1\.3 Geldende plannen

Voor de in het bestemmingsplan begrepen gronden vigeert thans het bestemmingsplan 'Kern Kesteren', dat op 7 april 2010 door de gemeenteraad van Neder\-Betuwe is vastgesteld. Voor het plangebied geldt de bestemming Wonen \- 2\. Daarnaast geldt de dubbelbestemming Waarde \- Archeologie 3 en zijn de bouwaanduidingen 'vrijstaand' en 'specifieke bouwaanduiding\-monument' van kracht. De laatste bouwaanduiding heeft het behoud, beheer en herstel van de aanwezige cultuurhistorische en monumentale waarden van de gebouwen en de omgeving ten doel. Op de locatie zijn daarnaast een tweetal parapluplannen van kracht ten aanzien van parkeren en archeologie.

![afbeelding "i_NL.IMRO.1740.bpKEnedereindstr29-vst1_0002.png"](i_NL.IMRO.1740.bpKEnedereindstr29-vst1_0002.png)

*Uitsnede vigerend bestemmingsplan 'Kern Kesteren'*

*Strijdigheid met het vigerende bestemmingsplan*

De woonbestemming verandert niet. Het initiatief gaat echter uit van 13 woningen die grotendeels buiten het opgenomen bouwvlak vallen. Ook is er sprake van rijwoningen en twee\-onder\-een\-kapwoningen die niet voldoen aan de bouwaanduiding vrijstaand. Om het plan te kunnen realiseren is een herziening van het bestemmingsplan noodzakelijk.

#### 1\.4 Leeswijzer

Het bestemmingsplan bestaat uit meerdere onderdelen: een verbeelding waarop de bestemmingen in het plangebied zijn aangegeven en regels waarin de bepalingen voor de op de verbeelding vermelde bestemmingen zijn opgenomen. Het bestemmingsplan gaat vergezeld van een toelichting waarin de achtergronden van het bestemmingsplan zijn beschreven. De verbeelding vormt samen met de regels het juridische bindende deel van het bestemmingsplan. In de toelichting worden de keuzes die in het bestemmingsplan worden gemaakt nader gemotiveerd en verantwoord.

### Hoofdstuk 2 Planbeschrijving

#### 2\.1 Bestaande situatie

In de huidige situatie staat op het driehoekige perceel een t\-vormige afgebrande boerderij. De boerderij heeft een vervallen uitstraling en was oorspronkelijk een traditionele Betuwse boerderij.

![afbeelding "i_NL.IMRO.1740.bpKEnedereindstr29-vst1_0003.jpg"](i_NL.IMRO.1740.bpKEnedereindstr29-vst1_0003.jpg)

vogelvluchtfoto van afgebrande boerderij

De restanten van de boerderij staan midden op het perceel en heeft een bouwhoogte van ca 10m. Het voorhuis bestond uit 2 bouwlagen met een kap uitgevoerd als schilddak. De voorzijde is gericht naar de Nedereindsestraat. Het achterhuis bestond uit 1 bouwlaag met forse kap.

Aan de oostzijde bevindt zich een eveneens vervallen bijgebouw/schuur met een hoogte van ca. 7m. De rest van het perceel bestaat hoofdzakelijk uit door brandresten vervuild grasland. Aan de west\- en noordzijde ligt een kleine afwateringssloot.

Ten noorden van het plangebied liggen een aantal appartementengebouwen. De oostkant wordt gevormd door een achttal woningen die rondom een rond pleintje zijn gesitueerd. De westzijde wordt begrensd door het talud van de A\-watergang en het begroeide talud van de N233\. Aan de zuidoostzijde bevinden zich een viertal tennisbanen met bijbehorend clubhuis en parkeerterrein.

#### 2\.2 Toekomstige situatie

##### 2\.2\.1 Programma

Het voorziene programma bestaat uit 13 woningen. Deze woningen zijn verdeeld over een viertal woonblokken bestaande uit een woonblok met 3 rijwoningen, een woonblok met 6 rijwoningen, 2 woningen in een twee\-onder\-een\-kap blok en twee aan elkaar geschakelde patiowoningen. Hiermee wordt voorzien in een mix van typologieÃ«n. De twee patiowoningen zijn levensloopbestendige woningen waarvan alle primaire voorzieningen (woonkamer, slaapkamer, keuken, badkamer, toilet) gelijkvloers bereikbaar zijn. Deze patiowoningen zijn dus in beginsel geschikt voor senioren. De woningen worden projectmatig gerealiseerd. Ten behoeve van het initiatief is een stedenbouwkundig plan in combinatie met een toelichting vanuit beeldkwaliteit opgesteld. Navolgende afbeelding toont een uitsnede van het plan, zie ook bijlage 1 voor een volledig exemplaar. In het vervolg van deze paragraaf zal het plan tekstueel worden toegelicht. Het Gelders Genootschap heeft inmiddels een positief advies afgegeven op het ontwerp, zie bijlage 2.

![afbeelding "i_NL.IMRO.1740.bpKEnedereindstr29-vst1_0004.png"](i_NL.IMRO.1740.bpKEnedereindstr29-vst1_0004.png)

*Situatietekening februari 2019 (Factor Architecten)*

##### 2\.2\.2 Ruimtelijke ontwikkeling

De 13 nieuwe woningen vormen samen een ensemble dat refereert aan de historische situatie van een boerenerf. Belangrijke onderdelen in het ontwerp zijn het woonhuis aan de Nedereindsestraat, de grote schuur achter dit woonhuis en een aantal kleinere schuren gegroepeerd rond een erf achter het woonhuis. De nieuwe bebouwing refereert als ensemble, in de architectuur en de terrein inrichting aan een boerenerf. Dit betekent niet dat de nieuwe bebouwing een replica van de historische bebouwing moet zijn. Stedenbouwkundig is de hiÃ«rarchie tussen gebouwen en de herkenbaarheid van hoofd\- en bijgebouwen in het ensemble van belang. Dit komt o.a. terug in het duidelijk zichtbaar maken van de (nog aanwezige) terp met daarop een hoofdgebouw, met de uitstraling van Ã©Ã©n woonhuis. De kapvorm en \-richting van dit hoofdgebouw komen overeen met die van het oorspronkelijke woongebouw. Binnen dit hoofdgebouw bevinden zich 3 woningen. De 6 rijwoningen achter het hoofdgebouw refereren aan de grote schuur achter het woonhuis en hebben een kap richting haaks op het hoofdgebouw. De twee\-onder\-een\-kap woningen en de twee geschakelde patiowoningen krijgen de uitstraling van kleinere schuren die samen met de hierboven beschreven grote schuur staan gegroepeerd rond het achtererf.

##### 2\.2\.3 Architectuur

De architectonische uitwerking sluit aan bij het beoogde ensemble welke refereert naar de historische situatie van een boerenerf. Het hoofdgebouw, het meest noordelijke blok van drie woningen, krijgt het aanzien en details die doen denken aan het woongedeelte van een historische boerderij. Hoewel het een blok van drie woningen betreft wordt bij het ontwerp gestreefd naar een aanzien van Ã©Ã©n gezamenlijke woning. Het hoofdgebouw is daarmee het belangrijkste gebouw op het erf.

De grote en kleine schuren zijn wat qua massaopzet uitstraling ondergeschikt aan het hoofdgebouw, de boerderij. Forse kappen (met overstekken) bepalen in belangrijke mate het beeld. Deze woonblokken hebben in tegenstelling tot het hoofdgebouw een meer ingetogen en sobere uitstraling.

In bijlage 1 wordt uitgebreider ingegaan op de beeldkwaliteitseisen. Navolgende afbeeldingen geven een indruk van de toekomstige uitstraling van de bebouwing.

![afbeelding "i_NL.IMRO.1740.bpKEnedereindstr29-vst1_0005.png"](i_NL.IMRO.1740.bpKEnedereindstr29-vst1_0005.png)

Referentiebeelden m.b.t. de toekomstige bebouwing (bron: JongenOntwerp)

##### 2\.2\.4 Ontsluiting, parkeren en openbare ruimte

*Ontsluiting*

Het perceel wordt ontsloten vanaf de noordzijde aan de Nedereindsestraat. De inrit loopt door het midden van de locatie in zuidelijke richting door tot aan het meest zuidelijke woonblok.

*Parkeren*

Parkeren gebeurd veelal in de openbare ruimte. De meeste parkeerplaatsen zijn opgenomen aan de oostkant van het plangebied. Verder in zuidelijke richting liggen geconcentreerd nog een aantal parkeerplaatsen. De twee patiowoningen, de twee twee\-onder\-een\-kap woningen en Ã©Ã©n van 6 rijwoningen krijgen daarnaast de gelegenheid tot het parkeren van Ã©Ã©n voertuig op eigen terrein. Meer over het aspect parkeren volgt in paragraaf 4\.1.

*Openbare ruimte*

Ook bij de inrichting van de openbare ruimte is gekozen voor elementen die refereren naar een historisch boerenerf. In de noordwestelijke hoek en aan de zuidkant zijn bijvoorbeeld clusters met hoogstam fruitbomen voorzien. Verspreid over de locatie komen solitaire bomen voor. Te denken valt aan soorten als de zomereik of de walnoot. Ter afbakening van privetuinen en parkeerplaatsen komen gemengde hagen ( zoals bijvoorbeeld veldesdoorn, sleedoorn, meidoorn, Gelderse roos). Het geheel wordt afgerond door bestrating te leggen met klinkers van dik formaat en stoepjes of andere verhogingen af te werken met graskeien en/of grind. De groene ruimte zal 'bespeelbaar' worden ingericht. Er wordt een bijdrage aan de gemeente geleverd voor speelvoorzieningen op een locatie elders in Kesteren. Navolgende afbeeldingen geven een sfeerbeeld van de toekomstige openbare ruimte.

![afbeelding "i_NL.IMRO.1740.bpKEnedereindstr29-vst1_0006.png"](i_NL.IMRO.1740.bpKEnedereindstr29-vst1_0006.png)

Sfeerbeelden van de toekomstige inrichting van de openbare ruimte (bron: JongenOntwerp)

### Hoofdstuk 3 Beleidskader

#### 3\.1 Nationaal beleid

##### 3\.1\.1 Structuurvisie Infrastructuur en Ruimte

Een actualisatie van het ruimtelijk\- en mobiliteitsbeleid is nodig gebleken omdat de verschillende beleidsnota's op het gebied van ruimte en mobiliteit gedateerd zijn door nieuwe politieke accenten en veranderende omstandigheden zoals de economische crisis, klimaatverandering en toenemende regionale verschillen onder andere omdat groei, stagnatie en krimp gelijktijdig plaatsvinden. Op 13 maart 2012 is de Structuurvisie Infrastructuur en Ruimte (SVIR) vastgesteld. Deze structuurvisie geeft een nieuw, integraal kader voor het ruimtelijk\- en mobiliteitsbeleid op rijksniveau.

De visie is vernieuwend in de zin dat ruimtelijke ontwikkelingen en infrastructuur sterker dan voorheen met elkaar verbonden worden. De structuurvisie vervangt daarvoor de Nota Ruimte, de Structuurvisie Randstad 2040, de Nota Mobiliteit, de Mobiliteits\-Aanpak, de Structuurvisie voor de Snelwegomgeving en de ruimtelijke doelen en uitspraken in de PKB Tweede structuurschema Militaire terreinen, de Agenda Landschap, de Agenda Vitaal Platteland en Pieken in de Delta. De Structuurvisie Nationaal Waterplan blijft in zijn huidige vorm als uitwerking van de SVIR bestaan.

In de structuurvisie schetst het Rijk de ambities voor concurrentiekracht, bereikbaarheid, leefbaarheid en veiligheid tot 2040 (lange termijn) en doelen, belangen en opgaven tot 2028 (middellange termijn).

De centrale visie wordt uiteengezet in drie hoofddoelstellingen voor de middellange termijn (2028\), namelijk "concurrerend, bereikbaar en leefbaar\&veilig". Voor de drie rijksdoelen zijn de onderwerpen van nationaal belang benoemd waarmee het Rijk aangeeft waarvoor het verantwoordelijk is en waarop het resultaten wil boeken. De drie hoofddoelstellingen en 13 nationale belangen zijn:

1\. Concurrerend \= Het vergroten van de concurrentiekracht van Nederland door het versterken van de ruimtelijk\-economisch structuur van Nederland. Hiervoor zijn de volgende nationale belangen benoemd:

* Nationaal belang 1: een excellent en internationaal bereikbaar vestigingsklimaat in de stedelijke regio's met een concentratie van topsectoren;

* Nationaal belang 2: Ruimte voor het hoofdnetwerk voor (duurzame) energievoorziening en de energietransitie;

* Nationaal belang 3: Ruimte voor het hoofdnetwerk voor vervoer van (gevaarlijke) stoffen via buisleidingen;

* Nationaal belang 4: EfficiÃ«nt gebruik van de ondergrond;

2\. Bereikbaar \= Het verbeteren, instandhouden en ruimtelijk zekerstellen van de bereikbaarheid waarbij de gebruiker voorop staat. Hiervoor zijn de volgende nationale belangen benoemd:

* Nationaal belang 5: Een robuust hoofdnetwerk van weg, spoor\- en vaarwegen rondom en tussen de belangrijkste stedelijke regio's inclusief de achterlandverbindingen;

* Nationaal belang 6: Betere benutting van de capaciteit van het bestaande mobiliteitssysteem van weg, spoor\- en vaarweg;

* Nationaal belang 7: Het instandhouden van de hoofdnetwerken van weg, spoor\- en vaarwegen om het functioneren van de netwerken te waarborgen;

3\. Leefbaar \& veilig \= Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn:

* Nationaal belang 8: Verbeteren van de milieukwaliteit (lucht, bodem, water) en bescherming tegen geluidsoverlast en externe veiligheidsrisico's;

* Nationaal belang 9: Ruimte voor waterveiligheid, een duurzame zoetwater\-voorziening en klimaatbestendige stedelijke (her) ontwikkeling;

* Nationaal belang 10: Ruimte voor behoud en versterking van (inter)nationale unieke cultuurhistorische en natuurlijke kwaliteiten;

* Nationaal belang 11: Ruimte voor een nationaal netwerk van natuur voor het overleven en ontwikkelen van flora\- en faunasoorten;

* Nationaal belang 12: Ruimte voor militaire terreinen en activiteiten;

De rijksverantwoordelijkheid voor het systeem van goede ruimtelijke ordening is zonder hoofddoelstelling, als afzonderlijk belang opgenomen:

* Nationaal belang 13: Zorgvuldige afwegingen en transparante besluitvorming bij alle ruimtelijke plannen.

De drie hoofddoelen van het ruimtelijk en mobiliteitsbeleid kennen nationale opgaven die regionaal neerslaan. Voor alle nationale opgaven worden rijksinstrumenten ingezet, waarbij financiering slechts Ã©Ã©n van de instrumenten is. Ook decentrale overheden en marktpartijen dragen bij aan de realisatie van nationale opgaven.

**Planspecifiek**

Dit bestemmingsplan betreft de realisatie van 13 nieuwe grondgebonden woningen. Hiermee is geen nationaal belang in het geding. Wat betreft nationaal belang 13 wordt verwezen naar de toetsing aan het Barro, zie 3\.1\.2.

##### 3\.1\.2 Besluit algemene regels ruimtelijke ordening

Het Besluit algemene regels ruimtelijke ordening, ook wel het Barro genoemd, is met de aanvulling op 1 oktober 2012, volledig in werking getreden.

Het Barro heeft een nauwe band met de SVIR. De SVIR bepaalt welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Ten aanzien daarvan is een borging door middel van normstelling, gebaseerd op de Wro, gewenst. Die uitspraken onderscheiden zich in die zin dat van de provincies en de gemeenten wordt gevraagd om de inhoud daarvan te laten doorwerken in de ruimtelijke besluitvorming. Zij zijn dus concreet normstellend bedoeld en worden geacht direct of indirect, dat wil zeggen door tussenkomst van de provincie, door te werken tot op het niveau van de lokale besluitvorming, zoals de vaststelling van bestemmingsplannen. De Barro bevestigt in juridische zin die kaderstellende uitspraken.

Het Barro heeft als doel om vanuit een concreet nationaal belang een goede ruimtelijke ordening te bevorderen. Het Barro is het inhoudelijke beleidskader van de rijksoverheid waaraan bestemmingsplannen van gemeenten moeten voldoen. Dit betekent dat het Barro regels geeft over bestemmingen en het gebruik van gronden en zich daarbij primair richt tot de gemeenten. Daarnaast kan het Barro aan de gemeenten opdragen om in de toelichting bij een bestemmingsplan bepaalde zaken uitdrukkelijk te motiveren.

De volgende onderwerpen uit het Barro moeten worden vertaald in bestemmingsplannen: (1\) Project Mainportontwikkeling Rotterdam, (2\) Kustfundament, (3\) Grote Rivieren, Waddenzee en Waddengebied, (4\) Defensie, (5\) Erfgoederen van uitzonderlijke universele waarde, (6\) Rijksvaarwegen, (7\) Hoofdwegen en spoorwegen, (8\) Elektriciteitsvoorzieningen, (9\) EHS, (10\) Primaire waterkeringen buiten het kustfundament en de (11\) Uitbreidingsruimte van het IJsselmeer.

**Planspecifiek**

De meeste regels die zijn opgenomen in het Barro zijn niet van toepassing op onderhavig plangebied. Het Barro vormt derhalve geen belemmering voor dit bestemmingsplan. Op de Ladder voor Duurzame Verstedelijking wordt in de volgende paragraaf ingegaan.

##### 3\.1\.3 Ladder voor duurzame verstedelijking

De in de Structuurvisie Infrastructuur en Ruimte geÃ¯ntroduceerde 'ladder voor duurzame verstedelijking' is als procesvereiste vastgelegd in het Besluit ruimtelijke ordening (Bro). In het geval van een nieuwe stedelijke ontwikkeling moet in de toelichting een onderbouwing opgenomen worden van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'. De ladder worden in artikel 3\.1\.6, lid 2 Bro als volgt omschreven:

*'De toelichting van een bestemmingsplan dat een nieuwe stedelijke ontwikkeling mogelijk maakt, bevat een*

*beschrijving van de behoefte aan de voorgenomen stedelijke ontwikkeling. Indien blijkt dat de stedelijke*

*ontwikkeling niet binnen het bestaand stedelijk gebied kan worden voorzien, bevat de toelichting een motivering*

*daarvan en een beschrijving van de mogelijkheid om in die behoefte te voorzien op de gekozen locatie buiten het*

*bestaand stedelijk gebied.'*

In het kader van de duurzame ladder wordt ten aanzien van de definitie van bestaand stedelijk gebied de definitie uit de Bro gehanteerd: "bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal\-culturele voorzieningen, stedelijk groen en infrastructuur." Volgens de nota van toelichting bij artikel 3\.1\.6, lid 2, aanhef en onder b, van het Bro moet worden bekeken of door het benutten van leegstaande verstedelijkingsruimte in bestaand stedelijk gebied kan worden voorzien in de behoefte. Zoals ook volgt uit onder andere de uitspraak met het nummer 201303578/1/R4 kunnen naar het oordeel van de Raad van State planologische mogelijkheden waarvan nog geen gebruik is gemaakt, als leegstaande verstedelijkingsruimte worden aangemerkt. Een dergelijke locatie wordt gezien als onderdeel van het bestaand stedelijk gebied.

*Ladder*

Trede 1:

Onderhavig bestemmingsplan betreft de realisatie van 13 woningen. Uit recent onderzoek van Stec (Update Thermometer woningmarkt, 5 februari 2018\) wordt op grond van de bevolkingsprognose Primos 2017 aangegeven dat er ruimte is voor toevoeging van 970 woningen in de periode 2017 \- 2027 binnen de gemeente Neder\-Betuwe. De plancapaciteit in Neder\-Betuwe in harde plannen tot 2027 bedraagt op dit moment 427 woningen. Hiermee is trede 1 voldoende aangetoond.

Trede 2:

Met betrekking tot de behoefte moet het plan zowel in de kwantitatieve als kwalitatieve zin passen in de woningbouwopgave zoals benoemd in de gemeentelijke 'Woonvisie 2016\-2021 Vitale kernen in een sterke gemeente 2\.0'. Met betrekking tot het kwantitatieve aanbod is aangetoond dat er voldoende behoeft is.

In de gemeente is daarnaast vraag naar woonruimte voor starters en senioren. Ook hier sluit het plan op aan. Hierdoor kan geconcludeerd worden dat het plan aansluit op de behoefte. Een nadere toelichting op de inpassing van het plan op het regionale\- en gemeentelijke woonbeleid volgt in de navolgende paragraaf 3\.2.

Het initiatief betreft het transformeren van een bestaande, vervallen woning naar nieuwe woonmogelijkheden binnen het bestaand stedelijk gebied door inbreiding. Hiermee is ook aangetoond dat de het initiatief gebruik maakt van beschikbare gronden binnen bestaand stedelijk gebied.

Trede 3:

Het plan Nedereindsestraat 29 is met het OV passend ontsloten. Een groot deel van de doelgroep, gezinnen en ouderen, maakt veelal gebruik van de auto. De ontsluiting per fiets en langzaamverkeer is goed.

Het initiatief voldoet aan de ladder voor duurzame verstedelijking

##### 3\.1\.4 Conclusie

In het plangebied zijn geen nationale belangen in het geding.

#### 3\.2 Provinciaal beleid

##### 3\.2\.1 Omgevingsvisie

Op 9 juli 2014 hebben Gedeputeerde Staten van de provincie Gelderland de nieuwe omgevingsvisie Gelderland Anders vastgesteld. De Omgevingsvisie vervangt het Streekplan Gelderland 2005, het Waterplan, het Milieubeleidsplan, het Verkeers\- en vervoersplan en de Reconstructieplannen.

De provinciale hoofddoelen zijn in verschillende hoofdstukken opgenomen en vertaald in provinciale ambities. Afhankelijk van het accent van de ambitie, zijn ze opgenomen onder het deel 'Divers', 'Dynamisch' of 'Mooi' Gelderland:

* 1\. Divers Gelderland betreft de regionale verschillen in maatschappelijke vraagstukken en opgaven en het koesteren van de regionale identiteiten. Zo heeft het Rivierenland andere regionale economische en culturele motoren dan de Stedendriehoek;

* 2\. Dynamisch Gelderland betreft de provinciale ambities die zich afspelen op met name ruimtelijk\-economisch vlak, bijvoorbeeld wonen, werken, mobiliteit;

* 3\. Mooi Gelderland betreft de Gelderse kwaliteiten die bescherming danwel ontwikkeling nodig hebben en die tegelijk richting geven aan ontwikkelingen. Denk aan cultuurhistorie, natuur, water, ondergrond.

Bij het maken van de Omgevingsvisie zijn vier majeure opgaven naar voren gekomen. De provincie ziet voor zichzelf hier een relatief grotere rol dan in de vorige omgevingsplannen.

* 1\. Economische kracht van de Stedelijke netwerken (Arnhem\-Nijmegen, Ede\-Wageningen, Stedendriehoek).

* 2\. Gelderse corridor (Rivierengebied, Stadsregio Arnhem Nijmegen).

* 3\. Veluwe (Noord\-Veluwe, FoodValley, Stedendriehoek, Stadsregio Arnhem Nijmegen).

* 4\. Krimp (Achterhoek maar niet alleen in deze regio).

*Wonen*

De regio Rivierenland, waarvan Neder\-Betuwe deel uitmaakt, heeft in 2015 een regionale Woonagenda opgesteld. Op 30 mei 2016 zijn er afspraken gemaakt tussen regio en provincie over het de kwantitatieve opgave wonen voor de periode 2015\-2024\. Op deze afspraken zijn op 13 juli 2016 door Gedeputeerde Staten formeel bekrachtigd.

*Behoefte*Â

Het accent verschuift van nieuwbouw naar het vitaliseren van bestaande gebieden en gebouwen. De provincie en partners gaan nieuwe ontwikkelingen bezien in samenhang met de bestaande voorraad. Dit vereist een denk\- en cultuuromslag. Als leidend principe hanteren de provincie en partners de rijksladder voor duurzame verstedelijking.

##### 3\.2\.2 Omgevingsverordening

De Omgevingsverordening Gelderland is vastgesteld d.d. 24 september 2014\. In de Verordening is aangegeven dat nieuwe ruimtelijke ontwikkelingen voor stedelijke voorzieningen moeten worden getoetst aan de Ladder voor duurzame verstedelijking.

De Ruimtelijke Verordening Gelderland richt zich net zo breed als het streekplan op de fysieke leefomgeving in de provincie. Met een verordening kunnen Provinciale Staten regels stellen over de inhoud, toelichting of onderbouwing van bestemmingsplannen. Bij de afzonderlijke bepalingen uit de verordening is in de artikelsgewijze toelichting een korte duiding en verantwoording van het provinciaal belang opgenomen.

**Planspecifiek**

In artikel 2\.2\.1\.1 van de omgevingsverordening is opgenomen dat: "nieuwe woonlocaties en de daar te bouwen woningen slechts \[worden] toegestaan wanneer dit past in het vigerende door Gedeputeerde Staten vastgestelde Kwalitatief Woonprogramma successievelijk de door Gedeputeerde Staten vastgestelde kwantitatieve opgave voor wonen voor de betreffende regio".

Voor wat betreft de toets aan de regionale Woonagenda wordt verwezen naar paragraaf 3\.2\.4

##### 3\.2\.3 Woonvisie Gelderland

De provinciale woonvisie formuleert drie centrale doelen:

* 1\.  bewoners meer vrijheid en meer kansen bieden om hun woonwensen te realiseren;

* 2\.  een aanbod aan woningen en woonmilieus, dat beter aansluit bij de voorkeuren van bewoners;

* 3\.  de provincie optredend als partner in wonen: stimulerend, ondersteunend en in dialoog met andere actoren in het veld.

##### 3\.2\.4 Regionaal woningbouwprogramma Rivierenland

De gemeenten van de regio Rivierenland hebben afspraken gemaakt voor het opstellen en

monitoren/actueel houden van een regionaal woningbouwprogramma. Het regionale woningbouwprogramma is een dynamische lijst die jaarlijks wordt geactualiseerd.

*Toetsing van projecten*

Alle projecten worden getoetst op drie punten:

* I. Planstatus:

Van alle projecten is de planstatus geÃ¯nventariseerd. Vanuit de provincie wordt mede gestuurd op planologische hardheid. Het is van belang om te monitoren of kansrijke plannen opgenomen zijn/worden in harde bestemmingsplancapaciteit. Voorkomen moet worden dat plancapaciteit gebruikt wordt voor niet\-kansrijke plannen of projecten die pas op zeer lange termijn ontwikkeld worden. Plannen met harde plancapaciteit worden 'groen' gemarkeerd. Plannen met zachte plancapaciteit zijn 'rood'.

Voorliggende ontwikkeling scoort op dit punt nog 'rood'. Voorliggend bestemmingsplan leidt tot een omslag naar 'groen'.

* II. Urgentie

Onder deze noemer vallen in ieder geval de plannen waar sprake is van een verbetering van locatie en omgeving zoals bij herstructurering en bedrijfssanering. Daarnaast kan een bepaald woningbouwprogramma, zoals voor senioren geschikte woningen in combinatie met zorgvoorzieningen, aanleiding zijn om prioriteit te geven aan een project.

Voorliggend plan scoort op deze ontwikkeling 'groen'.

* III. Woonmilieu, prijs en woningtype

In het WBO is aangegeven waar de belangrijkste tekorten en overschotten zijn. Het regionale woningbouwprogramma wordt hieraan getoetst. Dit kan aanleiding zijn om een aantal projecten opnieuw te bezien en mogelijk meer af te stemmen op de actuele vraag. Projecten worden gespiegeld aan de geschetste behoefte uit het WBO waarbij maatwerk per gemeente en kern mogelijk is. Een groot deel van de projecten bedient immers een specifieke, lokale vraag.

Voorliggend plan scoort op deze ontwikkeling 'groen'.

*Indeling projecten*

Alle bekende projecten zijn getoetst en ingedeeld in drie categorieÃ«n.

* 1\. Kansrijke plannen en/of korte termijn (realisatie binnen vijf jaar)

Dit zijn plannen die goed aansluiten op de actuele marktvraag. Deels gaat het dan om projecten met woningen in de lagere huur\- en koopprijscategorieÃ«n. Ook zorggerelateerde woningen scoren hoog. Daarnaast lijkt de markt voor middeldure, en soms zelfs dure, koopwoningen weer aan te trekken. Alle projecten in categorie 1 zijn opgenomen in harde plancapaciteit. Kansrijke plannen waar nog geen vastgesteld bestemmingsplan voor is, worden opgenomen in categorie 2\.

* 2\. Plannen met aandachtspunten en/of middellange termijn (realisatie over vijf tot tien jaar) De projecten in categorie 2 zijn plannen met een (beÃ¯nvloedbaar) risico. Zo kan het een kansrijk project zijn met als enige aandachtspunt dat er nog geen vastgesteld bestemmingsplan ligt. Andere belemmeringen zijn omgevingsfactoren zoals milieubelemmeringen of een te verwachten weerstand vanuit de omgeving. Bij de toetsing wordt onderscheid gemaakt tussen plannen in categorie 2A waarvan verwacht wordt dat de oplevering gepland is voor de middellange termijn (2020\-2025\) en plannen in categorie 2B met aandachtspunten of belemmeringen.

* 3\. Risicovolle plannen en/of lange termijn (realisatie tien jaar of verder) Een deel van deze plannen betreft een of meer fasen van een groter project. Ook zijn er projecten die nog niet aansluiten op de actuele marktomstandigheden of waar concrete knelpunten gesignaleerd zijn. Tot slot zijn het projecten die ooit een keer bedacht zijn, in de tijd dat er nog onbeperkt plannen gemaakt werden, maar waarvan nu ingeschat wordt dat deze niet meer tot ontwikkeling komen. De projecten uit de categorieÃ«n 1 en 2 vormen gezamenlijk het Regionale Woningbouwprogramma Rivierenland. De voorliggende ontwikkeling is opgenomen in het regionale woningbouwprogramma in de lijst projecten categorie 2\. Op planstatus, urgentie en programma scoort de ontwikkeling goed.

**Conclusie**

Voorliggend plan past in de regionale afspraken.

#### 3\.3 Gemeentelijk beleid

##### 3\.3\.1 Structuurvisie Neder\-Betuwe 2015

De structuurvisie is het strategisch document in het kader van de ruimtelijke ontwikkeling van de gemeente. De structuurvisie geeft richting aan de gewenste ruimtelijke inrichting van een gebied waardoor voor een ieder in algemene zin duidelijk is of bepaalde initiatieven daarbinnen passen. Voor andere overheden kan de structuurvisie duidelijk maken hoe de gemeente het beleid van Rijk en provincie uitwerkt op gemeentelijk schaalniveau. Voor het gemeentebestuur is de structuurvisie een belangrijk kader voor de afweging van concrete ruimtelijke beslissingen en voor de inzet daartoe van bestuurlijke uitvoeringsinstrumenten, zoals het vaststellen van bestemmingsplannen, het beschikbaar stellen van financiÃ«le middelen en het sluiten van bestuursovereenkomsten. Tevens is de visie leidraad bij de beoordeling van nieuwe plannen en initiatieven.

*Inbreiden voor uitbreiden*

De gemeente streeft nog steeds naar het zoveel mogelijk benutten van inbreidingslocaties en daarmee een efficiÃ«nt gebruik van de (open) ruimte in de kernen, mits het landelijk karakter (lees: kwaliteit) van de kern niet verloren gaat.

De ontwikkeling en het behoud van compacte dorpskernen bespaart waar mogelijk uitbreiding aan de randen en ongewenste realisatie van bebouwing in het buitengebied.

De gemeente telt zes kernen: vier grote kernen (Dodewaard, Kesteren, Ochten en Opheusden), twee kleine kernen (Echteld en IJzendoorn) en enkele bebouwingsclusters, zoals Hien en Wely. Momenteel vindt concentratie van woningbouw vindt plaats bij de vier grote kernen. De kernen Echteld en IJzendoorn voorzien in hun eigen behoefte.

Voor iedere kern moet voor iedere doelgroep voldoende passende huisvesting aanwezig zijn. Een aantrekkelijke woonomgeving is daarbij nog steeds belangrijk. Dit betekent dat op de ontwikkelingslocaties niet teveel hetzelfde is gebouwd, maar juist een grote differentiatie wordt geboden, waarbij zoveel mogelijk een landelijk woonmilieu is gerealiseerd.

![afbeelding "i_NL.IMRO.1740.bpKEnedereindstr29-vst1_0007.png"](i_NL.IMRO.1740.bpKEnedereindstr29-vst1_0007.png)

*Uitsnede structuurvisiekaart Kesteren (locatie gele driehoek westzijde)*

##### 3\.3\.2 Woonvisie 2016\-2021 'Vitale kernen in een sterke gemeente'

Het meest recente woningbouwbeleid staat vermeld in de woonvisie 2016\-2021: "Vitale kernen in een sterke gemeente Neder\-Betuwe 2\.0".

De koers van de woonvisie voor Neder\-Betuwe is bepaald na afstemming met marktkenners en organisaties zoals zorgvastgoedpartijen, zorgverlenersorganisaties, makelaars, projectontwikkelaars en medewerkers van de gemeente. De basis van de woonvisie is het regionale woningbehoefteonderzoek in 2015\. Duidelijk is dat door demografische ontwikkelingen de bevolkingssamenstelling en woningbehoefte flink verandert. Vooral na 2025 gaat Neder\-Betuwe vergrijzen. Het aantal huishoudens neemt iets toe, maar deze zullen kleiner zijn.

*Woningbouwprogramma*Â

Volgens het regionale onderzoek is er in Neder\-Betuwe tot 2025 een woningbehoefte van 600 tot 800 huishoudens. Het overgrote deel van de behoefte komt uit Neder\-Betuwe zelf. Demografische tendensen en de lange\-termijnvraag voor Neder\-Betuwe wijzen erop dat er een behoefte aan duurdere grondgebonden koopwoningen bestaat. De gemeente Neder\-Betuwe verwacht aan deze vraag te kunnen voldoen door realisatie van circa 500 huizen tot 2021\. Voor de periode daarna vindt de gemeente het belangrijk om de markt goed te blijven volgen. Bij een laag/middenconjunctuur mag de gemeente in totaal 746 woningen bouwen tot 2025\. Dit aantal kan hoger worden, mocht de conjunctuur aantrekken. Om die reden wordt het woningbouwprogramma jaarlijks geÃ«valueerd, waarbij de woningbouwaantallen tegen het licht gehouden worden.

*Thema's*

In de woonvisie zijn vier thema's benoemd om aan te sluiten op woningbehoefte in Neder\-Betuwe.

* 1\. Toevoegen van duurzaam aantrekkelijke woningen

Er wordt sterk ingezet op het energiezuiniger en levensloopgeschikter maken van de bestaande woningvoorraad. Daar gaan we de komende jaren mee verder. De gemeente wil verder extra inspanningen leveren om meer bewustwording over het belang van een duurzame woning te creÃ«ren.

* 2\. Inzetten op een realistische nieuwbouwambitie

Neder\-Betuwe wil zoveel mogelijk tegemoet komen aan de woonwensen van de inwoners, als deze bijdragen aan de verhoging van kwaliteit en duurzaamheid van koop\- en huurwoningen. Inwoners moeten hun wooncarriÃ¨re in Neder\-Betuwe kunnen realiseren. De gemeente streeft ernaar om de komende tijd voldoende woningen toe te voegen om in de lokale woningbehoefte te voorzien.

* 3\. Woningbouw in elke kern

Neder\-Betuwe wil een vitale gemeente blijven. Een groot deel van de toekomstige woningbehoefte komt van gezinnen. Hierin kunnen nieuwbouwwoningen voorzien. Tegelijkertijd vergrijst Neder\-Betuwe. Na 2035 zal er een forse vraag naar (gelijkvloerse) ouderenwoningen ontstaan. Daarom komen er gaandeweg meer woningen voor ouderen en eenpersoonshuishoudens. Er moet voldoende aanbod in de meeste woningtypen en prijsklassen zijn. Om deze diversiteit te bereiken wil de gemeente in elke kern blijven bouwen en staat de gemeente open voor initiatieven van particulieren.

* 4\. Betaalbare woningen voor kwetsbare doelgroepen

De gemeente vindt de betaalbaarheid van het wonen voor alle inkomensgroepen belangrijk, maar legt de focus op de huishoudens met lage inkomens en lage middeninkomens. De gemeente werkt met de lokale woningstichting samen bij deze gezamenlijke opgave.

**Planspecifiek**

Het plan past binnen de in de Woonvisie kwantitatieve en kwalitatieve gestelde kaders.

##### 3\.3\.3 Groenbeleidsplan Nederbetuwe 2017\-2021

Om de gewenste ontwikkeling van de groenstructuur mogelijk te maken, heeft de gemeenteraad op 9 maart 2017 het Groenbeleidsplan vastgesteld. Het groenbeleidsplan biedt de gemeente de handvatten om de ontwikkeling van de groenstructuur te sturen en gezamenlijk toe te werken naar de gewenste inrichting. Daarbij verliest de gemeente het onderhoud niet uit het oog, waardoor een beheervriendelijke en toekomstbestendige groenstructuur wordt gerealiseerd. Doelstelling is toe te werken naar een groenstructuur die de eigenheid van de gemeente Neder\-Betuwe en ieder dorp op zich herkenbaar maakt. Het groenbeleidsplan is opgesteld voor de periode 2017\-2021\. De visie op het groen kijkt verder door, aangezien de ontwikkeling van de groenstructuur een lange termijn visie vereist.

In het groenbeleidsplan is per kern een beschrijving gegeven van de dorpskarakteristiek en huidige groenstructuur. Vervolgens is per kern een visie gegeven op de gewenste groenstructuur, waarbij (per kern) concrete verbetervoorstellen worden gedaan.

![afbeelding "i_NL.IMRO.1740.bpKEnedereindstr29-vst1_0008.png"](i_NL.IMRO.1740.bpKEnedereindstr29-vst1_0008.png)

*Groenbeleidsplan Neder\-Betuwe 2017\-2021*

De Cuneraweg (N233\) doorsnijdt de kern van noord naar zuid en wordt afgeschermd door een geluidswal die is begroeid met een doorgaande groenstructuur. Aansluitend aan de Cuneraweg (N233\) liggen enkele groene gebieden die als buffer fungeren, waaronder een sportcomplex, een parkzone en een volkstuinencomplex. De groene buffer is ook in de structuurvisie al aangemerkt als waardevol.

**Planspecifiek**

In voorliggend initiatief wordt de als waardevol aangemerkte groene buffer behouden. Ook de laanbeplanting langs de Nedereindsestraat blijft behouden. Het initiatief past binnen de kaders van het Groenbeleidsplan.

##### 3\.3\.4 Duurzaamheidsvisie Neder\-Betuwe 2016\-2020 en Klimaatnota Neder\-Betuwe 2018\-2023

In de Duurzaamheidsvisie en Klimaatnota zijn de duurzaamheidsambities van de gemeente vastgelegd. Hierin is bepaald dat wordt aangesloten op de verplichting voor 'gasloos bouwen' zoals opgenomen in omgevingsvergunningen voor woningen vanaf juli 2018\. Dit is een resultante van gewijzigde landelijke wetgeving. Voor wat betreft energiezuinige woningen onderschrijft de gemeente het principe van âBENGâ (bijna energie neutraal gebouw). De gemeente Neder\-Betuwe heeft hierover lokaal niets vastgelegd maar onderschrijft het uitgangspunt van de provincie dat âde Opgaveâ niet mag worden vergroot. Resumerend zijn de uitgangspunten voor Neder\-Betuwe de landelijke wettelijk voorgeschreven normen zoals gasloos bouwen en een eventuele BENG norm voor bouwen.

**Planspecifiek**

De ontwikkeling zal voldoen aan de wettelijk voorgeschreven normen. De woningen worden allen gasloos gerealiseerd. De ontwikkeling is niet in strijd met het duurzaamheidbeleid van de gemeente.

#### 3\.4 Conclusie

Het bestemmingsplan is passend binnen de beleidskaders van het Rijk, de provincie Gelderland en de gemeente Neder\-Betuwe.

### Hoofdstuk 4 Omgevingsaspecten

#### 4\.1 Verkeer \& parkeren

##### 4\.1\.1 Verkeer

###### 4\.1\.1\.1 Regelgeving

De gemeenteraad stelde op 8 maart 2018 het herziene Neder\-Betuws Verkeer\- en Vervoerplan (NBVVP) vast. Dit geeft de visie tot 2025 weer hoe de gemeente Neder\-Betuwe nu en in de toekomst om gaat met vraagstukken op het gebied van verkeer en vervoer dan wel de mobiliteit. Het plan bestaat uit twee onderdelen:

* Beleidsrapportage met daarin de visie van de gemeente tot 2025\. Belangrijk onderdeel hierin is ook het Uitvoeringsprogramma, waarin staat welke projecten de gemeente de komende jaren wil uitvoeren en voor welke projecten geld beschikbaar is.

* Achtergrondrapportage met daarin achtergrondinformatie bij de beleidsrapportage. In de achtergrondrapportage zijn de resultaten van de inventarisatie en (knelpunt)analyse opgenomen.

Ten behoeve van de parkeersituatie is de gemeentelijke Nota parkeernormen 2017\-1 als uitgangspunt gehanteerd. De nota is door de gemeenteraad vastgesteld op 11 mei 2017\. Het gebruik van juiste parkeernormen draagt bij aan een gunstig woon\-, leef\- en bedrijfsklimaat: met voldoende parkeerplaatsen wordt parkeeroverlast voorkomen.

###### 4\.1\.1\.2 Doorwerking bestemmingsplan

Om inzicht te bieden in de mate van verkeerstoename als gevolg van de voorgenomen ontwikkeling, is de verkeersaantrekkende werking bepaald. Daarvoor is gebruik gemaakt van de CROW\-publicatie 317 'Kencijfers parkeren en verkeersgeneratie'. Voor het berekenen van de verkeersgeneratie wordt uitgegaan van een gemiddelde weekdag.

Voorliggend initiatief gaat uit van een 13\-tal woningen. Deze zijn onder te verdelen in 9 rijwoningen en 4 levensloopbestendige twee\-onder\-een\-kapwoningen.

Het plangebied wordt aangemerkt als 'rest bebouwde kom' en 'weinig stedelijk'. Op basis van voorgaande geldt voor een twee\-onder\-een\-kapwoning een verkeersgeneratie van min. 7,4 tot max. 8,2 verkeersbewegingen per woning. Voor een hoek\- en tussenwoning geldt een verkeersgeneratie van min. 7,0 tot max. 7,8 verkeersbewegingen per woning. Deze cijfers leiden tot de volgende verkeersgeneratie:

9 x (7,0 / 7,8\) \= min 63 en max. 70,2 verkeersbewegingen.

4 x (7,4 / 8,2\) \= min 29,6 en max. 32,8 verkeersbewegingen.

Opgeteld leidt dit tot een toename van het aantal verkeersbeweginging die ligt tussen de 93 en de 103\.

De huidige vrijstaande woning / boerderij zal vervallen waardoor de verkeersgeneratie ten behoeve van deze woning op het totaal in mindering zal worden gebracht. Voor een vrijstaande woning geldt min. 7,8 en max. 8,6\.

De planbijdrage bedraagt dan ook tussen de ca. 85 en de ca. 95 extra verkeersbewegingen die via de Nedereindsestraat afgewikkeld dienen te worden. De ontsluiting vindt plaats via een verhoogd plateau zodat een verkeerveilige afwikkeling ontstaat.

De Nedereindsestraat is te classificeren als een 'erftoegangsweg'. Voor erftoegangswegen geldt een maximale intensiteit van 3500\-4500 mvt/etm. De wegen moeten een toename van max. 95 mvt per etmaal (omgerekend gemiddeld 4 mvt per uur) als gevolg van de voorziene ontwikkeling goed kunnen verwerken.

Het aspect verkeer levert geen belemmering op voor de uitvoerbaarheid van het bestemmingsplan.

##### 4\.1\.2 Parkeren

###### 4\.1\.2\.1 Regelgeving

Op 11 mei 2017 heeft de gemeenteraad de 'Nota Parkeernormen Neder\-Betuwe' vastgesteld. Deze nota beoogt het vastleggen van de parkeernormen in de gemeente Neder\-Betuwe en het bepalen van een transparant en eenduidig toepassingskader. Aan de hand van de parkeernormen kan de parkeerbehoefte van toekomstige ruimtelijke plannen en \-ontwikkelingen berekend worden. Het parkeerbeleid heeft tot doel de bereikbaarheid en leefbaarheid in de gemeente Neder\-Betuwe te waarborgen.

Op 29 november 2014 zijn de Woningwet en het Besluit ruimtelijke ordening gewijzigd, waardoor parkeernormen voortaan in bestemmingsplannen dienen te worden verankerd. Het opnemen van een verwijzing naar de stedenbouwkundige bepalingen uit de bouwverordening is niet langer mogelijk. Voorgenoemde regeling is van kracht verklaard voor bestemmingsplannen die na 29 november 2014 in werking treden. De bestaande bestemmingsplannen dienen uiterlijk 1 juli 2018 te zijn aangepast aan de gewijzigde regelgeving. Indien dit niet tijdig gebeurt, kunnen geen eisen ten aanzien van parkeren worden gesteld.

###### 4\.1\.2\.2 Doorwerking bestemmingsplan

Uitgaande van 9 rijwoningen (parkeernorm x2,4\) \+ 4 levensloopbestendige woningen/twee\-kap (parkeernorm x2,0/2,6\) dienen in totaal 30\-32 pp aanwezig te zijn.

Het stedenbouwkundig ontwerp gaat uit van in totaal 32 parkeerplaatsen. 5 parkeerplaatsen liggen op eigen terrein (1 ter plaate van het woonblok met 6 rijwoningen en in totaal 4 bij de 2 patiowoningen en het twee\-onder\-een\-kap blok). In de openbare ruimte zijn 27 parkeerplaatsen voorzien, voornamelijk geconcentreerd in de noordoostelijke hoek van het plangebied en ter plaatse van het meest zuidelijke woonblok. Door het opnemen van in totaal 32 parkeerplaatsen binnen het plangebied wordt er voldaan aan het behalen van de gestelde parkeernorm.

De voor het plangebied geldende parkeernormen zijn middels een voorwaardelijke verplichting in de regels (art. 13\.2) verankerd.

#### 4\.2 Bodem

##### 4\.2\.1 Regelgeving

Op grond van het Besluit ruimtelijke ordening (Bro) dient in verband met de uitvoerbaarheid van een project rekening te worden gehouden met de bodemgesteldheid. Bij functiewijzigingen dient te worden bekeken of de bodemkwaliteit voldoende is voor de beoogde functie en moet worden vastgesteld of er sprake is van een saneringsnoodzaak. In de Wet bodembescherming is bepaald dat indien de desbetreffende bodemkwaliteit niet voldoet aan de norm voor de beoogde functie, de grond zodanig dient te worden gesaneerd dat zij kan worden gebruikt door de desbetreffende functie (functiegericht saneren). De Wet bodembescherming heeft betrekking op landbodems; waterbodems vallen onder de Waterwet. Op grond van de Woningwet en de Bouwverordening dient voor elke individuele bouwlocatie aangetoond te worden dat de bodem geschikt is voor de beoogde bebouwing, alvorens een omgevingsvergunning verleend kan worden.

Bij het opstellen van een bestemmingsplan is de vraag of de aanwezige bodemkwaliteit past bij het huidige of toekomstige gebruik van die bodem en of deze optimaal op elkaar kunnen worden afgestemd. Het uitgangspunt hierbij is dat eventueel aanwezige bodemverontreiniging geen onaanvaardbaar risico oplevert voor de gebruikers van de bodem en dat de bodemkwaliteit niet verslechtert door grondverzet. Dit is het zogenaamde stand still\-beginsel. Het vaststellen van de bodemkwaliteit wordt bij het opstellen/wijzigen van een bestemmingsplan dan ook alleen van belang geacht voor de locaties waar ontwikkelingen gepland zijn (zoals functiewijzigingen, bouwen, graven/ophogen).

##### 4\.2\.2 Doorvertaling bestemmingsplan

In het kader van de voorgenomen ontwikkeling zijn meerdere bodemonderzoeken uitgevoerd. Deze zijn als bijlagen 3, 4, 5, 6, 7 en 8 bij de toelichting opgenomen. De belangrijkste resultaten zijn hieronder weergegeven.

In het verkennend onderzoek van De Bruin werd geconstateerd dat in een aantal boringen het DDT\-gehalte boven de tussenwaarde en het loodgehalte boven de interventiewaarde zijn gelegen. De waarden gaven aanleiding tot het uitvoeren van een nader onderzoek naar deze stoffen.

Nader onderzoek naar DDT wijst uit dat er sprake is van ca. 40m3 vervuilde grond met gehaltes boven de interventiewaarde. Hiermee is volgens de Wet bodembescherming sprake van een geval van ernstige vervuiling omdat het criterium van 25 m3 bodem met gehaltes boven de interventiewaarde wordt overschreden. De provincie is hierbij het bevoegde gezag. Een relatief eenvoudige sanering dient te worden uitgevoerd.

Nader onderzoek naar lood wijst uit dat er sprake is van ca. 7m3 vervuilde grond met gehaltes boven de interventiewaarde. Hiermee is volgens de Wet bodembescherming geen sprake van ernstige vervuiling omdat het criterium van 25 m3 bodem met gehaltes boven de interventiewaarde niet wordt overschreden. De gemeente is m.b.t. de loodvervuiling het bevoegde gezag. De onderzoekslocatie valt in de functie\- en kwaliteitsklasse wonen. Hierbij geldt als terugsaneerwaarde bij een loodvervuiling de zogenoemde generieke waarde voor lood klasse wonen. Het oppervlak binnen de klasse wonen contour voor lood wordt geraamd op ca. 19 m3\. T.b.v. de sanering van de loodvervuiling dient een eenvoudig Plan van Aanpak te worden ingediend bij de gemeente Neder\-Betuwe.

Vanwege de brand die bij het pand heeft gewoed is door Asbestinventarisatie Lieren een asbestinventarisatie uitgevoerd. Uit de resultaten blijkt dat er een spoedeisende asbestsanering noodzakelijk is in verband met brandschade.

Naar aanleiding van de aangetroffen asbest in het gebouw rees de vraag of dit asbest ook op de omliggende gronden en in het omliggende grondwater terecht gekomen kunnen zijn. Ten aanzien van de omliggende gronden is nader onderzoek uitgevoerd (Bijlage 8). T.b.v. het vaststellen van de kwaliteit van het grondwater is de bestaande peilbuis opnieuw bemonsterd. Deze peilbuis staat kort op de afgebrande boerderij en het grondwater is representatief t.b.v. het vaststellen van eventueel effect van bluswater. Het bluswater toegepast bij de brand heeft geen aantoonbaar effect op de kwaliteit van het grondwater ter plaatse. De gemeten kwaliteit van het grondwater is dusdanig dat elke (bouw)activiteit ter plaatse is toegestaan.

Door Econsultancy is op 9 okt. 2017 een Verkennend bodemonderzoek (Econsultancy) uitgevoerd. Ten behoeve van het bodemonderzoek is, op basis van vooronderzoek, een aantal deellocaties geÃ¯dentificeerd. Het betreft deellocatie A (verdacht van: bovengronds asbest) en deellocatie B (verdacht van: toplaag \> PAK, asbest).

Gelet op de aard en mate van verontreiniging, bestaat er ter plaatse van deellocatie B gÃ©Ã©n reden voor een nader bodemonderzoek naar de parameters PAK en/of asbest. Op basis van het hoogst aangetoonde asbestgehalte binnen deellocatie A, bestaat er hier echter wÃ©l reden voor een nader onderzoek asbest in bodem. Om die reden is een nader onderzoek naar asbest uitgevoerd. De volledige rapportage is als Bijlage 8Â bij de toelichting opgenomen.

Door Econsultancy is op 15 mrt. 2018 een Nader onderzoek asbest (Econsultancy) uitgevoerd. Plaatselijk is in de bovengrond zowel zintuiglijk als analytisch (hechtgebonden) asbest aangetoond. Echter, in gÃ©Ã©n van de sleuven overschrijdt het berekende (gewogen) gehalte de interventiewaarde / restconcentratienorm voor asbest in bodem/puin. Derhalve kan worden gesteld dat op de onderzoekslocatie gÃ©Ã©n sprake is van een verontreiniging met asbest in bodem en/of puin. Op basis van de onderzoeksresultaten wordt gesteld dat de onderzoekslocatie voldoende is onderzocht.

De bodem is plaatselijk vervuild met DDT en lood. Het betreffen waardes boven de interventiewaarde. Hier dient sanering plaats te vinden. Het afgebrande gebouw bevat zichtbare restanten van asbest, ook hier dient sanering plaats te vinden. De gemeten kwaliteit van het grondwater (i.h.k. van eventuele asbestvervuiling) is dusdanig dat elke (bouw)activiteit ter plaatse is toegestaan. Ook voor de omliggende gronden geldt dat er gÃ©Ã©n sprake is van een verontreiniging met asbest in bodem.

Samengevat is de verontreinigingssituatie als volgt:

* a. ernstig geval van bodemverontreiniging in de grond (DDT/DDD/DDE verontreiniging circa 40 m3, bevoegd gezag provincie);

* b. niet\-ernstig geval van bodemverontreiniging in de grond (loodverontreiniging circa 19 m3, bevoegd gezag gemeente);

* c. niet\-ernstig geval van bodemverontreiniging in de grond (zintuiglijk en analytisch hechtgebonden asbest aangetoond. Officieel geen saneringsgeval).

De drie hierboven beschreven gevallen van bodemverontreiniging worden allen gesaneerd, gelijktijdig met de sloop van de vervallen woning. Na sanering is er sprake van grond die voldoet ten behoeve van de bestemming wonen en levert dan geen belemmering meer op voor de uitvoerbaarheid van het plan.

#### 4\.3 Geluid

##### 4\.3\.1 Regelgeving

Belangrijke basis voor de ruimtelijke afweging van het aspect geluid is de Wet geluidhinder (Wgh). Overeenkomstig de Wgh zijn (spoor\-)wegen en industrieterreinen waar zich grote lawaaimakers kunnen vestigen voorzien van zones. Het gebied binnen deze zones geldt als akoestisch aandachtsgebied waar een toetsing uitgevoerd dient te worden. Daarbij beperkt de Wgh zich tot een toetsing ter plaatse van zogenaamde geluidsgevoelige objecten. Dit zijn onder andere woningen, onderwijsgebouwen, gezondheidszorggebouwen, kinderdagverblijven, woonwagenstandplaatsen en ligplaatsen voor woonboten.

Voor de geluidsgevoelige gebouwen en terreinen die binnen bepaalde afstanden (zones) van de verschillende geluidsbronnen liggen, schrijft de Wgh voor dat een aangewezen bevoegd gezag (meestal Burgemeester en Wethouders) (maatwerk)grenswaarden bepaalt. De terminologie die de wet hiervoor hanteert is: ten hoogste toelaatbare geluidsbelasting. De getalsmatige invulling van deze grenswaarden voor nieuwe of bestaande geluidgevoelige bestemmingen verschillen per locatie en per geluidssoort. Naast grenswaarden op de gevels van de geluidsgevoelige gebouwen, zijn er in de Wgh ook grenswaarden gericht op de bescherming van het akoestische klimaat binnen de bestaande gebouwen.

De grenswaarden moeten bij de aanleg, dan wel wijzigingen van een (spoor)weg of industrieterrein in acht worden genomen. Dit geldt ook bij vaststelling of herziening van een bestemmingsplan of bij een projectbesluit wanneer de betreffende gronden/gebouwen voor een geluidgevoelige functie in een geluidszone zijn gelegen. Onder bepaalde voorwaarden is een hogere geluidsbelasting dan de voorkeursgrenswaarde mogelijk (tot de maximaal toelaatbare geluidsbelasting). Hiervoor moet een âhogere waarde procedureâ worden doorlopen door het college van burgemeester en wethouders. Een uitzondering waar toetsing aan de grenswaarden niet hoeft, is wanneer een geluidsgevoelig gebouw een zogenoemde "dove" gevel heeft. Een "dove gevel" is een bouwkundige constructie:

* waarin geen te openen delen aanwezig zijn en met een bepaalde geluidwering;

* waarin alleen bij uitzondering te openen delen aanwezig zijn, mits de delen niet direct grenzen aan een geluidsgevoelige ruimte.

Bij ontheffing van de ten hoogste toelaatbare geluidsbelasting kan (in het kader van de omgevingsvergunning) een nader akoestisch onderzoek noodzakelijk zijn ten behoeve van het woon\- en leefklimaat in de woning. De karakteristieke geluidwering van de gevel dient voor nieuwbouw zodanig te zijn dat wordt voldaan aan de eisen uit het Bouwbesluit, zijnde het verschil tussen de geluidsbelasting op de gevel en het gewenste binnenniveau met een minimum van 20 dB.

##### 4\.3\.2 Wegverkeerslawaai

Regelgeving

In de Wgh en het Bgh is de zonering van wegen en het daarbij horende normenstelsel geregeld. Een zone is het akoestisch aandachtsgebied. Volgens de Wgh bevinden zich langs alle wegen wettelijke geluidzones, met uitzondering van woonerven, 30\-km/uur\-gebieden en wegen waarvan op grond van een door de gemeenteraad vastgestelde geluidsniveaukaart blijkt dat de geluidsbelasting op 10 meter uit de meest nabij gelegen wegas 48 dB of minder bedraagt.

Bij vaststelling van een bestemmingsplan dient voor alle wegen waarvan de zone een overlap met het plangebied kent, een akoestisch onderzoek te worden verricht (art.76 lid 1 Wgh). De breedte van deze zone is afhankelijk van het aantal rijstroken en de aard van de omgeving (stedelijk of buitenstedelijk), zie navolgende tabel.

![afbeelding "i_NL.IMRO.1740.bpKEnedereindstr29-vst1_0009.png"](i_NL.IMRO.1740.bpKEnedereindstr29-vst1_0009.png)

*Tabel 4\.1: overzicht zonebreedtes (vanaf de as van de weg tot de volgende breedte aan weerszijden van de weg)*

De definities van het buitenstedelijk en stedelijk gebied zijn opgenomen in artikel 1 van de Wgh. Als buitenstedelijk gebied wordt aangemerkt het gebied buiten de bebouwde kom en het gebied binnen de zone van een autoweg of autosnelweg, die binnen de bebouwde kom ligt.

Doorvertaling bestemmingsplan

In het kader van de voorgenomen ontwikkeling is door adviesburo Van der Boom een akoestisch onderzoek uitgevoerd. De belangrijkste resultaten zijn hieronder weergegeven, de volledige rapportage is als bijlage Akoestisch onderzoek bij de toelichting opgenomen.

De maximum snelheid op de Nedereindsestraat bedraagt 30 km/uur, deze weg heeft geen geluidzone in de zin van de Wgh. De geluidbelasting door wegverkeer op de Cuneraweg N233 bedraagt ten hoogste 52 dB na aftrek van 2 dB ex art 110\-g Wgh. De voorkeursgrenswaarde van 48 dB wordt bij diverse rekenpunten op 7,5 meter hoogte overschreden.

Het verlagen van de geluidbelasting door het treffen van maatregelen aan de bron is niet toereikend en tevens niet haalbaar door financiÃ«le overwegingen en ten gevolge van extra onderhoud. Afscherming van alle woonlagen van de woning is op deze locatie reeds aanwezig (aanwezige geluidsscherm langs N233\). Op basis van de maatregelenstudie is de conclusie getrokken dat er een ontheffing voor hogere waarden dient te worden aangevraagd. Voor 9 woningen dient een hogere waarde te worden aangevraagd van ten hoogste 52 dB op de gevels voor wegverkeer op de N233 conform tabel III.2\.

##### 4\.3\.3 Conclusie

Voor de 9 woningen zal een âhogere waarde procedureâ worden doorlopen, deze procedure loopt tegelijkertijd met het 'ontwerpbestemmingsplan'. Met het vaststellen van hogere grenswaarden en de eisen uit het bouwbesluit m.b.t. isolatie van woningen, vormt het aspect 'geluid' geen belemmering voor de vaststelling van dit bestemmingsplan.

#### 4\.4 Bedrijven en Milieuzonering

##### 4\.4\.1 Regelgeving

Regelgeving

Wanneer ruimtelijke ontwikkelingen in de directe omgeving van inrichtingen en/of bedrijven worden gerealiseerd, zal een milieukundig onderzoek uit moeten wijzen in hoeverre er sprake is van mogelijke beperkingen ten gevolge van de aanwezige inrichtingen en of bedrijven. Maar ook andersom dient aandacht te worden besteed aan de rechten van de aanwezige inrichtingen en/of bedrijven. Het is immers niet de bedoeling dat nieuwe ontwikkelingen de huidige bedrijfsvoering in de directe omgeving zullen beperken. Datzelfde geldt uiteraard ook voor de situatie dat inrichtingen en/of bedrijven wijzigen in de nabijheid van bestaande gevoelige functies.

Via de milieuwetgeving wordt milieuhinder zoveel mogelijk voorkomen. Alle bedrijven en inrichtingen die in potentie hinder zouden kunnen veroorzaken, moeten een vergunning hebben in het kader van de Wet milieubeheer of moeten middels een melding aantonen dat zij aan de hierin gestelde richtwaarden kunnen voldoen. De gestelde richtwaarden zijn veelal vertaald in minimale afstanden tussen de inrichtingen waar activiteiten plaatsvinden en de milieugevoelige functies in de directe omgeving. Behalve van de aard en omvang van een bedrijf of inrichting, is deze mede afhankelijk van de omgevingskarakteristiek. Voor een rustige woonomgeving gelden andere afstanden (strengere eisen) dan voor bijvoorbeeld drukke woonwijken of een gemengd gebied.

Voor het vaststellen van de genoemde minimale richtafstanden tussen inrichtingen en milieugevoelige functies worden in de regel de lijsten zoals deze zijn opgenomen in de handreiking 'Bedrijven en milieuzonering' gebruikt. Bedrijven zijn in de VNG\-handreiking ingedeeld in een aantal categorieÃ«n met bijbehorende gewenste richtafstanden tot milieugevoelige functies. De categorieÃ«n geven de zwaarte van bedrijvigheid en mogelijke milieuhinder weer. De richtafstanden kunnen, zonder dat dit ten koste gaat van het woon\- en leefklimaat, met Ã©Ã©n afstandstap worden verlaagd indien sprake is van omgevingstype gemengd gebied.

Naast de omgevingstypen 'rustige woonomgeving' en 'gemengd gebied' kent de VNG\-publicatie ook het type 'gebied met functiemenging'. Het begrip 'gebied met functiemenging' heeft geen betrekking op de typering van een gebied maar op de toelaatbaarheid van hinderveroorzakende functies, zoals stadscentra, dorpskernen, winkelcentra, horecaconcentratiegebieden, zones met functiemenging langs stedelijke toegangswegen en (delen van) woongebieden met kleinschalige dan wel ambachtelijke bedrijvigheid.

![afbeelding "i_NL.IMRO.1740.bpKEnedereindstr29-vst1_0010.jpg"](i_NL.IMRO.1740.bpKEnedereindstr29-vst1_0010.jpg)

*Tabel 4\.2: richtafstanden VNG\-publicatie 'Bedrijven en milieuzonering'*

Bovenstaande tabel geeft een overzicht van de richtafstanden voor verschillende bedrijfscategorieÃ«n ten opzichte van een woonwijk en gemengd gebied. Indien de richtafstand niet wordt overschreden, kan verdere toetsing voor het aspect in beginsel achterwege blijven: inpassing is dan mogelijk. Indien niet aan de richtafstanden wordt voldaan, is een nadere beschouwing danwel onderzoek nodig. Hiertoe wordt ten aanzien van het geluidsaspect gebruik gemaakt van de beoordelingssystematiek uit de VNG\-publicatie. Tijdens het inwerking zijn van inrichtingen zullen deze worden getoetst aan het Activiteitenbesluit.

##### 4\.4\.2 Doorvertaling bestemmingsplan

In de directe omgeving van de woningbouwlocatie zijn geen bedrijven aanwezig. Wel bevindt zich in de nabijheid een tennisbaan. In onderstaande tabel zijn de adressen en maximaal toegestane milieucategorieÃ«n van de aanwezige bedrijven en inrichtingen weergegeven.

| **Adres**   Â | **Inrichting**   Â | **Toelaatbare milieucategorie**   Â | **Maatgevende aspect**   Â | **Richtafstand (in m)\***   Â | **Feitelijke afstand (in m)**   Â |

| --- | --- | --- | --- | --- | --- |

| Joost van den Vondelstraat 36   Â | Tennisbaan   Â | 3\.1   Â | Geluid   Â | 30   Â | 1*5*   Â |

*\* de gereduceerde richtafstand is tussen haakjes weergegeven*

*Tabel 4\.3: overzicht relevante bedrijvigheid*

Op basis van de VNG\-brochure is de omgeving van het plangebied aan te merken als een 'gemengd gebied'. Een gemengd gebied is een gebied met een matige tot sterke functiemenging of een gebied dat is gelegen nabij hoofdinfrastructuur. Kenmerkend voor het omgevingstype 'gemengd gebied' is dat sprake is van een zekere verstoring en dus van een relevant andere omgevingskwaliteit dan in een rustig woongebied. De locatie is gelegen tussen de Provinciale weg N233 en de tennisbanen. Gelet op de aanwezige functies en infrastructuur is sprake van het omgevingstype 'gemengd gebied', waardoor de richtafstand terug kan worden gebracht met Ã©Ã©n afstandsstap. Dit betekent concreet dat de gereduceerde richtafstanden â zoals opgenomen in tabel 4\.3 â van toepassing zijn.

De minimale afstand tussen de woningen en de tennisbanen (8m ter hoogte van de patiowoningen) voldoet niet aan de richtafstand van 30 meter uit "Bedrijven en Milieuzonering". Om die reden is door Adviesburo Van der Boom een akoestisch onderzoek uitgevoerd naar geluid van de tennisbanen. De belangrijkste resultaten zijn hieronder weergegeven, de volledige rapportage is als bijlage 9 bij de toelichting opgenomen.

Volgens het toetsingskader voor geluid (stap 2\) is inpassing mogelijk indien het langtijdgemiddelde beoordelingsniveau niet hoger is dan 50 dB(A), dat is 45 dB(A) in de avondperiode. Bij de beoordeling van de geluidbelasting door de tennisbanen wordt de geluidbelasting op dove gevels (rekenpunt 16 â 18\) niet meegenomen. De geluidbelasting door de tennisbanen bedraagt ten hoogste 43 dB(A) (rekenpunt 23\) in de avondperiode. Daarmee wordt aan de richtwaarde van 45 dB(A) voldaan, onder de gebruikte uitgangspunten waarbij voor een goede ruimtelijke ordening stemgeluid wel wordt meegenomen. Aan de richtwaarde voor piekniveaus wordt met maxima van 61 dB(A) in de avondperiode eveneens voldaan.

Ook wordt voldaan aan de grenswaarde van 50 dB(A) voor de verkeersaantrekkende werking. Deze contour ligt op 3 meter van de wegas. De dichtbij zijnde woning is op ca. 65 meter gelegen.

*Correctie voor impulstoeslag*

In bovenstaande toetsing is ervan uitgegaan dat geen impulstoeslag hoeft te worden toegepast op de geluidbelasting voor de tennisbanen omdat stemgeluid maatgevend is bij de toetsing vanuit een goede ruimtelijke ordening. Indien wel met een impulstoeslag rekening gehouden wordt (worst\-case scenario), wordt de streefwaarde voor een 'gemengd gebied' op 2 punten met 2db overschreden. De grenswaarden voor een 'gemengd gebied' worden echter niet overschreden. Ook de grenswaarden uit het Activiteitenbesluit worden niet overschreden. Gesteld kan dan ook worden dat er sprake is van een acceptabel woon\- en leefklimaat.

##### 4\.4\.3 Conclusie

Ten aanzien van milieuzonering blijkt het geluid van de tennisbanen maatgevend. Uitgaande van een goede ruimtelijke ordening waarbij stemgeluid maatgevend is, wordt de richtwaarde op de gevels van de nieuw te bouwen woningen niet overschreden. Het aspect geluid levert in het kader van de milieuzonering geen belemmering op voor de uitvoerbaarheid van het bestemmingsplan.

#### 4\.5 Lichthinder

##### 4\.5\.1 Regelgeving

Kunstmatige verlichting kan hinder geven voor mens en natuur. Hinder bij mensen ontstaat wanneer men zich niet kan onttrekken aan het aanwezige kunstlicht, terwijl er wel behoefte aan is. Bijvoorbeeld om te kunnen rusten of slapen. Bij de beoordeling van lichthinder voor mensen wordt er een afweging gemaakt tussen maatschappelijke belangen (veiligheid op straat of bijvoorbeeld bruikbaarheid sportvelden) en de hinderbeleving.

##### 4\.5\.2 Doorvertaling bestemmingsplan

Doordat de naastgelegen tennisvelden 's avonds ook gebruik worden kan hinder ontstaan voor de nieuw te realiseren woningen. Om die reden heeft Oostendorp Nederland b.v. een lichthinderonderzoek uitgevoerd. De belangrijkste resultaten zijn hieronder weergegeven, de volledige rapportage is als bijlage 10 bij de toelichting opgenomen.

##### 4\.5\.3 Conclusie

Door de commissie lichthinder van de NSVV is een algemene richtlijn met grenswaarden voor lichthinder van omwonenden van sportveld\- en terreinverlichting gepubliceerd. In de richtlijn wordt gesproken van een maximale Ev van 10lux, gemeten op een hoogte van 1,80 meter.

De gevonden lichtwaarden op de onderzochte gevels van de nieuwe woningen voldoen niet aan deze criteria. De tweede parameter is de lichtintensiteit, waarvoor een maximale grenswaarde van 10\.000 cd wordt opgegeven. De gevonden maxima van 35\.101 voldoen eveneens niet aan de grenswaarde (noot: ook hier moet, net als voor het akoestisch onderzoek, opgemerkt worden dat de plannen gewijzigd zijn ten opzichte van het plan gehanteerd in het lichtonderzoek. Geconcludeerd wordt dat met de huidige armaturen de nieuw te realiseren woningen hinder ondervinden van verlichting van het sportcomplex. Ook concludeert het onderzoeksburo dat zij de kans zeer groot achten dat de huidige omwonenden ook al hinder zullen ondervinden van de huidige lichtinstallatie.

Vanwege de lichthinder is door Oostendorp Nederland b.v. een oplossing gezocht middels toepassing van vernieuwende LED\-armaturen. De resultaten hiervan zijn als bijlage 11 bij de toelichting opgenomen.

Wanneer deze nieuwe armaturen toegepast worden voldoen de gevonden lichtwaarden op de onderzochte gevels van de woningen aan de gestelde maxima met een maximum waarde van 4,35 lux. Ook voor de lichtintensiteit (max 10\.000 cd) wordt met een maximum waarde van 6\.313 voldaan aan de grenswaarde. Deze waarden gelden voor het oude plan. In de nieuwe situatie zijn de meest zuidelijke woningen verder van de tennisbaan af komen te liggen waardoor de situatie verbeterd. De 2 nieuwe patiowoningen zijn echter dichter bij de tennisbanen komen te liggen. Doordat deze woningen aan de zijde van de tennisbaan met blinde en dove gevels uitgevoerd worden is er geen sprake van lichthinder. De tuin/patiozijde bevindt zich aan de westkant en bevindt zich daarmee, gezien vanaf de tennisbanen, achter het huis. Ook voor de tuin kan daarmee gesteld worden dat er geen sprake is van lichthinder.

Indien de bestaande armaturen vervangen worden door (LED\-)armaturen (conform het voorstel van Oostendorp Nederland b.v.) die minder lichthinder veroorzaken richting de woningen (o.a. de 2\-o\-1\-kapwoningen) vormt het aspect 'lichthinder' geen belemmering voor de vaststelling van dit bestemmingsplan.

De nieuwe armaturen die voldoen aan de gestelde grenswaarden zijn als voorwaardelijke verplichting (art. 13\.3) in het bestemmingsplan opgenomen.

#### 4\.6 Luchtkwaliteit

##### 4\.6\.1 Regelgeving

In het kader van een planologische procedure dient te worden aangetoond dat voldaan wordt aan de wettelijke normen voor wat betreft luchtkwaliteit. Hierbij dient het effect op de luchtkwaliteit in de omgeving als gevolg van een nieuwe ontwikkeling, als ook de toetsing aan de 'Wet luchtkwaliteit' in beeld te worden gebracht.

De Wet luchtkwaliteit van 15 november 2007, opgenomen in hoofdstuk 5, onder titel 5\.2 van de Wet milieubeheer (Wm) gaat in op luchtkwaliteitseisen. In Bijlage 2 van de Wm zijn wettelijke grenswaarden vastgelegd van onder andere de stoffen stikstofdioxide (NO2), fijn stof (PM10), benzeen (C6H6), zwaveldioxide (SO2), lood (Pb) en koolmonoxide (CO).

Projecten dienen te worden beoordeeld op basis van de 'Wet luchtkwaliteit' c.q. artikel 5\.16 van de Wet milieubeheer. Luchtkwaliteitseisen vormen onder de 'Wet luchtkwaliteit' geen belemmering voor vergunningverlening als:

* er geen sprake is van een feitelijke of dreigende overschrijding van een grenswaarde;

* een project, al dan niet per saldo, niet tot een verslechtering van de luchtkwaliteit leidt;

* een project 'niet in betekenende mate' bijdraagt aan de luchtverontreiniging;

* een project is opgenomen in een regionaal programma van maatregelen of in het NSL, dat op 1Â augustus 2009 in werking is getreden.

In artikel 2 van het 'Besluit niet in betekenende mate bijdragen (luchtkwaliteitseisen)' is opgenomen dat een project 'niet in betekenende mate' bijdraagt aan de luchtkwaliteit als de zogenaamde '3% grens' niet wordt overschreden. Na vaststelling van het Nationaal Samenwerkingsprogramma Luchtkwaliteit (NSL) op 1 augustus 2009 is deze grens gedefinieerd als 3% van de grenswaarde voor de jaargemiddelde concentratie fijn stof (PM10) of stikstofdioxide (NO2). Dit komt overeen met 1,2 microgram/m3 voor zowel PM10 als NO2.

In artikel 4 van het Besluit niet in betekenende mate bijdragen (luchtkwaliteitseisen) en de bijlagen van de 'Regeling niet in betekenende mate bijdragen (luchtkwaliteitseisen)' is voor bepaalde categorieÃ«n projecten met getalsmatige grenzen vastgesteld dat deze 'niet in betekenende mate' (NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden.

##### 4\.6\.2 Onderzoek

Een project draagt niet in betekenende mate (NIBM) bij aan de verslechtering van de luchtkwaliteit als de NO2Â en PM10 jaargemiddelde concentraties niet meer toenemen dan 1,2 Âµg/m3. In dat geval is de ontwikkeling als NIBM te beschouwen. In de regeling NIBM is aangegeven dat een woningbouwlocatie met maximaal 1\.500 woningen aan een ontsluitingsweg is aan te merken als een ontwikkeling die niet in betekende mate bijdraagt aan de verslechtering van de luchtkwaliteit. De ontwikkeling van 13 woningen in dit bestemmingsplan valt ook binnen de NIBM\-regeling zodat onderzoek op grond van de Wet luchtkwaliteit niet noodzakelijk is.

*Goede ruimtelijke ordening (NSL\-monitoringstool)*

In het kader van een goede ruimtelijke ordening zijn de jaargemiddelde concentraties NO2, PM10 en PM2,5Â bepaald ter plaatse van het plangebied. Met de NSL\-monitoringstool zijn langs de belangrijkste wegen N233 de jaargemiddelde concentraties NO2, PM10 en PM2,5 bepaald.

In afbeelding 4\.2 zijn de jaargemiddelde concentraties weergegeven voor het peiljaar 2016\. Uit deze afbeelding blijkt dat de jaargemiddelde grenswaarde van 40 Âµg/m3 (voor NO2 en PM10) en 25 Âµg/m3 (voor PM2,5) niet worden overschreden. Daarnaast is de trend dat in de toekomst de emissies en de achtergrondconcentraties van deze stoffen zullen dalen, waardoor geen overschrijdingen van de grenswaarden zijn te verwachten.

![afbeelding "i_NL.IMRO.1740.bpKEnedereindstr29-vst1_0011.png"](i_NL.IMRO.1740.bpKEnedereindstr29-vst1_0011.png)

*Afbeelding 4\.2\.: NSL\-monitoringstool*

##### 4\.6\.3 Conclusie

Geconcludeerd kan worden dat het aspect 'luchtkwaliteit' geen belemmering vormt voor de onderhavige ontwikkeling.

#### 4\.7 Geur

##### 4\.7\.1 Regelgeving

*Wet geurhinder en veehouderij*

De Wet geurhinder en veehouderij (Wgv) bevat het beoordelingskader voor geurhinder van veehouderijen die vergunningplichtig zijn op basis van de Wet milieubeheer (Wcm). Het beoordelingskader is als volgt:

* voor diercategorieÃ«n waarvan de geuremissie per dier is vastgesteld (in de Regeling geurhinder en veehouderij (Rgv))) geldt een maximale geurbelasting) op een geurgevoelig object;

* voor andere diercategorieÃ«n geldt een minimale afstand van de dierenverblijven ten opzichte van geurgevoelige objecten.

Daarbij wordt onderscheid gemaakt tussen concentratiegebieden (conform Reconstructiewet) en niet\-concentratiegebieden en tussen situaties binnen de bebouwde kom en buiten de bebouwde kom. De wet beschrijft in artikel 3 de maximale norm voor geurbelasting van een veehouderij ten opzichte van een gevoelig object in vier situaties, zie onderstaande tabel.

| Â | Â | **Concentratiegebied**    Â | **Niet\-concentratiegebied**    Â |

| --- | --- | --- | --- |

| Binnen bebouwde kom   Â | diercategorieÃ«n Rgv   Â | max. 3 ouE/mÂ³    Â | max. 2 ouE/mÂ³    Â |

| Â | andere diercategorieÃ«n    Â | min. 100 m t.o.v. geurgevoelig object    Â | min. 100 m t.o.v. geurgevoelig object    Â |

| Buiten bebouwde kom   Â | diercategorieÃ«n Rgv   Â | max. 14 ouE/mÂ³   Â | max. 8 ouE/mÂ³    Â |

| Â | andere diercategorieÃ«n    Â | min. 50 m t.o.v. geurgevoelig object   Â | min. 50 m t.o.v. geurgevoelig object   Â |

*Geurnormen Wgv*

De Wgv biedt gemeenten de mogelijkheid om afwijkende geurnormen vast te stellen voor (delen van) het grondgebied. Op deze wijze kan de gemeente een geurhinderbeleid vaststellen dat is afgestemd op de plaatselijke situatie.

*Regeling geurhinder en veehouderij*

In de Regeling geurhinder en veehouderij (Rgv) is de wijze vastgelegd waarop:

* de geurbelasting wordt bepaald;

* de afstand tussen veehouderij en geurgevoelig object) wordt gemeten.

*Activiteitenbesluit*

Per 1 januari 2013 zijn agrarische activiteiten onder de werkingssfeer van het Activiteitenbesluit gebracht. In het Activiteitenbesluit zijn voor alle agrarische activiteiten, waaronder akkerbouwbedrijven en veehouderijen, eisen opgenomen. Voor de veehouderijen is aangesloten bij de systematiek uit de Wgv, dat wil zeggen dat in bepaalde gevallen een maximaal toegestane geurbelastingen geldt (diercategorieÃ«n waarvoor een geuremissiefactor is vastgesteld, bijvoorbeeld varkens en pluimvee) en in andere gevallen vaste afstandseisen gelden (diercategorieÃ«n waarvoor geen geuremissiefactor is vastgesteld, waaronder melkrundvee).

*Geurgebiedsvisie gemeente Neder\-Betuwe*

Op 15 september 2011 heeft de gemeenteraad de geurverordening en bijbehorende geurgebiedsvisie vastgesteld. Doelstelling van deze visie is het opstellen van een gemeentedekkend gebiedsgericht geurbeleid voor de gemeente Neder\-Betuwe gebaseerd op de Wet geurhinder en veehouderij, waarin een afweging is gemaakt tussen geurbelasting en geurbeleving. De gebiedsvisie brengt de geurknelpunten in beeld en geeft de mogelijkheid om maatwerk te leveren in de (nog te bepalen) deelgebieden. Met geurknelpunten worden situaties bedoeld waarbij de geurcontouren van agrarische bedrijven rond een bouwblok over geurgevoelige objecten reiken als zijnde voor grondwaarde, of een situatie waarbij verschillende agrarische bedrijven gezamenlijk een niet acceptabel hinderpercentage leveren als zijnde achtergrondwaarde.

##### 4\.7\.2 Doorvertaling bestemmingsplan

In de directe nabijheid van het plangebied zijn geen veehouderijen of andere geurgerelateerde bedrijvigheid gelegen. Het aspect geur vormt geen belemmering voor de uitvoerbaarheid van het bestemmingsplan.

#### 4\.8 Externe veiligheid

##### 4\.8\.1 Regelgeving

Externe veiligheid gaat over het beheersen van de risico's die ontstaan voor de omgeving bij het gebruik, de opslag en het vervoer van gevaarlijke stoffen als vuurwerk, lpg en munitie over weg, water en spoor en door buisleidingen. Het beleid rondom externe veiligheid is vastgelegd in circulaires, regelingen, AMvB's en wetten.

In Nederland worden twee maten gehanteerd voor externe veiligheidsrisico's, namelijk het plaatsgebonden risico en het groepsrisico. Bij het *plaatsgebonden risico (PR)* gaat het om de kans per jaar dat een denkbeeldig persoon overlijdt als rechtstreeks gevolg van een ongeval met gevaarlijke stoffen als deze persoon zich onafgebroken en onbeschermd in de nabijheid van een risicovolle inrichting of transportas bevindt. Het plaatsgebonden risico wordt weergegeven als een contour rondom de risicovolle inrichting of de transportas.

Het *groepsrisico (GR)* is de cumulatieve kans dat een (werkelijk) aanwezige groep van 10, 100 of 1\.000 personen overlijdt als rechtstreeks gevolg van een ongeval met gevaarlijke stoffen. Het groepsrisico moet verantwoord worden voor het gebied waarbinnen zich de gevolgen van een incident met gevaarlijke stoffen voordoen. Dit is de zogenaamde 1Â %\-letaliteitsgrens; de afstand vanaf een risicobedrijf waarop nog slechts 1 % van de blootgestelde mensen in de omgeving overlijdt bij een ongeval op het risicobedrijf (invloedsgebied).

Het Besluit externe veiligheid inrichtingen (Bevi) legt veiligheidsnormen op aan bedrijven die een risico vormen voor personen buiten het bedrijfsterrein, bijvoorbeeld rondom chemische fabrieken, LPG\-tankstations en spoorwegemplacementen waar goederentreinen met gevaarlijke stoffen rangeren. Deze bedrijven verrichten soms risicovolle activiteiten dichtbij woningen, kantoren, ziekenhuizen, scholen of winkels. Het besluit verplicht gemeenten en provincies wettelijk vanaf de inwerkingtreding van het besluit bij het verlenen van milieuvergunningen en het maken van ruimtelijke plannen met externe veiligheid rekening te houden. Het gaat daarbij niet alleen om het oprichten van of veranderen van inrichtingen of projecteren van nieuwe bestemmingen. Ook bij het vaststellen of herzien van een bestemmingsplan dient de externe veiligheid te worden beoordeeld. Het besluit is op 27 oktober 2004 in werking getreden.

Op 1 januari 2011 is het Besluit externe veiligheid buisleidingen (Bevb) in werking getreden. Daarin wordt geregeld hoe een gemeente moet omgaan met risicoâs langs relevante buisleidingen. De hogedruk gasleidingen van de Gasunie zijn het meest relevant. De risicoâs worden met name bepaald door de maximale druk en diameter van de leiding, maar ook door getroffen maatregelen.

Op 1 april 2015 is de Wet basisnet in werking getreden. De Wet basisnet voorziet in een wijziging van de Wet vervoer gevaarlijke stoffen (âWvgsâ) ter verankering van een landelijk basisnet voor het vervoer van gevaarlijke stoffen. Het basisnet is een samenstel van wegen, binnenwateren en hoofdspoorwegen waaraan een bepaalde risicoruimte voor het vervoer van gevaarlijke stoffen wordt toegekend. Als deze risicoruimte, de zogenaamde risicoplafonds, door een groei van het vervoer van gevaarlijke stoffen wordt overschreden of dreigt te worden overschreden, dient de minister maatregelen te nemen. De risicoplafonds moeten daarnaast in acht worden genomen bij het toestaan van nieuwe ruimtelijke ontwikkelingen in de omgeving van basisnetroutes. Op deze manier kan de veiligheid langs de transportroutes voor gevaarlijke stoffen in toenemende mate worden gegarandeerd. Gelijktijdig met de Wet Basisnet zijn ook andere regelingen in werking getreden zoals de wijziging van het Besluit vervoer gevaarlijke stoffen (Bvgs), de Regeling basisnet en het Besluit externe veiligheid transportroutes (Bevt). In het Besluit externe veiligheid transportroutes (Bevt) is een aandachtgebied gedefinieerd waarbinnen het groepsrisico verantwoord dient te worden (200 meter). Buiten deze zone dient in het invloedsgebied alleen ingegaan te worden op de bestrijdbaarheid en zelfredzaamheid (beperkte verantwoording).

*Beleidsvisie externe veiligheid 2015\-2018*

Neder\-Betuwe wil een aantrekkelijke gemeente zijn om te wonen en te werken. Dat stelt eisen aan de kwaliteit van de leefomgeving. Externe veiligheidsrisico's zijn daar een onderdeel van. Externe veiligheid gaat over het beschermen van burgers tegen ongevallen met gevaarlijke stoffen. De risico's \- veroorzaakt door het werken met \- opslaan van of vervoer van gevaarlijke stoffen, zijn niet uit te sluiten. We kunnen ze wel beheersen door een adequate uitvoering van relevante taken en vooraf afspraken te maken hoe met de huidige en toekomstige risico's wordt omgegaan.

Doel van deze beleidsvisie externe veiligheid is het bieden van een toetsingskader dat duidelijk maakt hoe om te gaan met externe veiligheidsrisico's. De ambities in deze visie zijn naast de wettelijke regels met name van toepassing bij het vaststellen van omgevingsbesluiten en de vergunningverlening voor risicobedrijven. Ook zijn in deze visie ambities met betrekking tot de organisatie van de uitvoering van de wettelijke regels opgenomen. Door toepassing van deze ambities worden ad hoc besluiten voorkomen. De gemeente past de uitgangspunten en ambities in deze visie verder toe bij andere gemeentelijke activiteiten en ontwikkelingen waarbij externe veiligheid een rol speelt.

De gemeente streeft naar een beheersbare externe veiligheidssituatie, waarbij:

* 1\. de externe veiligheidsrisico's goed in beeld zijn gebracht;

* 2\. de gemeentelijke organisatie zich bewust is van de aanwezige risico's;

* 3\. een zorgvuldige afweging plaatsvindt tussen nut en noodzaak van nieuwe ontwikkelingen en hun gevolgen voor de externe veiligheid;

* 4\. beleidsuitvoering en handhaving zorgen voor de beheersbaarheid van bestaande en nieuwe EV risico's;

* 5\. communicatie met de burger plaatsvindt over de aanwezige risico's en de te volgen gedragsrichtlijn bij een calamiteit.

##### 4\.8\.2 Doorvertaling bestemmingsplan

Onderstaand is een uitsnede weergegeven van de provinciale risicokaart. Hierop is informatie weergegeven ten aanzien van inrichtingen met gevaarlijke stoffen, transportroutes en buisleidingen.

In de directe nabijheid van de locatie (zie zwarte pijl) bevinden zich geen risicobronnen. De dichtstbijzijnde risicobron is gelegen op ca. 675m en bestaat uit een bovengrondse propaantank met een plaatsgebonden risicocontour van 20m. Dit vormt geen belemmering voor de uitvoerbaarheid van het plan.

![afbeelding "i_NL.IMRO.1740.bpKEnedereindstr29-vst1_0012.png"](i_NL.IMRO.1740.bpKEnedereindstr29-vst1_0012.png)

*Afbeelding 4\.3: uitsnede provinciale risicokaart*

*Betuwelijn*

Het plangebied is op circa 1,2 km van de Betuwelijn gelegen. Hierdoor ligt het plangebied binnen het grote invloedsgebied van de Betuweroute (4 km), maar niet binnen de 200 meter zone van deze basisnetroute. Op grond van art. 7 van het Besluit externe veiligheid transportroutes (Bevt) moet worden ingegaan op de mogelijkheden voor de zelfredzaamheid en bestrijdbaarheid. De afstand tot de Betuweroute is dermate groot dat de risico's van het plangebied bij een ongeval zeer klein is. De doelgroep die hier zal wonen betreft geen 'kwetsbare' groep, de zelfredzaamheid is erg goed.

##### 4\.8\.3 Conclusie

Het aspect 'externe veiligheid' vormt geen belemmering voor de vaststelling van dit bestemmingsplan.

#### 4\.9 Waterhuishouding

##### 4\.9\.1 Regelgeving

*Algemeen*

Het plangebied ligt in het beheersgebied van het Waterschap Rivierenland. Voor het plangebied is het volgende waterhuishoudkundige beleid van toepassing:

* Rijksbeleid: Waterwet, Nationaal Waterplan 2009 \- 2015, Vierde Nota Waterhuishouding, Waterbeleid in de 21e eeuw en Nationaal Bestuursakkoord Water;

* Provinciaal beleid: Omgevingsvisie en \-Verordening Gelderland;

* Waterschapsbeleid: Waterbeheerprogramma 2016 â 2021 'Koers houden en kansen benutten', Nota riolering 'Samen door Ã©Ã©n buis' (2012\) en de Keur voor waterkeringen en wateren;

Voor nieuwe ruimtelijke ontwikkelingen, waaronder ver\- en nieuwbouwplannen, wordt door de overheid het volgende criterium met betrekking tot het duurzaam omgaan met water gehanteerd. Doordat een toename van het verhard oppervlak ertoe leidt dat het afvoerverloop niet meer natuurlijk is, is het beleid erop gericht het regenwater zoveel mogelijk te infiltreren naar het freatisch grondwater, waardoor een meer natuurlijk afvoerverloop ontstaat. Dit vertaalt zich in de volgende richtlijnen:

* 1\. Nieuwe plannen dienen te voldoen aan het principe van het âhydrologisch neutraalâ bouwen. Hierbij moet de hydrologische situatie, voor wat betreft de afvoer van hemelwater, minimaal gelijk blijven aan de oorspronkelijke situatie. De oorspronkelijke landelijke afvoer (naar het oppervlaktewater) mag niet overschreden worden.

* 2\. In aansluiting op het landelijk beleid hanteert het waterschap het beleid dat bij nieuwe plannen altijd onderzocht dient te worden hoe met het schone hemelwater omgegaan kan worden.

* 3\. Bij alle nieuwbouwplannen moet (vuil) afvalwater en (schoon) hemelwater gescheiden worden behandeld. Het schone en vuile water worden daarbij apart aangeleverd aan de riolering of, indien mogelijk, wordt het schone water aan de natuur teruggegeven. Dit is ook het geval als in openbaar gebied nog steeds een gemengd rioolstelsel aanwezig is.

Bij de inrichting, het bouwen en het beheer dienen zo min mogelijk vervuilende stoffen aan het bodem\- en oppervlaktewatersysteem te worden toegevoegd. Hierbij verdient het materiaalgebruik speciale aandacht: uitloogbare of uitspoelbare bouwmaterialen dienen te worden vermeden teneinde watervervuiling te voorkomen.

*Uitgangspunten Waterschap Rivierenland*

De uitgangspunten die door het waterschap worden gehanteerd in het kader van de watertoets kunnen worden verwoord als:

* a. Waterneutraal inrichten. Om te voorkomen dat door de aanleg van nieuw verhard oppervlak wateroverlast ontstaat, is de aanleg van extra waterberging van belang om het verlies aan waterberging in de bodem te compenseren.

* b. Schoon inrichten. Om te voorkomen dat de waterkwaliteit van het oppervlaktewater negatief wordt beÃ¯nvloed. Binnen het stedelijk gebied zal daarom schoon hemelwater van nieuwbouwprojecten gescheiden van het vuilwater dienen te worden afgevoerd: afkoppelen. Het waterschap streeft naar 100% afkoppeling van schoon hemelwater van verharde oppervlakken (gebouwen, wegen en ander terreinverharding).

* c. Veilig inrichten. Door nieuwbouwplannen mag de veiligheid van een (primaire) waterkering, het waterkerend vermogen, niet worden aangetast. Dit geldt niet alleen voor de dijk zelf, maar tevens voor de beschermingszones ter weerszijden van de dijk.

Voor het lozen van overtollig hemelwater op het oppervlaktewater, hetzij rechtstreeks, hetzij via een bestaande of een nieuwe inrichting (zoals een regenwaterriool), is een watervergunning noodzakelijk. Daarnaast moeten in die gebieden die onderhevig zijn aan rivierkwel de effecten van de voorgenomen plannen op de kwel in beeld worden gebracht. Indien compensatie vereist is hanteert Waterschap Rivierenland de volgende twee ontwerpbuien ten aanzien van de benodigde bergingscapaciteit :

* De T\=10\+10% neerslag. Hierbij mag het peil (van het oppervlaktewater) niet meer dan 20 of 30 cm stijgen, afhankelijk van het deelgebied waarin de ontwikkeling plaats vindt. Vuistregel hierbij is 436 m3 berging per ha verhard oppervlak, overeenkomend met een neerslag van 43,6 mm.

* De T\=100\+10%\-neerslag. Hierbij is een peilstijging toegestaan tot laagste putdekselhoogte op wijkniveau. Vuistregel hierbij is 664 m3 berging per ha verhard oppervlak, overeenkomend met een neerslag van 66,4 mm. Deze vuistregel geldt met name voor droogvallende voorzieningen.

Indien de waterberging wordt gerealiseerd in de vorm van droogvallende retentie, wordt onderscheid gemaakt tussen systemen waarbij infiltratie naar de ondergrond wel en niet mogelijk is. In dat laatste geval dient de bodem van de voorziening zich gelijk of hoger dan de GHG te bevinden en mag bij een ontwerpbui T\=100\+10% het systeem tot aan maaiveld gevuld zijn. De ledigingstijd van het systeem dient 48 tot 96 uur te bedragen.

Volgens de Beleidsregels Keur Waterschap Rivierenland geldt vanaf nieuw verhard oppervlak een vrijstelling van de compensatieplicht voor toename tot 500 mÂ² voor stedelijk gebied en 1\.500 m2 voor het buitengebied. Als peildatum voor het eenmalig gebruik is 1 januari 2010 aangehouden, Dit betekent dat alleen aanspraak gemaakt kan worden op de vrijstelling als hier in het verleden (na 1 januari 2010\) nog geen gebruik van is gemaakt.

*Gemeentelijk Rioleringsplan*

Het beleid voor de rioleringszorg in Neder\-Betuwe voor komende jaren( 2014 tot en met 2018\) wordt omschreven in het Gemeentelijk Rioleringsplan (GRP). In het GRP maakt de gemeente inzichtelijk op welke wijze zij binnen deze planperiode haar riolerings\- en watertaken invult, welke werkzaamheden zij hiervoor doet en gaat doen, wat het kost Ã©n op welke wijze deze kosten gedekt worden. In het plan worden ook de kaders en uitgangspunten geschetst om een goed rioolbeheer te realiseren. Deze kaders en uitgangspunten komen voort uit wetten, het bestaand (gemeentelijk) beleid en ervaringen uit de voorgaande GRP's. Daarbij is tevens aangegeven wat de gemeente doet en wat van bewoners mag worden verwacht op het gebied van riool, hemel\- en grondwater.

*Waterplan 2014\-2018 (GRP)*

Water speelt een belangrijke rol in onze leefomgeving. Om veilig te kunnen wonen, werken en recreÃ«ren is een goed functionerend watersysteem noodzakelijk. Waterschappen en gemeenten werken veel samen op het gebied van waterbeheer. Water en ruimtelijke ordening hebben immers veel raakvlakken. Dit Waterplan Neder\-Betuwe 2014\-2018 (âWaterplan IIâ) is een product van de samenwerking tussen Waterschap Rivierenland en de gemeente Neder\-Betuwe en een vervolg op het eerste Waterplan (2008\-2012\).

Het Waterplan geeft streefbeelden voor het oppervlaktewater in de gemeente. Die kunnen dienen bij de vormgeving van nieuwe ruimtelijke ontwikkelingen. Daarbij zijn de doelstellingen:

* Een veerkrachtig, robuust en duurzaam watersysteem.

* Een optimaal functionerende waterketen.

* Een effectieve en efficiÃ«nte waterorganisatie.

Vanuit het waterplan hebben beide organisaties de zorg voor waterkwantiteit (het voorkomen van overstroming, het tegengaan van watertekorten) en waterkwaliteit (schoon water en het verminderen van âoverstortâ uit de riolering). De nadruk van het waterbeleid in de komende periode ligt op de stedelijke wateropgave. Dat kan door middel van het aanleggen van extra waterbergingen. Daarbij wordt de combinatie met ruimtelijke ontwikkeling in de gemeente gezocht. Daarnaast worden waterkwaliteitsmaatregelen getroffen in watergangen achter overstortlocaties.

##### 4\.9\.2 Doorwerking plangebied

*Plangebied*

Het plangebied bestaat uit een driehoekige vorm in de oksel van de N233 en de Nedereindsestraat. Aan de westzijde bevindt zich een bestaande watergang die onder meer dienst doet als afwateringssloot van het talud van de N233\. Ook aan de noordzijde van het plangebied ligt een kleine greppel / sloot t.b.v. de afwatering van de Nedereindsestraat.

*Oppervlaktewatersysteem*

Aan de west\- en de noordzijde van het plangebied bevindt zich een A\-Watergang. Tevens is een zonering rond deze A\-Watergang opgenomen. Voor het initiatief is de digitale watertoets uitgevoerd. De resultaten hieruit zijn opgenomen in Watertoets.

![afbeelding "i_NL.IMRO.1740.bpKEnedereindstr29-vst1_0013.png"](i_NL.IMRO.1740.bpKEnedereindstr29-vst1_0013.png)

*Watersysteem ter plaatse van het plangebied.*

*Kwantitatieve wateropgave*

Om eventuele compensatiemaatregelen te kunnen benoemen is een berekening gemaakt van de huidige situatie en de verwachte toekomstige situatie aan verharding. Aan de hand van het verschil in toename of afname van verharding worden compensatiemaatregelen voorgesteld.

Het huidige percentage verhard oppervlak en het verwachte toekomstig percentage verhard oppervlak zijn weergegeven in de Oppervlakte kaart.

Bestaande situatie

Het plangebied heeft een oppervlakte van ca. 5\.561m2. Daarvan is ca 635m2 bebouwd en is ca. 1272m2Â halfverhard door grind voor paden. Het overige grondoppervlak is groen en bedraagt ca. 3\.654m2

Toekomstige situatie

Van het plangebied (5\.561m2)is ca. 955m2 bebouwd. De gezamenlijke tuinen bedragen ca. 1\.630m2 en het omliggende groen heeft een oppervlak van 1\.577m2, Wegen nemen ca. 1\.025m2 aan ruimte in beslag en voor halfverharde parkeerplaatsen is 352m2 gereserveerd. Aan de westkant van het plangebied is daarnaast een beperkte uitbreiding van de sloot voorzien.

Toename verharding

Om de toename van de verharding te berekenen zijn de volgende uitgangspunten gehanteerd. Tuinen zijn voor 60% verhard. Halfverharde parkeerplaatsen tellen voor 50% mee, Straten en daken van bebouwing zijn 100% verhard en groen telt niet mee als verharding (0%).

Het verhard oppervlak in de bestaande situatie bedraagt (635m2 x 100%)\+(1\.272m2 x 50%) \= 1\.271m2.

Het verhard oppervlak in de toekomstige situatie bedraagt (955m2 x 100%)\+(1\.630m2 x 60%)\+(352m2 x 50%) \+ (1\.025m2 x 100% ) \= 3\.134m2.

Benodigde waterbergingscapaciteit

Daarmee komt de toename van het verhard oppervlak neer op 1\.863m2. Deze toename dient gecompenseerd te worden. Een combinatie van het verbreden van de bestaande sloot en het aanleggen van een wadi kunnen gezamenlijk voorzien in het behalen van de benodigde compensatie. Om de benodigde water bergingscapaciteit te bepalen, is er gekeken naar normbuien van eens in de 10 jaar (T\=10\+10%) en eens in de 100 jaar (T\=100\=10%). Voor de berekening is gebruik gemaakt van de rekenfactoren die in algemene zin bij ruimtelijke plannen worden gehanteerd.

*Bui eens in de 10 jaar*

Om de benodigde waterbergingscapaciteit te bepalen bij een bui met een omvang die eens in de 10 jaar voorkomt, geldt een factor van 436mÂ³ per ha. Op basis van een toename van verharding als gevolg van voorliggend plan van 1\.863m2 dient de volgende bergingscapaciteit gerealiseerd te worden: 1\.863m2 x 0,0436m \= 81,2mÂ³.

*Bui eens in de 100 jaar*

Om de benodigde waterbergingscapaciteit te bepalen bij een bui met een omvang die eens in de 100 jaar voorkomt, geldt een factor van 664mÂ³ per ha. Op basis van een toename van verharding als gevolg van voorliggend plan van 1\.863m2 dient de volgende bergingscapaciteit gerealiseerd te worden: 1\.863m2 x 0,0664m \= 123,7 mÂ³.

Gerealiseerde waterbergingscapaciteit

Om te kunnen bepalen hoeveel het oppervlak bedraagt van de gronden die nodig zijn om voldoende water te kunnen bergen, is een bui eens in de 10 jaar leidend. De norm behorende bij een bui eens in de 100 jaar heeft betrekking op droogvallende retentie. Daarvan is bij dit plan geen sprake.

![afbeelding "i_NL.IMRO.1740.bpKEnedereindstr29-vst1_0014.png"](i_NL.IMRO.1740.bpKEnedereindstr29-vst1_0014.png)

*locatie en oppervlaktes verbreding sloot (blauw) en wadi (rood)*

Voor zowel het verbreden van de sloot als de aanleg van een wadi wordt gerekend met een peilstijging van 0,3 m. Gelet op de benodigde mÂ³ aan compensatie komt dit neer op 270 m2 aan benodigd oppervlak om deze compensatie ook daadwerkelijk te bewerkstelligen. Deze 270 m2 wordt bereikt door op drie plekken (40\+35\+54m2\=129m2) de sloot te verbreden tot de maximale breedte van 8m en voor het resterende deel een wadi aan te leggen van 146m2. Hiermee is aangetoond dat binnen het eigen plangebied voldoende ruimte aanwezig is om de toename van het verhard oppervlak te kunnen compenseren. De aangewezen plekken voor compensatie zijn ook geborgd op de verbeelding.

*Kwalitatieve wateropgave*

Bij nieuwbouw gaan het waterschap en de gemeente uit van een gescheiden rioleringsstelsel. Schoon hemelwater van daken wordt via een hemelwaterafvoerleiding rechtstreeks op het oppervlaktewater geloosd. Voor een goede waterkwaliteit is het van belang dat er bij de bouw geen uitlogende materialen gebruikt worden, om te voorkomen dat het hemelwater, dat wordt afgekoppeld, wordt vervuild. In verband hiermee worden eisen gesteld aan de bij de daken, goten en leidingen te gebruiken materialen. Het gebruik van (sterk) uitloogbare materialen zoals koper, lood, zink, teerhoudende dakbedekking of geÃ¯mpregneerde beschoeiingen is niet toegestaan op delen die met hemelwater in contact komen, zoals de dakbedekking, goten en pijpen of er moet voorkomen worden dat deze materialen kunnen uitlogen (bijvoorbeeld door het coaten van loodslabben). Als dergelijke materialen toch gebruikt worden, dient het regenwater te worden gezuiverd alvorens het wordt afgevoerd; daarbij valt te denken aan bodempassages, lamellenfilters en bermpassages (van belang is een voldoende zuiveringsrendement). Hemelwater moet in ieder geval op deze wijze gezuiverd worden voordat het wordt afgevoerd naar het oppervlaktewater.

*Natte natuur / verdroging*

Het plangebied is niet gelegen in of nabij een (nat) natuurgebied of (natte) ecologische verbindingszone. Doordat alleen schoon hemelwater het plangebied verlaat (met uitzondering van het vuilwater dat via het riool wordt afgevoerd), kunnen natte natuurwaarden niet via het oppervlaktewater worden aangetast. Verdroging zal niet optreden door de voorgestane ontwikkelingen, omdat het grondwaterpeil niet zal worden aangepast.

*Kwel en hydrologisch neutraal bouwen*

Hydrologisch neutraal bouwen is een belangrijk uitgangspunt van het waterschap. Ruimtelijke ontwikkelingen kunnen (extra) kwel aantrekken. Hydrologisch neutraal betekent dat de grondwateroverlast en kwel niet mogen toenemen ten opzichte van de bestaande situatie. Als het aantrekken van kwel door bouwactiviteiten onvermijdelijk is, dan zijn compenserende maatregelen nodig. De extra kwel moet dan in het plangebied worden geborgen. De plannen leiden niet tot aantrekken van kwel, de locatie is immers op ruime afstand van de rivieren gelegen.

*Grondwateroverlast*

Indien ondergrondse constructies worden gebouwd dient waterdicht gebouwd te worden om te voorkomen dat overlast van grondwater ontstaat. De meeste drinkwaterbedrijven stellen zich op het standpunt dat koudewarmteopslagsystemen in grondwaterbeschermingsgebieden ongewenst zijn zolang er onduidelijkheid bestaat over de effecten. In de plannen wordt geen rekening gehouden met ondergrondse constructies.

*Keur en Legger*

Alle handelingen of werkzaamheden in de nabijheid van watergangen en waterschapswegen vallen onder de regels van de Keur. In deze verordening van het Waterschap zijn gebods\- en verbodsbepalingen opgenomen om de waterstaatsbelangen veilig te stellen. In de meeste gevallen is een vergunning benodigd.

De Legger is een register waarin functie, afmetingen en onderhoudsplichtigen van wateren (zoals sloten en vaarten), waterbergingen en natuurvriendelijke oevers vastgelegd zijn. Ook geeft de legger de ligging van wateren, waterbergingen en natuurvriendelijke oevers aan, zodat duidelijk is waarop de Keur van toepassing is. Het plangebied is niet in de buurt gelegen van dergelijke waterwerken.

*Beheer en onderhoud*

Ten behoeve van het onderhoud van de hoofdwatergangen in het plangebied is bepaald dat een strook van 4 m langs de watergangen in principe onbebouwd dient te blijven. Een en ander is geregeld middels de dubbelbestemming âWaterstaat \- Waterlopenâ. Voor het oprichten van bouwwerken en voor het uitvoeren van werken, geen bouwwerken zijnde, ten behoeve van de onderliggende bestemming, geldt dat in principe advies moet worden ingewonnen van de waterbeheerder. Dit geldt ook voor mogelijke bijbehorende bouwwerken op de nieuwe woonkavels. De hoofdgebouwen zijn reeds buiten deze zone gesitueerd. De naastgelegen A\-watergang wordt via de westzijde van de watergang onderhouden. Hiermee is geborgd dat de watergang kan worden onderhouden aan minimaal 1 zijde, waardoor de beoogde inrichting geen belemmering vormt. Wel wordt verlangd dat er minimaal 1 meter beschikbaar is voor maai/baggerafval aan de zijde van de woningen. Hieraan kan het plan voldoen.

*Overleg Waterschap Rivierenland*

In het kader van het wettelijk vooroverleg wordt het voorliggende bestemmingsplan voorgelegd aan het Waterschap Rivierenland.

##### 4\.9\.3 Conclusie

Het aspect 'water' vormt geen belemmering voor de vaststelling van dit bestemmingsplan.

#### 4\.10 Ecologie

##### 4\.10\.1 Regelgeving

Per 1 januari 2017 is de Wet natuurbescherming (Wnb) in werking getreden. Deze wet vervangt drie oude wetten: de Natuurbeschermingswet 1998 (gebiedsbescherming: Natura 2000\), de Flora\- en faunawet (soortenbescherming) en de Boswet (kapvergunningen).

###### 4\.10\.1\.1 Gebiedsbescherming

*Natura2000*

De Wnb ziet op de bescherming van Natura 2000\-gebieden (Vrl\- en Hrl\-gebieden). Voor ieder Natura 2000\-gebied zijn instandhoudingsdoelstellingen opgesteld voor Ã©Ã©n of meerdere soorten en/of habitats. Voor ruimtelijke ontwikkelingen binnen de Natura 2000\-gebieden en tevens voor ontwikkelingen daarbuiten die van invloed kunnen zijn (door 'externe werking') op die beschermde natuurgebieden, gelden (strenge) restricties. Voor activiteiten of projecten die schadelijk zijn voor de beschermde natuur geldt een vergunningplicht. Middels een 'habitattoets' dient te worden onderzocht of een activiteit (significante) negatieve effecten op de instandhoudingsdoelstellingen voor Natura 2000\-gebieden veroorzaakt. De uitkomsten van de habitattoets dienen te worden beoordeeld door het bevoegd gezag.

*Natuurnetwerk Nederland*

Het Natuurnetwerk Nederland (NNN) is het Nederlands netwerk van bestaande en nieuw aan te leggen natuurgebieden (de voormalige Ecologische Hoofdstructuur / EHS). Het netwerk moet natuurgebieden beter verbinden met elkaar en met het omringende agrarisch gebied. Het doel van het NNN is de instandhouding en ontwikkeling van natuurgebieden om daarmee een groot aantal soorten en ecosystemen te laten voortbestaan. Sinds 2014 zijn de provincies het eerste verantwoordelijke bevoegde gezag voor het NNN (daarvoor was dat de rijksoverheid). De provincies hebben in een verordening regelgeving vastgelegd ten aanzien van het NNN.

###### 4\.10\.1\.2 Soortenbescherming

Voor ruimtelijke ingrepen die resulteren in overtreding van Ã©Ã©n of meer artikelen van de Wnb moet ontheffing worden aangevraagd. Voor een aantal soorten geldt daarenboven het beschermingsregime van de Europese Vogel\- en Habitatrichtlijn. Voor werkzaamheden die uit een bestemmingsplan voortvloeien dient voor de start van die werkzaamheden ontheffing te worden aangevraagd indien beschermde soorten voorkomen. Bij de vaststelling van het plan dient duidelijk te zijn of en in hoeverre een ontheffing kan worden verkregen.

Voor alle in de wet genoemde diersoorten (inclusief vogels) geldt dat het verboden is individuen van deze soorten (opzettelijk) te doden of te vangen. Bovendien is het verboden nesten (en eieren) en (vaste) voortplantingsplaatsen of rustplaatsen van dieren opzettelijk te beschadigen of te vernielen dan wel weg te nemen. Voor de in de wet genoemde plantensoorten geldt dat het verboden is exemplaren in hun natuurlijke verspreidingsgebied opzettelijk te plukken en te verzamelen, af te snijden, te ontwortelen of te vernielen. In de Wnb worden drie beschermingsregimes onderscheiden voor beschermde soorten. Voor de eerste twee regimes gelden aanvullende verbodsbepalingen.

* 1\. Het beschermingsregime Vogelrichtlijn (Vrl), dat van toepassing is op van nature in Nederland in het wild levende vogels van soorten als bedoeld in artikel 1 van de Vrl. Met betrekking tot deze vogelsoorten geldt dat het \- aanvullend aan de bovengenoemde verbodsbepalingen \- verboden is vogels opzettelijk te storen, behalve als de storing niet van wezenlijke invloed is op de staat van instandhouding van de desbetreffende vogelsoort. Ruimtelijke inrichting of ontwikkeling en dwingende redenen van groot openbaar belang zijn geen reden om ontheffing te verlenen. Ontheffing is uitsluitend toegestaan op basis van de ontheffingsgronden die in de Vrl zijn genoemd. Overigens is het, indien geen ontheffing nodig is, volgens de huidige interpretatie van de wet wel verplicht rekening te houden met het broedseizoen van vogels. Voor sommige vogelsoorten met vaste verblijfplaatsen geldt dat deze vaste verblijfplaatsen en het essentiÃ«le leefgebied jaarrond beschermd zijn.

* 2\. Het beschermingsregime Habitatrichtlijn (Hrl), dat van toepassing is op soorten van bijlage IV bij de Hrl, bijlage I en II bij het Verdrag van Bern en bijlage I bij het Verdrag van Bonn. Met betrekking tot deze soorten is het \- aanvullend aan de bovengenoemde verbodsbepalingen \- verboden dieren opzettelijk te verstoren. Ontheffing wordt voor ruimtelijke inrichting of ontwikkeling alleen verleend indien:

+ a. er geen andere bevredigende oplossing is, en

+ b. geen afbreuk wordt gedaan aan de gunstige staat van instandhouding van de soort, en

+ c. sprake is van Ã©Ã©n van de volgende (bij ruimtelijke ontwikkeling relevante) belangen:

- de bescherming van wilde flora en fauna of natuurlijke habitats, of

- de volksgezondheid, de openbare veiligheid of andere dwingende redenen van groot openbaar belang, met inbegrip van redenen van sociale of economische aard en voor het milieu wezenlijk gunstige effecten.

* 3\. Het beschermingsregime Andere Soorten, dat van toepassing is op soorten van de bijlage behorende bij artikel 3\.10 van de Wnb. Ontheffing is alleen mogelijk indien:

+ a. er geen andere bevredigende oplossing is, en

+ b. indien geen afbreuk wordt gedaan aan de gunstige staat van instandhouding van de soort.

Er is echter geen ontheffing nodig indien gewerkt wordt volgens een geldige gedragscode die van toepassing is op de betreffende soort(en). Vaak is daarnaast ecologische begeleiding en een ecologisch werkprotocol nodig bij de uitvoering van werkzaamheden.

De provincies kunnen voor het beschermingsregime Andere Soorten een algemene vrijstelling verlenen voor onder meer ruimtelijke inrichting of ontwikkeling van gebieden. In de gemeente Neder\-Betuwe is de provincie Gelderland het bevoegd gezag voor de Wnb.

Indien nesten, (vaste) voortplantingsplaatsen of rustplaatsen van soorten niet (kunnen) worden ontzien, is ontheffing noodzakelijk. Ontheffing is niet benodigd indien de functionaliteit van de nesten, (vaste) voortplantingsplaatsen of rustplaatsen gegarandeerd wordt (het beschadigen en vernielen wordt voorkomen door maatregelen of er zijn voldoende alternatieven).

Ten slotte is altijd de algemene zorgplicht van toepassing, die inhoudt dat een ieder voldoende zorg in acht neemt voor alle inheemse dieren en planten en hun directe leefomgeving (artikel 1\.11 van de Wnb). Concreet betekent dit dat bij ruimtelijke ontwikkeling gezorgd moet worden dat dieren niet gedood worden en dat planten verplant worden. Ook dient gelet te worden op bijvoorbeeld de voortplantingsperiode van amfibieÃ«n en de zoogperiode van zoogdieren.

##### 4\.10\.2 Doorvertaling bestemmingsplan

###### 4\.10\.2\.1 Gebiedsbescherming

Op een afstand van circa 1,9km is het Natura2000\-gebieden Rijntakken gelegen. De planlocatie maakt geen onderdeel uit van een Natura2000\-gebied, belangrijk weidevogelgebied of Natuurnetwerk Nederland. Er is geen sprake van houtopstanden op de locatie. Gelet op de aard van de werkzaamheden en de afstand tot Natura2000\-gebieden is van externe werking geen sprake. Dit is middels een voortoets stikstofonderzoek bevestigd. In bijlage 18 is dit onderzoek opgenomen. Als gevolg van de ontwikkelingen in het plangebied waarvoor de berekeningen zijn uitgevoerd neemt de stikstofdepositie op de Natura 2000\-gebieden zowel in de gebruiksfase als in de aanlegfase niet toe. Er is dus geen sprake van significante effecten op beschermde Natura 2000 gebieden, het aanvragen van een Wnb\-vergunning is daarom niet nodig voor dit project.

###### 4\.10\.2\.2 Soortenbescherming

*Quickscan Flora \& Fauna*

In het kader van de voorgenomen ontwikkeling is een oriÃ«nterend flora en fauna onderzoek uitgevoerd. De belangrijkste resultaten zijn hieronder weergegeven, de volledige rapportage is als Bijlage 14 bij de toelichting opgenomen.

Door Blom Ecologie is op 7 mrt. 2018 een OriÃ«nterend onderzoek Flora en Fauna uitgevoerd.

De conclusie uit het onderzoek is als volgt:

Binnen het plangebied en/of de directe omgeving daarvan komen beschermde diersoorten van de Wet natuurbescherming voor. Het plangebied heeft geen essentiÃ«le betekenis voor soorten die behoren tot het beschermingsregime habitatrichtlijnsoorten, vogelrichtlijnsoorten of bijzondere overige soorten. De schuur naast de woning is mogelijk geschikt als vaste rust\- en verblijfplaats van vleermuizen en huismussen. Aannemelijk foerageren vleermuizen op en rondom de locatie en langs de groenaanplant langs de provinciale weg. De locatie en omgeving ervan worden incidenteel betreden door algemene amfibieÃ«n en zoogdieren. In de nieuwe situatie is nog voldoende (zelfs meer) foerageergebied voor vleermuizen en ruimte voor de algemene amfibieÃ«n en zoogdieren aanwezig.

![afbeelding "i_NL.IMRO.1740.bpKEnedereindstr29-vst1_0015.png"](i_NL.IMRO.1740.bpKEnedereindstr29-vst1_0015.png)

Vanwege de aanwezigheid van mogelijke rust\- en verblijfplaatsen van vleermuizen en huismussen in de te slopen schuur naast de woning is een aanvullend soortspecifiek onderzoek naar beide soorten noodzakelijk. Navolgend is een verantwoording van het aanvullend onderzoek opgenomen.

*Aanvullend onderzoek huismus en vleermuis*

Ten aanzien van vleermuizen en huismussen is een aanvullend onderzoek uitgevoerd naar de aan\- of afwezigheid van vaste rust\- en/of verblijfplaatsen ervan op de planlocatie. Het gehele rapport is als bijlage 15 toegevoegd. De conclusie luidt dat de sloop van de bebouwing niet leidt tot vernietiging of het ongeschikt raken van nestlocaties van huismussen of vaste rust\- en/of verblijfplaatsen van vleermuizen, en resulteert derhalve niet in een overtreding van de Wet natuurbescherming. Er hoeft geen ontheffing aangevraagd te worden. De ontwikkelingen aan de Nedereindsestraat 29 te Kesteren zijn uitvoerboer zoals bepaald in de Wro (artikel 3\.1\.6 Bro).

##### 4\.10\.3 Conclusie

Uitvoering van dit initiatief heeft geen nadelige gevolgen voor beschermde soorten en gebieden. Op basis van het aspect ecologie kan gesteld worden dat het plan uitvoerbaar is zoals bepaald in de Wro (artikel 3\.1\.6 Bro).

#### 4\.11 Archeologie \& cultuurhistorie

##### 4\.11\.1 Regelgeving

In artikel 3\.1\.6 lid 5 van het Besluit ruimtelijke ordening wordt bepaald dat in de toelichting ten minste een beschrijving wordt opgenomen van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden.

Op 1 juli 2016 is de Erfgoedwet in werking getreden. Met deze wetswijziging is de Monumentenwet 1988 opgesplitst: een gedeelte (dat ziet op de fysieke leefomgeving) zal in 2021 opgaan in de Omgevingswet, het overige gedeelte is opgenomen in de nieuwe Erfgoedwet. Daarbij is voorzien in overgangsrecht. Met de Erfgoedwet is sprake van een betere integratie met verschillende soorten erfgoed. Daarnaast zijn de procedures uniformer en daarmee overzichtelijker geworden.

Onderdelen van de Monumentenwet 1988 met betrekking tot de fysieke leefomgeving worden opgenomen in de Omgevingswet. De aanwijzing van ruimtelijk cultureel erfgoed \- beschermde stads\- en dorpsgezichten en cultuurlandschappen \- en omgang met het cultureel erfgoed in de fysieke leefomgeving, komen in 2021 in de Omgevingswet terecht en zijn dus niet in de Erfgoedwet geregeld. Hierbij wordt wel als vuistregel gehanteerd: omgang met het erfgoed in de Omgevingswet, duiding van het erfgoed in de Erfgoedwet.

De inwerkingtreding van de Omgevingswet staat gepland voor 2021\. Voor de onderdelen die in de Omgevingswet zullen worden opgenomen is een overgangsregeling in de Erfgoedwet opgenomen voor de periode 2016\-2021\. De bepalingen uit de Monumentenwet 1988 die in 2021 naar de Omgevingswet over zullen gaan, blijven van kracht tot de Omgevingswet in werking treedt.

Het Besluit ruimtelijke ordening en de Erfgoedwet schrijven niet voor in welke mate met archeologie rekening dient te worden gehouden. De gemeente heeft wat dit betreft beleidsvrijheid en kan het archeologische belang afwegen ten opzichte van andere belangen, de belangen van de burger en van de gemeente.

##### 4\.11\.2 Doorvertaling bestemmingsplan

###### 4\.11\.2\.1 Archeologie

Met het bestemmingsplan 'Parapluplan Archeologie' is voor het gehele plangebied van de gemeente Neder\-Betuwe de archeologische verwachtingswaarde geregeld. Voor het plangebied geldt verwachtingswaarde 1\. Daarnaast geldt aan de oostkant van het plangebied voor een smal deel de waarde 'aangetast'. Hier is echter geen bebouwing voorzien.

![afbeelding "i_NL.IMRO.1740.bpKEnedereindstr29-vst1_0016.jpg"](i_NL.IMRO.1740.bpKEnedereindstr29-vst1_0016.jpg)

Het voorliggend bestemmingsplan voorziet in nieuwe bodemingrepen. Voor gebieden met Waarde\-1 geldt een vrijstellingsgrens van 100m2 en een diepte van 30cm. Omdat de verwachte bodemingrepen meer dan 100m2 bedragen is door Econsultancy een Programma van eisen proefsleuvenonderzoek gecombineerd met archeologisch bureauonderzoek uitgevoerd. het onderzoek is opgenomen als bijlage 16. Onderstaand worden de conclusies uit het onderzoek genoemd. Voor aanvullende of gedetailleerde informatie wordt verwezen naar de bijlage.

In het bureauonderzoek wordt geconcludeerd dat eerdere onderzoeken reeds aangetoond hebben dat er concentraties archeologische resten voorkomen die als behoudenswaardig gekarakteriseerd kunnen worden. om die reden is een Programma van Eisen voor een waarderend proefsleuvenonderzoek opgesteld. In het onderzoeksgebied worden 8 proefsleuven aangelegd van 20 x 4 meter. Hiermee wordt 640 m2, ongeveer 10 % van het plangebied onderzocht. Met het plaatsen van de proefsleuven is rekening gehouden met de bestaande bebouwing, de aanwezige bomen en de saneringslocatie. De resultaten uit het proefsleuvenonderzoek zullen wanneer gereed verantwoord worden in het bestemmingsplan.

###### 4\.11\.2\.2 Cultuurhistorie

In het vigerend bestemmingsplan is de boerderij aan de Nedereindsestraat aangeduid met de bouwaanduiding 'specifieke bouwaanduiding \- monument'. Vermoedelijk is dit bij het vaststellen van het huidige bestemmingsplan onjuist opgenomen. De boerderij is namelijk niet opgenomen op de monumentenlijst en staat ook niet bekend als Rijks\- of gemeentelijk monument. De boerderij komt enkel voor op de B\-lijst. Ter zekerstelling is, vanwege de mogelijke cultuurhistorische waarde die aan de boerderij wordt toegekend, door 'NM \| onderzoek \& advies' een cultuurhistorisch waardestellend onderzoek uitgevoerd. De belangrijkste resultaten zijn hieronder weergegeven, de volledige rapportage is als Cultuurhistorisch

onderzoek bij de toelichting opgenomen.

De T\-boerderij 'Groenedaal' is van middelhoge cultuurhistorische waarde voor de Neder\-Betuwe, maar helaas erg aangetast door meerdere branden. Hierdoor is de herkenbaarheid en authenticiteit aangetast. De zeldzaamheidswaarde van de boerderij is laag. In Kesteren komen meerdere T\-boerderijen (met middenhuis) voor die karakteristiek zijn voor de regio, oorspronkelijker in materiaalgebruik en uitvoering, en die gaver zijn. De ligging op een terp is van middelhoge waarde, omdat dit karakteristiek is voor het rivierengebied en niet veel voorkomt in Kesteren.

Vanuit archiefonderzoek blijken de hooiberg, mestplaats en boomgaard die voorheen aanwezig waren, nu verdwenen. Hierdoor heeft het erf een lage ensemble\-waarde.

De naastgelegen schuur is van lage cultuurhistorische waarde, omdat dit gebouw zowel qua exterieur als interieur meermalen is verbouwd en aangepast.

De boerderij staat niet op de gemeentelijke monumentenlijst en is in het kadaster niet vermeld als monument. In het kadastraal bericht van het object, staat dat er op het perceel publiekrechtelijke geen beperkingen zijn gevestigd.

Vanuit de cultuurhistorische waardebepaling/analyse en aangezien het pand geen beschermde status heeft, is er geen aanleiding om restricties op te nemen voor sloop van het pand.

Er worden in het rapport een aantal aanbevelingen meegegeven voor nieuwe ontwikkelingen. Dit betreft onder meer het behoud van het hoogteverschil. Behoud van de rooilijn van de boerderij t.b.v. de nieuwe bebouwing. Benutten van het hoofdvolume als inspiratiebron voor het stedenbouwkundig plan. Behoudt van de laanbeplanting langs de Nedereindsestraat. Toepassen van een statig hekwerk als entree en het aanplanten van fruitbomen met oude fruitrassen.

In het plan is als volgt met deze aanbevelingen rekening gehouden:

Het hoogteverschil wordt in de nieuwe plan behouden en het hoofdvolume van het voorhuis heeft als inspiratie gediend voor de vormgeving van het woonblok die langs de Nedereindsestraat is gelegen. De laanbeplanting langs de Nedereindsestraat wordt waar mogelijk behouden en het idee van het hekwerk en de fruitbomen is eveneens in de uitwerking van het plan meegenomen.

##### 4\.11\.3 Conclusie

Het aspect 'cultuurhistorie' vormt geen belemmering voor de vaststelling van dit bestemmingsplan. Voor het onderdeel archeologie is een programma van eisen voorgesteld en worden proefsleuven gegraven. Tot dat de resultaten uit het archeologisch onderzoek bekend zijn, blijft de bestemming Waarde\-Archeologie (uit het parapluplan Archeologie) en de daarbij horende bouwregels die momenteel over de locatie ligt gehandhaafd. Hiermee is geborgd dat de mogelijke archeologische waarde niet worden aangetast.

#### 4\.12 Leidingen

##### 4\.12\.1 Regelgeving

Planologisch relevante leidingen en hoogspanningsverbindingen dienen te worden gewaarborgd. Tevens dient rond dergelijke leidingen rekening te worden gehouden met zones waarbinnen mogelijke beperkingen gelden. Planologisch relevante leidingen zijn leidingen waarin de navolgende producten worden vervoerd:

* gas, olie, olieproducten, chemische producten, vaste stoffen/goederen;

* aardgas met een diameter groter of gelijk aan 18â;

* defensiebrandstoffen;

* warmte en afvalwater, ruwwater of halffabrikaat voor de drink\- en industriewatervoorziening met een diameter groter of gelijk aan 18â.

##### 4\.12\.2 Doorvertaling bestemmingsplan

In het plangebied zijn geen planologisch relevante leidingen aanwezig.

#### 4\.13 Explosieven

In de tijd van de Tweede Wereldoorlog is het gebied in de gemeente Neder\-Betuwe diverse malen getroffen door bombardementen. De gevechten hebben geleid tot munitieresten in de grond. Bij ontwikkelingen die gepaard gaan met bodemingrepen moet worden nagegaan of er explosieven aanwezig zijn.

**Planspecifiek**

Voor de hele gemeente is een bureau onderzoek gedaan naar of er explosief materiaal in de grond te verwachten is. Het onderzoek kan niet uitwijzen of het plangebied een onverdachte of verdachte locatie betreft. Een oppervlaktedetectie onderzoek zal moeten uitwijzen of er daadwerkelijk explosief materiaal aanwezig is. Dit onderzoek wordt uitgevoerd bij het bouwrijp maken van de gronden. Tegelijkertijd kan, indien er materiaal wordt gedetecteerd, dit op een veilige manier worden opgeruimd. In het kader van voorliggend bestemmingsplan is het voldoende aannemelijk dat dit aspect de uitvoerbaarheid van het plan niet in de weg staat. Bij indiening van de omgevingsvergunning, dus voorafgaand aan het verrichte van bodemingrepen, zal een detectie\-onderzoek worden overlegd. Het bestemmingsplan is daarmee uitvoerbaar op het gebied van explosieven.

### Hoofdstuk 5 Juridische planbeschrijving

#### 5\.1 Algemeen

Het bestemmingsplan bestaat uit een verbeelding en regels en is voorzien van een toelichting. De regels en verbeelding vormen het juridisch bindende deel, terwijl de toelichting geen juridische binding heeft, maar moet worden beschouwd als handvat voor de uitleg en de onderbouwing van de opgenomen bestemmingen. De regels bevatten het juridisch instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De verbeelding heeft een rol voor toepassing van de regels alsmede de functie van visualisering van de bestemmingen.

In deze paragraaf worden de systematiek van de regels en de wijze waarop de regels gehanteerd dienen te worden, uiteengezet. De regels van het plan bestaan uit vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs\- en slotregels aan de orde komen. Voor de systematiek is aangesloten op de SVBP2012, de Wabo en de standaardregels van de gemeente Neder\-Betuwe. Voor het bouwen is verder het Besluit omgevingsrecht (Bor) van belang. In het Bor zijn onder andere regels voor vergunningvrije bouwwerken opgenomen.

In het vervolg van dit hoofdstuk wordt de opbouw en dergelijke van de regels kort toegelicht.

#### 5\.2 Inleidende regels

*BegrippenÂ*

In deze bepaling zijn omschrijvingen gegeven van de in het bestemmingsplan gebruikte begrippen. Deze worden opgenomen om interpretatieverschillen te voorkomen. Begripsbepalingen zijn alleen nodig voor begrippen die gebruikt worden in de regels en die tot verwarring kunnen leiden of voor meerdere uitleg vatbaar zijn.Â

*Wijze van metenÂ*

Om op een eenduidige manier afstanden, oppervlakten en inhoud van gebouwen en/of bouwwerken, geen gebouwen zijnde, te bepalen wordt in de wijze van meten uitleg gegeven wat onder de diverse begrippen wordt verstaan. Ten aanzien van de wijze van meten op de verbeelding geldt steeds dat het hart van een lijn moet worden aangehouden.

#### 5\.3 Bestemmingsregels

##### 5\.3\.1 Opbouw bestemmingen

In de bestemmingsregels zijn de verschillende bestemmingen opgenomen. Deze zijn als volgt opgebouwd:

*BestemmingsomschrijvingÂ*

Bevat de omschrijving van de doeleinden die met de bestemming aan de grond worden toegekend. Hierbij gaat het in beginsel om een beschrijving van de aan de grond toegekende functies zoals bedrijven, wonen, centrum etc. De aard van de toegelaten inrichtingen van gronden (bouwwerken en werken, geen bouwwerken zijnde) vloeit dan voort uit de toegelaten functies.

*BouwregelsÂ*

In de bouwregels worden voor alle hoofdgebouwen, bijgebouwen en bouwwerken, geen gebouwen zijnde, de van toepassing zijnde bouwregels gesteld. Waar en met welke maatvoering mag worden gebouwd, wordt hier vastgelegd. Indien mogelijk wordt verwezen naar bouwvlakken en aanduidingen op de verbeelding.

*Afwijken van de bouwregelsÂ*

In deze bepaling zijn afwijkingsbevoegdheden toegekend aan het bevoegd gezag ten aanzien van bepaalde bouwregels.

*Specifieke gebruiksregelsÂ*

In dit onderdeel kan worden aangegeven welke vormen van gebruik men in ieder geval strijdig acht met de bestemming. Het is niet de bedoeling alle mogelijke strijdig gebruiksvormen te noemen, maar alleen die, waarvan het niet op voorhand duidelijk is dat deze in strijd zijn met de bestemming. Het gaat hierbij in feite om een aanvulling op de doeleindenomschrijving.

*Afwijken van de gebruiksregelsÂ*

In deze bepaling zijn afwijkingsbevoegdheden toegekend aan het bevoegd gezag ten aanzien van bepaalde gebruiksregels.

##### 5\.3\.2 Bestemmingen

Hieronder volgt in het kort een beschrijving van de verschillende bestemmingen.

Voorliggend bestemmingsplan bevat de volgende bestemmingen:

* Bedrijf \- Nutsvoorziening \- waarbij de bestaande nutsvoorziening in het nieuwe bestemmingsplan wordt ingepast;

* Groen \- ten behoeve van een groene inrichting, speelplekken en plaatsen voor tijdelijke waterberging en waterafvoer. Ter plaatse van de aanduiding 'specifieke vorm van groen \- geluidsscherm' is tevens een geluidsscherm toegestaan met een maximale hoogte van 4m.

* Verkeer \- Verblijfsgebied ten behoeve van gronden voor wegen en parkeren;

* Water \- ten behoeve van de gronden voor water en waterhuishoudkundige doeleinden;

* Wonen \- waarbij de functie wonen wordt neergelegd voor maximaal 13 woningen. Bijgebouwen zijn enkel toegestaan binnen de aanduiding 'bijgebouwen' en ter plaatse van de aanduiding 'specifieke bouwaanduiding \- blinde dove gevel' moeten de zuid\- en oostgevel van de woningen ter plaatse bestaan uit een blinde dove gevel.

Dit plan kent geen noemenswaardige bijzonderheden.

#### 5\.4 Algemene regels

*Anti\-dubbeltelbepalingÂ*

Deze bepaling is opgenomen om te voorkomen dat, wanneer volgens een bestemmingsplan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

*Algemene bouwregelsÂ*

Deze bepaling bevat algemene regels omtrent ondergronds bouwen, bijbehorende bouwwerken bij woningen, zwembaden en ten aanzien van de bestaande situatie.

*Algemene gebruiksregelsÂ*

Deze bepaling bevat de vormen van gebruik, die in ieder geval strijdig zijn met de regels van het bestemmingsplan. Daarnaast zijn regels voor (niet\-publieksgerichte) aan huis verbonden beroeps\- en bedrijfsactiviteiten opgenomen.

*Algemene afwijkingsregelsÂ*

In dit artikel wordt een opsomming gegeven van de regels waarvan door middel van een omgevingsvergunning afgeweken kan worden van het bestemmingsplan. De criteria, die bij toepassing van de afwijkingsbevoegdheid in acht moeten worden genomen, zijn aangegeven.Â Er zijn onder meer algemene afwijkingsregels opgenomen voor evenementen, publieksgerichte aan huis verbonden beroeps\- en bedrijfsactiviteiten, bed \& breakfastaccommodaties, en parkeren.

#### 5\.5 Overgangs\- en slotregels

*OvergangsrechtÂ*

Bouwwerken welke op het moment van inwerkingtreding van het bestemmingsplan bestaan (of waarvoor een bouwvergunning is aangevraagd) mogen blijven bestaan, ook al is er strijd met de bouwregels. De overgangsbepaling houdt niet in dat het bestaand, illegaal opgerichte, bouwwerk legaal wordt, noch brengt het met zich mee dat voor een dergelijk bouwwerk alsnog een omgevingsvergunning voor de activiteit bouwen kan worden verleend. Burgemeester en wethouders kunnen in beginsel dus nog gewoon gebruik maken van hun handhavingsbevoegdheid. Het gebruik van de grond en opstallen, dat afwijkt van de regels op het moment van inwerkingtreding van het plan, mag eveneens worden voortgezet.

*Slotregel*

Dit artikel geeft aan op welke manier de regels kunnen worden aangehaald.

### Hoofdstuk 6 Uitvoerbaarheid

#### 6\.1 Economische uitvoerbaarheid

##### 6\.1\.1 Exploitatieverplichting

Bij de voorbereiding van een bestemmingsplan dient op grond van artikel 3\.1\.6 van het Besluit ruimtelijke ordening (Bro) in de plantoelichting van een bestemmingsplan minimaal inzicht te worden gegeven in de economische uitvoerbaarheid van het plan. Tevens bestaat op grond van de Wet ruimtelijke ordening de verplichting om, indien sprake is van ontwikkelingen waarvoor de gemeente redelijkerwijs kosten moet maken, bijvoorbeeld voor de aanleg van voorzieningen van openbaar nut, en de plankosten, deze moeten kunnen worden verhaald op de initiatiefnemer c.q. ontwikkelaar. Een en ander dient te worden vastgelegd in privaatrechtelijke overeenkomsten met iedere grondeigenaar. Als er met een grondeigenaar geen overeenkomst is gesloten en het kostenverhaal niet anderszins is verzekerd, dient een exploitatieplan te worden opgesteld welke tegelijkertijd met het bestemmingsplan moet worden vastgesteld.

##### 6\.1\.2 Conclusie

Omdat de gemeente de nog te ontwikkelen gronden niet in eigendom heeft, is een anterieure overeenkomst met de ontwikkelaar gesloten. Daarmee zijn de kosten voor de planontwikkeling anderszins verzekerd en is het opstellen van een exploitatieplan niet aan de orde. Gezien het voorgaande wordt het plan financieel uitvoerbaar geacht.

#### 6\.2 Maatschappelijke uitvoerbaarheid

Een bestemmingsplan dient maatschappelijk uitvoerbaar te zien. Dat wil zeggen dat de voorgenomen ontwikkelingen die mogelijk worden gemaakt in het bestemmingsplan zijn besproken met diverse belanghebbenden. in Hoofdstuk 7 wordt verslag gedaan van overleg en inspraakmomenten.

### Hoofdstuk 7 Procedure

#### 7\.1 Overleg

Conform ex artikel 3\.1\.1\. van het Bro dienen burgemeester en wethouders bij de voorbereiding van een bestemmingsplan overleg te plegen met de besturen van betrokken gemeenten en waterschappen en met de rijks\- en provinciale diensten die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

In het kader van het vooroverleg wordt het voorliggende bestemmingsplan toegezonden aan diverse overlegpartijen. De ontvangen reacties worden te zijner tijd voorzien van een gemeentelijke beantwoording.

In deze paragraaf, of in een separate bijlage, worden te zijner tijd de resultaten van het vooroverleg ex artikel 3\.1\.1 Bro opgenomen.

#### 7\.2 Inspraak

Het voorontwerpbestemmingsplan wordt, conform de gemeentelijke inspraakverordening, voorafgaand aan de formele bestemmingsplanprocedure voor inspraak vrijgegeven. Het voorontwerpbestemmingsplan wordt gedurende 6 weken ter inzage gelegd. Gedurende deze inspraaktermijn wordt een ieder in de gelegenheid gesteld schriftelijke en/of mondeling te reageren op het bestemmingsplan. De ontvangen reacties worden te zijner tijd voorzien van een gemeentelijke beantwoording.

In bijlage 19 zijn de inspraakreacties op het ontwerpbestemmingsplan en de gemeentelijke reactie hierop opgenomen.

#### 7\.3 Ontwerpfase

Na afronding van het vooroverleg start de formele bestemmingsplanprocedure. De eventuele aanpassingen die volgen uit de overlegreacties worden verwerkt in het ontwerpbestemmingsplan. Indien nog worden er ambtshalve aanpassingen doorgevoerd.

Het ontwerpbestemmingsplan wordt gedurende zes weken ter inzage gelegd. Binnen deze termijn wordt een ieder in de gelegenheid gesteld schriftelijk en/of mondeling een zienswijze op het plan in te dienen. Ook moeten de stukken met de kennisgeving aan de eerder genoemde diensten en instanties moet worden toegezonden (artikel 3:13 Awb), of er moet worden aangegeven waar de (digitale) stukken te vinden zijn (elektronische kennisgeving).

Het ontwerpbestemmingsplan heeft van 21 november 2019 tot en met 2 januari 2020 gedurende zes weken ter inzage gelegen. Binnen deze termijn is een ieder in de gelegenheid gesteld schriftelijk en/of mondeling een zienswijze op het plan in te dienen. Tegen het plan zijn twee zienswijzen ingediend. In de Zienswijzennota uit bijlage 20 komen deze zienswijzen inhoudelijk aan bod. EÃ©n zienswijze heeft geleid tot een aanpassing van de verbeelding zodat de aansluiting van het plangebied op de Nedereindsestraat haaks (zonder bocht) wordt vormgegeven.

#### 7\.4 Vaststellingsfase

Binnen twaalf weken na de termijn van terinzagelegging moet de gemeenteraad beslissen omtrent de vaststelling van het bestemmingsplan.

Tegen het besluit tot vaststelling staat voor belanghebbenden direct beroep open bij de Afdeling bestuursrechtspraak van de Raad van State. Direct na de beroepstermijn treedt, indien tijdens de beroepstermijn geen verzoek om voorlopige voorziening is ingediend, het plan in werking waarna tot planrealisatie kan worden overgegaan.