#### **Crijns Rentmeesters BV**

Witvrouwenbergweg 12

5711 CN Someren

T: 0493 – 47 17 77

E: info@crijns-rentmeesters.nl

# BESTEMMINGSPLAN **I: www.crijns-rentmeesters.nl STERKSELSEWEG 54 HEEZE** GEMEENTE HEEZE-LEENDE

Crijns Rentmeesters bv

Februari 2021

# **PLANGEGEVENS**

| Naam bestemmingsplan  | 'Sterkselseweg 54 te Heeze'    |
|-----------------------|--------------------------------|
| IMRO idn.             | NL.IMRO.1658.BPSterksel54-vs01 |
| Voorontwerp           | Augustus 2020                  |
| Ontwerp               | September 2020                 |
| Vastgesteld           | Februari 2021                  |
| Opgesteld door        | G.J.P. Bosmans                 |
| Tweede contactpersoon | M.J.M. Crijns                  |

# **INHOUD**

| 1. |                | INLEIDING________________________________________________________5                                                                                                 |  |
|----|----------------|--------------------------------------------------------------------------------------------------------------------------------------------------------------------|--|
|    | 1.1            | Aanleiding ___________________________________________________________ 5                                                                                           |  |
|    | 1.2            | Ligging plangebied ____________________________________________________ 5                                                                                          |  |
|    | 1.3            | Kadastrale situatie _____________________________________________________ 6                                                                                        |  |
|    | 1.4            | Leeswijzer ___________________________________________________________ 6                                                                                           |  |
|    |                |                                                                                                                                                                    |  |
| 2. |                | HUIDIGE EN BEOOGDE SITUATIE____________________________________7                                                                                                   |  |
|    | 2.1            | Huidige situatie plangebied ______________________________________________ 7                                                                                       |  |
|    | 2.2            | Beoogde situatie in het plangebied ________________________________________ 8                                                                                      |  |
|    | 2.2.1          | Inleiding _________________________________________________________________ 8                                                                                      |  |
|    | 2.2.2          | Stedenbouwkundige inpassing _______________________________________________ 8                                                                                      |  |
|    | 2.2.3<br>2.2.4 | Planologische situatie _____________________________________________________ 11<br>Ontsluiting en parkeren ____________________________________________________ 12 |  |
|    |                |                                                                                                                                                                    |  |
| 3. |                | BELEIDSKADER<br>_________________________________________________13                                                                                                |  |
|    | 3.1            | Rijksbeleid __________________________________________________________ 13                                                                                          |  |
|    | 3.1.1          | Nationale Omgevingsvisie __________________________________________________ 13                                                                                     |  |
|    | 3.1.2          | Ladder duurzame verstedelijking_____________________________________________ 13                                                                                    |  |
|    | 3.2            | Provinciaal beleid ____________________________________________________ 14                                                                                         |  |
|    | 3.2.1          | Brabantse Omgevingsvisie _________________________________________________ 14                                                                                      |  |
|    | 3.2.2          | Interim omgevingsverordening Noord-Brabant __________________________________ 14                                                                                   |  |
|    | 3.3            | Gemeentelijk beleid ___________________________________________________ 16                                                                                         |  |
|    | 3.3.1          | Bestemmingsplannen 'Kom Heeze 2015' en '1ste partiële herziening Kom Heeze 2015'__ 16                                                                              |  |
|    | 3.3.2          | Structuurvisie Heeze-Leende 2013-2030 'De eigen maat houden' ___________________ 17                                                                                |  |
| 4. |                | MILIEUASPECTEN________________________________________________18                                                                                                   |  |
|    | 4.1            | M.e.r.-beoordeling ____________________________________________________ 18                                                                                         |  |
|    | 4.1.1          | Inleiding ________________________________________________________________ 18                                                                                      |  |
|    | 4.1.2          | Toets aan drempelwaarden _________________________________________________ 18                                                                                      |  |
|    | 4.1.3          | Vormvrije m.e.r. beoordeling ________________________________________________ 18                                                                                   |  |
|    | 4.2            | Bodemkwaliteit_______________________________________________________ 19                                                                                           |  |
|    | 4.3            | Wegverkeerslawaai ___________________________________________________ 19                                                                                           |  |
|    | 4.4            | Luchtkwaliteit ________________________________________________________ 20                                                                                         |  |
|    | 4.4.1          | Inleiding ________________________________________________________________ 20                                                                                      |  |
|    | 4.4.2          | Blootstelling aan verontreiniging _____________________________________________ 20                                                                                 |  |
|    | 4.5            | Externe veiligheid ____________________________________________________ 21                                                                                         |  |
|    | 4.5.1          | Inleiding ________________________________________________________________ 21                                                                                      |  |
|    | 4.5.2          | Besluit externe veiligheid inrichtingen _________________________________________ 22                                                                               |  |
|    | 4.5.3          | Vervoer gevaarlijke stoffen _________________________________________________ 22                                                                                   |  |
|    | 4.5.4          | Beoordeling van het plangebied _____________________________________________ 23                                                                                    |  |
|    | 4.6            | Wet geurhinder en veehouderij __________________________________________ 24                                                                                        |  |
|    | 4.7            | Bedrijven en milieuzonering ____________________________________________ 24                                                                                        |  |
|    | 4.8            | Ecologie____________________________________________________________ 25                                                                                            |  |
|    | 4.8.1          | Inleiding ________________________________________________________________ 25                                                                                      |  |
|    | 4.8.2          | Gebiedsbescherming______________________________________________________ 25                                                                                        |  |
|    | 4.8.3          | Soortenbescherming ______________________________________________________ 25                                                                                       |  |
|    | 4.9            | Cultuurhistorie _______________________________________________________ 26                                                                                         |  |
|    | 4.10           | Archeologie _________________________________________________________ 26                                                                                           |  |

|       | 4.10.1<br>Beleidskader ____________________________________________________________ 26              |                     |
|-------|-----------------------------------------------------------------------------------------------------|---------------------|
|       | 4.10.2<br>Archeologiebeleid gemeente Heeze-Leende____________________________________ 26            |                     |
| 4.11  | Water ______________________________________________________________ 27                             |                     |
|       | 4.11.1<br>Inleiding ________________________________________________________________ 27             |                     |
|       | 4.11.2<br>Relevant beleid __________________________________________________________ 28             |                     |
|       | 4.11.3<br>Keur 2015 ______________________________________________________________ 28               |                     |
|       | 4.11.4<br>Waterbeheerplan 2016-2021 'Waardevol Water'_________________________________ 28           |                     |
|       | 4.11.5<br>Watersysteem ___________________________________________________________ 29               |                     |
|       | 4.11.6<br>Beleidsregel Hydrologische uitgangspunten bij de Keurregels voor afvoeren van hemelwater, |                     |
|       | Brabantse waterschappen__________________________________________________________ 30                |                     |
|       | 4.11.7<br>Waterkwaliteit ___________________________________________________________ 30             |                     |
| 5.    | JURIDISCHE<br>VORMGEVING<br>________________________________________31                              |                     |
| 5.1   | Inleiding ____________________________________________________________ 31                           |                     |
| 5.2   | Toelichting op de verbeelding ___________________________________________ 31                        |                     |
| 5.3   | Algemene toelichting op de regels _______________________________________ 31                        |                     |
| 5.4   | Toelichting op de bestemmingen_________________________________________ 32                          |                     |
| 5.4.1 | Tuin ___________________________________________________________________ 32                         |                     |
| 5.4.2 | Wonen _________________________________________________________________ 32                          |                     |
| 5.4.3 | Waarde – Archeologie 2 ___________________________________________________ 32                       |                     |
| 6.    | UITVOERBAARHEID<br>______________________________________________33                                 |                     |
| 6.1   | Economische uitvoerbaarheid ___________________________________________ 33                          |                     |
| 6.2   | Maatschappelijke uitvoerbaarheid________________________________________ 33                         |                     |
| 7.    | OVERLEG INSPRAAK ZIENSWIJZEN EN PROCEDURE                                                           | _________________34 |
| 7.1   | Zienswijzen _________________________________________________________ 34                            |                     |
| 7.2   | Procedure __________________________________________________________ 34                             |                     |
| 7.3   | Overleg ex artikel 3.1.1. Bro ____________________________________________ 35                       |                     |

Bijlage: Akoestisch onderzoek wegverkeerslawaai

# <span id="page-4-0"></span>**1. INLEIDING**

# <span id="page-4-1"></span>**1.1 Aanleiding**

Onderhavig bestemmingsplan is opgesteld ten behoeve van de herziening van het vigerende bestemmingsplan ter plaatse van de locatie Sterkselseweg 54 te Heeze. Navolgend aangeduid als 'plangebied'.

Beoogd de bestaande woning ter plaatse te vervangen door een nieuwe woning met een boerderijachtige uitstraling en massa. De beoogde nieuwe woning past niet binnen het huidige bouwvlak en de bestaande maatvoering is niet toereikend. Derhalve wordt middels deze procedure het bouwvlak vergroot en de maatvoering gewijzigd.

Om de beoogde herontwikkeling mogelijk te maken, dient het vigerende bestemmingsplan 'Kom Heeze 2015' ter plaatse van het plangebied aan Sterkselseweg 54 te Heeze te worden herzien. Onderhavige toelichting dient ter motivering bij de te volgen procedure.

# <span id="page-4-2"></span>**1.2 Ligging plangebied**

Het plangebied is gesitueerd aan Sterkselseweg 54 te Heeze. De locatie is gelegen in het zuidoosten van de kern. Navolgende figuur geeft een luchtfoto weer van het plangebied waarbij deze is uitgelicht.

Figuur 1: Ligging plangebied ten opzichte van de omgeving

# <span id="page-5-0"></span>**1.3 Kadastrale situatie**

Het plangebied bestaat uit het kadastrale perceel gemeente Heeze, sectie C, nummer 2514. Het perceel heeft een omvang van 1.045 m². Navolgende figuur betreft een kadastraal overzicht van het plangebied.

Figuur 2: Kadastraal overzicht plangebied

# <span id="page-5-1"></span>**1.4 Leeswijzer**

Hoofdstuk 2 geeft een beeld van de huidige en beoogde situatie binnen het plangebied. Hoofdstuk 3 van deze bestemmingsplantoelichting geeft een overzicht van de relevante beleidskaders met betrekking tot de beoogde herontwikkeling. Hoofdstuk 4 geeft een overzicht van relevante milieuaspecten. In hoofdstuk 5 komt de juridische vormgeving van dit bestemmingsplan aan de orde. In hoofdstuk 6 komt de uitvoerbaarheid van het plan aan de orde. Tenslotte wordt in hoofdstuk 7 het overleg en de procedure toegelicht.

# <span id="page-6-0"></span>**2. HUIDIGE EN BEOOGDE SITUATIE**

# <span id="page-6-1"></span>**2.1 Huidige situatie plangebied**

Het plangebied bevindt zich aan Sterkselseweg 54 te Heeze. Ter plaatse is sprake van een bescheiden vrijstaande woning met aangebouwd bijgebouw. De grond rondom de woning is in gebruik als siertuin. Het perceel van de woning wordt aan de zuid- en oostzijde begrenst door De Kluis. De zuidzijde van het perceel is voorzien van opgaande beplanting. Navolgende figuur geeft een overzicht van het plangebied in de huidige situatie.

Figuur 3: Woning Sterkselseweg 54

Ter plaatse is het bestemmingsplan 'Kom Heeze 2015' het vigerende bestemmingsplan. Dit bestemmingsplan is door de gemeenteraad van Heeze-Leende vastgesteld op 13 april 2015.

Figuur 4: Uitsnede vigerend bestemmingsplan 'Kom Heeze 2015' ter plaatse van Sterkselseweg 54

De locatie aan de Sterkselseweg 54 is in het vigerende bestemmingsplan deels bestemd als 'Wonen' en deels als 'Tuin' met de dubbelbestemming 'Waarde – Archeologie 2'. De locatie kent in de huidige situatie een bouwvlak met de maatvoering 'maximum aantal wooneenheden: 1' en 'maximum bouwhoogte: 5 m maximumgoothoogte 2,5 m'.

# <span id="page-7-0"></span>**2.2 Beoogde situatie in het plangebied**

### <span id="page-7-1"></span>**2.2.1 Inleiding**

Beoogd de bestaande woning te vervangen door een nieuwe woning met een boerderij-achtige uitstraling en massa. De beoogde nieuwe woning past niet binnen het huidige bouwvlak en de bestaande maatvoering is hiervoor niet toereikend.

### <span id="page-7-2"></span>**2.2.2 Stedenbouwkundige inpassing**

De omgeving van het plangebied kenmerkt zich door vrijstaande woningen op ruime kavels. Over het algemeen betreffen dit woningen met één tot anderhalve bouwlaag met kap. De woningen verschillen qua architectuur en bouwjaar maar zijn nagenoeg allemaal met de nokrichting parallel aan de weg gesitueerd.

Door Architectenburo 37B is een ontwerp gemaakt voor de woning aan Sterkselseweg 54. Navolgend worden hiervan enkele beelden weergegeven.

Figuur 5: Ontwerp woning Sterkselseweg 54 door Architectenburo 37B

Figuur 6: Ontwerp woning Sterkselseweg 54 door Architectenburo 37B

Figuur 7: Ontwerp woning Sterkselseweg 54 door Architectenburo 37B

Figuur 8: Ontwerp woning Sterkselseweg 54 door Architectenburo 37B

Navolgend is door Architectenburo 37B een motivering voor de ontwerpkeuzes opgenomen:

*"De motivering voor het huidige ontwerp kan zich laten beschrijven door een aantal aspecten te belichten.*

- *1. Historisch:*
*Vanuit historisch perspectief kan gesteld worden dat op deze rand van het dorp van ouds her veel agrarische bedrijvigheid aanwezig was met bijbehorende opstallen. Ook nu herinneren een aantal boerderijen in de nabije omgeving aan deze tijd.*

*De keuze voor een woning met kenmerken van een boerderij zal daarom niet bevreemden.*

- *2. Stedenbouwkundig:*
*De huidige woning past op geen enkel manier meer in het beeld van deze tijd en gezien de ontwikkelingen van de laatste decennia ook niet meer op de Sterkselseweg.*

*De nieuwe woning heeft dus andere kenmerken om tot een betere ruimtelijke kwaliteit te komen. Hier van de noemen:*

- *Voorgevelrooilijn komt te liggen op de virtuele lijn gevormd door de voorgevelrooilijnen van de belendende percelen op Sterkselseweg 52 en 50A en 50. Hierdoor ontstaat meer evenwicht en krijgt de lintbebouwing meer karakter en wordt versterkt.*
- *De nok ligt evenwijdig aan de as van de Sterkselseweg. Ook dit ondersteund het lineaire karakter van een lintbebouwing.*
- *Het volume van het nieuwe ontwerp past beter in de omgeving. Met een goothoogte van 3,2m en een bouwhoogte van 8m ontstaat een maat en schaal die past bij vrijstaande woningen en binnen de omgeving.*
- *3. Materialisering:*

*Er wordt gebruik gemaakt van traditionele materialen als metselwerk (kleur rood/bruin), keramische dakpannen (kleur antraciet) en hout (bv. luiken).*

*Deze materialen voegen zich naadloos in de landelijke omgeving.*

- *4. Duurzaamheid:*
*De woning wordt levensloopbestendig uitgewerkt, gasloos en voorzien van PV-elementen. Voor de optimale plaatsing (situering) van deze elementen is een aanbouw aan de achtergevel gesitueerd zodat de oriëntering van de PV-panelen zuidelijk kan zijn hetgeen de opbrengst van de panelen aanzienlijk laat toenemen.*

*De woning zal ook worden uitgewerkt als een HSB woning. Dit is een zeer duurzame bouwwijze omdat grootdeel gebruik gemaakt wordt van hernieuwbaar bouwmateriaal (dus de metselwerk buitenschil zijn uitgevoerd als steenstrips). Er kan een zeer hoge isolatiewaarde worden bereikt en daarmee volgt de woning goed de principes van de trias energetica.*

- *5. Opdrachtgever hecht aan veel (berg) ruimte. Ruimte die op dit moment nog niet direct is bestemd maar bv. gebruikt kan worden voor stalling van voertuigen voor het onderhoud van het perceel en het achterliggende perceel (beide percelen zijn eigendom). Bovendien vragen de hobby's van de toekomstig bewoners erg veel ruimte (modelspoorlijnbouwer). Hiervoor is een mooie "stalruimte" een ideale oplossing."*
### <span id="page-10-0"></span>**2.2.3 Planologische situatie**

Beoogd wordt om het bouwvlak binnen de woonbestemming te vergroten tot een breedte van 25 meter en een diepte van 20 meter. Hierdoor zal tevens de bestemming 'Wonen' in lijn worden gebracht met het bouwvlak. De maximale goot- en bouwhoogte worden vergroot tot respectievelijk 4 en 9 meter. Derhalve is na herontwikkeling ter plaatse één vrijstaande woning met een maximale inhoudsmaat van 1.000 m³ toegestaan binnen het bouwvlak.

VASTGESTELD

Figuur 9: Planologische situatie na herontwikkeling

# <span id="page-11-0"></span>**2.2.4 Ontsluiting en parkeren**

De locatie Sterkselseweg 54 is in de huidige situatie reeds ontsloten op de Sterkselseweg. Daarnaast beschikt het perceel over een inrit die aansluit op De Kluis. Het perceel biedt voldoende ruimte voor twee parkeerplaatsen op eigen terrein. Het verkeer gaat na het verlaten van het plangebied op in het heersende verkeersbeeld. Onderhavige herontwikkeling zal geen belemmering vormen voor de verkeerssituatie ter plaatse.

# <span id="page-12-0"></span>**3. BELEIDSKADER**

# <span id="page-12-1"></span>**3.1 Rijksbeleid**

## <span id="page-12-2"></span>**3.1.1 Nationale Omgevingsvisie**

Het Rijk heeft de Nationale Omgevingsvisie opgesteld voor de fysieke leefomgeving. De fysieke leefomgeving is een gedeelde verantwoordelijkheid van gemeenten, waterschappen, provincies en het Rijk. Sommige belangen en opgaven overstijgen het lokale, regionale en provinciale niveau en vragen om nationale politiek-bestuurlijke aandacht. De nationale belangen zijn in veel gevallen sectoraal. De opgaven die voortkomen uit de nationale belangen van het Rijk zijn vertaald in vier integrale prioriteiten. Deze vier integrale prioriteiten betreffen:

- Klimaat & Energie; ruimte voor klimaatadaptatie en energietransitie;
- Duurzame economie; duurzaam economisch groeipotentieel;
- Stad & Regio; sterke en gezonde steden en regio's;
- Landelijk gebied; toekomstbestendige ontwikkeling van het landelijk gebied.

In deze vier prioriteiten komen complexe, omvangrijke en dringende opgaven samen, die voortkomen uit of samenhangen met grote transities. Politieke en maatschappelijke keuzes zijn vooral daar nodig, om op deze prioriteiten voortgang te boeken op een manier die draagvlak heeft en bijdraagt aan de kwaliteit van de leefomgeving. Centraal in te maken afwegingen tussen belangen staat een evenwichtig gebruik van de fysieke leefomgeving in zijn volledige omvang (boven- en ondergrond). Het belangrijkste spanningsveld in die afwegingen is dat tussen beschermen en ontwikkelen. Om aan dit afwegingsproces richting te geven worden drie afwegingsprincipes gehanteerd. Deze zijn:

- 1. Combinaties van functies gaan voor enkelvoudige functies;
- 2. Kenmerken en identiteit van een gebied staan centraal;
- 3. Afwentelen wordt voorkomen.

De beoogde herontwikkeling heeft geen betrekking op de geformuleerde nationale belangen.

## <span id="page-12-3"></span>**3.1.2 Ladder duurzame verstedelijking**

Op grond van artikel 3.1.6, tweede lid, Bro is het verplicht om in het geval dat een plan dat een nieuwe stedelijke ontwikkeling mogelijk maakt, in de toelichting de zogenoemde ladder voor duurzame verstedelijking op te nemen. Het doel van de ladder voor duurzame verstedelijking is een goede ruimtelijke ordening in de vorm van een optimale benutting van de ruimte in stedelijke gebieden.

Met de beoogde herbestemming wordt een nieuwe woning gerealiseerd binnen een bestaande woonbestemming. Er is geen sprake van een nieuwe stedelijke ontwikkeling. Derhalve hoeft de ladder voor duurzame verstedelijk niet te worden toegepast.

# <span id="page-13-0"></span>**3.2 Provinciaal beleid**

## <span id="page-13-1"></span>**3.2.1 Brabantse Omgevingsvisie**

Op 14 december 2018 is de Brabantse Omgevingsvisie in werking getreden. De basisopgave van de Brabantse Omgevingsvisie is: 'Werken aan veiligheid, gezondheid en omgevingskwaliteit'. Voor 2030 is het doel om voor alle aspecten te voldoen aan de wettelijke normen. Brabant heeft dan een aanvaardbare leefomgevingskwaliteit. Voor 2050 is het doel om een goed leefomgevingskwaliteit te hebben door op alle aspecten beter te presteren dan wettelijk als minimumniveau is bepaald. De visie noemt een vijftal hoofdopgaven:

- 1. De basis op orde: veiligheid, gezondheid en omgevingskwaliteit zijn van essentieel belang om goed te kunnen wonen, werken en leven in Brabant.
- 2. Brabantse energietransitie: om Brabant op termijn energieneutraal te maken moeten we minder energie gebruiken en meer duurzame energie op gaan wekken.
- 3. Slimme netwerkstad: de manier waarop we ons verplaatsen verandert en we stellen andere eisen aan steden. Dit heeft gevolgen voor het netwerk van steden en dorpen.
- 4. Klimaatproof Brabant: als gevolg van klimaatverandering krijgen we meer extremen in temperatuur en neerslag. Hoe gaan we deze gevolgen aanpakken?
- 5. Concurrerende, duurzame economie: Brabant wil top kennis- en innovatieregio blijven, waarbij de omslag naar een circulaire economie nodig is en digitalisering steeds belangrijker wordt.

De Brabantse Omgevingsvisie wordt in de Interim omgevingsverordening uitgewerkt in bindende regels.

## <span id="page-13-2"></span>**3.2.2 Interim omgevingsverordening Noord-Brabant**

### **3.2.2.1 Inleiding**

De Interim omgevingsverordening Noord-Brabant geeft bindende regels die bij ruimtelijke ontwikkelingen in acht genomen moeten worden. De provincie Noord-Brabant wil met haar regels aansluiten op de werkwijze van de Omgevingsvisie en de Omgevingswet. Daarom is ervoor gekozen om de verschillende provinciale verordeningen voor de fysieke leefomgeving samen te voegen tot een Interim omgevingsverordening. De Interim omgevingsverordening Noord-Brabant is beleidsneutraal van karakter. Dat betekent dat er alleen inhoudelijke wijzigingen zijn doorgevoerd als die rechtstreeks voortvloeien uit vastgesteld beleid, zoals bijvoorbeeld het diep, rond en breed kijken van de omgevingsvisie. De regels voor ruimtelijke ontwikkelingen zijn ontleend aan de Verordening ruimte Noord-Brabant.

### **3.2.2.2 Aanduiding plangebied in Interim omgevingsverordening Noord-Brabant**

Navolgende figuur geeft een overzicht van de aanduidingen van het plangebied in de Interim omgevingsverordening.

Figuur 10: Aanduidingen plangebied in de Interim Omgevingsverordening Noord-Brabant

Het plangebied is aangeduid als 'Landelijke kern' in het werkingsgebied 'Stedelijk gebied'. In afdeling 3.5 Stedelijke ontwikkeling en mobiliteit zijn instructieregels opgenomen aan gemeenten over voorgenoemde thema's.

Het plangebied kent tevens de aanduiding 'Stalderingsgebied'. Binnen Stalderingsgebieden gelden extra randvoorwaarden aan ontwikkeling van veehouderijen. Middels deze voorwaarden wordt sturing gegeven aan het voorkomen van een verdere regionale concentratie van vee en op het tegengaan van leegstand. Voor onderhavige ontwikkeling is deze aanduiding niet relevant.

#### **3.2.2.3 Regels voor bevordering ruimtelijke kwaliteit**

In afdeling 3.1 Algemeen van de Interim omgevingsverordening zijn een aantal algemene instructieregels opgenomen aan gemeenten, waaronder regels (artikel 3.9) ten aanzien van de bevordering van de ruimtelijke kwaliteit. Vanuit het bereiken van een goede omgevingskwaliteit geldt in Brabant sinds 2014 de regeling Kwaliteitsverbetering landschap. Een bestemmingsplan dat een ontwikkeling mogelijk maakt in Landelijk gebied voorziet daartoe in een regeling.

Naast bescherming van de ruimtelijke kwaliteit wil de provincie Noord-Brabant ontwikkelingsruimte bieden in het buitengebied, mits een ontwikkeling bijdraagt aan een versterking van de ruimtelijke kwaliteit. Daarnaast vraagt de provincie gemeenten om het principe van zorgvuldig ruimtegebruik toe te passen. Het doel hierbij is om bestaand bebouwd gebied zo goed mogelijk te benutten. Pas als dat niet kan, wordt gezocht naar de beste plek in het buitengebied om nieuwe ruimte te gebruiken.

Ter plaatse van het plangebied wordt een bestaande locatie binnen stedelijk gebied herontwikkeld. De beoogde ontwikkeling leidt tot ruimtelijke kwaliteitswinst. De beoogde nieuwe woning past in de omgeving.

VASTGESTELD

### **3.2.2.4 Afdeling 3.5 Stedelijke ontwikkeling en mobiliteit**

In afdeling 3.5 Stedelijke ontwikkeling en mobiliteit zijn instructieregels opgenomen aan gemeenten over voorgenoemde thema's. Er zijn twee werkingsgebieden: 'Stedelijk gebied' en 'Verstedelijking afweegbaar'. Het plangebied ligt binnen het stedelijk gebied. Artikel 3.42 bevat regels ten aanzien van duurzame stedelijke ontwikkelingen.

### *Artikel 3.42 duurzame stedelijke ontwikkeling*

### *Lid 1*

*Een bestemmingsplan dat voorziet in de ontwikkeling van een locatie voor wonen, werken of voorzieningen ligt binnen Stedelijk gebied en bevat een onderbouwing dat:*

- *a. de ontwikkeling past binnen de regionale afspraken, bedoeld in afdeling 5.4 Regionaal samenwerken;*
- *b. het een duurzame stedelijke ontwikkeling is.*

### *Lid 2*

*Een duurzame stedelijke ontwikkeling voor wonen, werken of voorzieningen:* 

- *a. bevordert een goede omgevingskwaliteit met een veilige en gezonde leefomgeving;*
- *b. bevordert zorgvuldig ruimtegebruik, waaronder de transformatie van verouderde stedelijke gebieden;*
- *c. geeft optimaal invulling aan de mogelijkheden voor productie en gebruik van duurzame energie;*
- *d. houdt rekening met klimaatverandering, waaronder het tegengaan van hittestress en voldoende ruimte voor de opvang van water;*
- *e. geeft optimaal invulling aan de mogelijkheden voor duurzame mobiliteit;*
- *f. draagt bij aan een duurzame, concurrerende economie.*

De ontwikkeling vindt plaats binnen een bestaande woonbestemming. De karakteristiek van de woning past binnen de omgeving waarbij gebruik wordt gemaakt van duurzame, hoogwaardige materialen. De woning wordt levensloopbestendig uitgewerkt, gasloos en voorzien van PV-elementen. Infiltratie van hemelwater vindt plaats binnen het plangebied. Dit in acht genomen, wordt bijgedragen aan goede omgevingskwaliteit.

# <span id="page-15-0"></span>**3.3 Gemeentelijk beleid**

### <span id="page-15-1"></span>**3.3.1 Bestemmingsplannen 'Kom Heeze 2015' en '1ste partiële herziening Kom Heeze 2015'**

Ter plaatse van het plangebied is het bestemmingsplan 'Kom Heeze 2015' het vigerende bestemmingsplan. Dit bestemmingsplan is door de gemeenteraad van Heeze-Leende vastgesteld op 13 april 2015. Tegen het vastgestelde bestemmingsplan is een aantal beroepschriften ingediend. Op 22 juni 2016 heeft de Afdeling bestuursrechtspraak van de Raad van State (AbRS) uitspraak gedaan naar aanleiding van die beroepschriften, waarbij een aantal van deze beroepen (gedeeltelijk) gegrond is verklaard. Ter voldoening aan de uitspraak van de AbRS is het bestemmingsplan '1ste partiële herziening Kom Heeze 2015' vastgesteld.

### <span id="page-16-0"></span>**3.3.2 Structuurvisie Heeze-Leende 2013-2030 'De eigen maat houden'**

De Structuurvisie Heeze-Leende 2013-2030 'De eigen maat houden' is vastgesteld op 15 april 2015. In de Structuurvisie worden de ontwikkelingen voor de komende jaren vertaald naar ruimtelijke opgaven op het gebied van investeren in innovatie en ontwikkeling, wonen en recreëren en zorg en maatschappelijk belang. Daarnaast gaat de Structuurvisie in op de wijze waarop de raad zich voorstelt die voorgenomen ontwikkelingen te doen verwezenlijken. Navolgende figuur betreft een uitsnede van de Structuurvisie Heeze-Leende 2013-2030 waarbij het plangebied is aangeduid.

Figuur 11: Uitsnede kaart behorende bij Ruimtelijke Structuurvisie Heeze-Leende 2013-2030, waarbij het plangebied is aangeduid

Het plangebied ligt binnen de bebouwde kom, nabij de dorpsentree. De herbouw van de woning aan Sterkselseweg 54 betreft een particulier initiatief waarbij de bestaande woning wordt vervangen voor een woning die voldoet aan de huidige maatstaven voor woongenot en duurzaamheid. De beoogde herontwikkeling doet voor wat betreft het aspect wonen, geen afbreuk aan de Structuurvisie Heeze-Leende 2013-2030 'De eigen maat houden'.

# <span id="page-17-0"></span>**4. MILIEUASPECTEN**

# <span id="page-17-1"></span>**4.1 M.e.r.-beoordeling**

## <span id="page-17-2"></span>**4.1.1 Inleiding**

De Nederlandse regelgeving voor de milieueffectrapportage ("m.e.r.") is opgenomen in de Wet milieubeheer en het Besluit milieueffectrapportage. Bij nieuwe ontwikkelingen moet worden beoordeeld of een milieueffectrapport (MER) moet worden opgesteld. Er dient in ieder geval een MER te worden opgesteld indien een passende beoordeling op basis van artikel 2.8 lid 1 Wet natuurbescherming nodig is. Daarnaast zijn in de bijlage bij het Besluit milieueffectrapportage drempelwaarden opgenomen voor ontwikkelingen. Wanneer een ontwikkeling groter is dan de genoemde drempelwaarde dient een MER te worden opgesteld.

Op grond van een uitspraak van het Europese Hof d.d. 15 oktober 2009 en het daarop per 1 april 2011 aangepaste Besluit milieueffectrapportage geldt dat de omvang van het project niet het enige criterium mag zijn om te bepalen of een MER nodig is. Ook als een project onder de drempelwaarde uit lijst C en D zoals opgenomen in de bijlage behorende bij het Besluit milieueffectrapportage zit, kan een project immers nadelige gevolgen voor het milieu hebben. Wanneer een project beneden de drempelwaarde ligt zoals opgenomen in het Besluit m.e.r. dient een vormvrije m.e.r.-beoordeling plaats te vinden (vergewisplicht).

Op 7 juli 2017 is het gewijzigde Besluit m.e.r. in werking getreden. In dit besluit is de nieuwe procedure voor vormvrije-mer beoordelingen opgenomen. In het Besluit m.e.r. staan alle activiteiten opgenomen waarvoor een milieueffectrapportage (MER), aanmeldingsnotitie of vormvrije-mer noodzakelijk is. In deze mer-beoordeling worden de milieugevolgen van het plan in beeld gebracht. Als gevolg van de herziening van de m.e.r. richtlijn is nu wettelijk verankerd dat verzachtende maatregelen mogen worden meegenomen in de (vormvrije) m.e.r.-beoordeling. Er is namelijk vastgelegd dat het bevoegd gezag deze nadrukkelijk dient te beschouwen in de beslissing. Dit biedt dus de kans om reeds in een vroeg stadium maatregelen, die effecten kunnen wegnemen, te betrekken in de effectbeoordeling.

# <span id="page-17-3"></span>**4.1.2 Toets aan drempelwaarden**

Op grond van de bijlage van het Besluit milieueffectrapportage dient een MER te worden opgesteld bij de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen met een oppervlakte van 100 hectare of meer, een aaneengesloten gebied met 2000 of meer woningen dan wel de realisatie van een bedrijfsvloeroppervlakte met een omvang van meer dan 200.000 m². De beoogde ontwikkeling binnen het plangebied overschrijdt deze drempelwaarden niet.

# <span id="page-17-4"></span>**4.1.3 Vormvrije m.e.r. beoordeling**

Op basis van de criteria die genoemd in bijlage III van de EEG-richtlijn milieueffectbeoordeling wordt voor de beoogde ontwikkeling een vormvrije m.e.r.- beoordeling uitgevoerd. Uit deze toelichting blijkt dat de beoogde ontwikkeling zeer kleinschalig van aard is en geen aantasting van milieu en omgeving met zich meebrengt.

# <span id="page-18-0"></span>**4.2 Bodemkwaliteit**

Voorafgaand aan het volgen van een ruimtelijke procedure dient te worden nagegaan of de aanwezige bodemkwaliteit past bij het toekomstige gebruikt. Het belangrijkste uitgangspunt hierbij is dat eventueel aanwezige bodemverontreinigingen geen onaanvaardbare risico's opleveren voor de gebruikers van de bodem en dat de bodemkwaliteit niet verslechtert door grondverzet.

Omdat de nieuw te realiseren woning wordt opgericht ter plaatse van de bestaande woning zal een bodemonderzoek conform NEN5740 worden uitgevoerd en gekoppeld aan de aanvraag van de omgevingsvergunning voor de activiteit bouwen.

# <span id="page-18-1"></span>**4.3 Wegverkeerslawaai**

De Wet geluidhinder biedt geluidsgevoelige bestemmingen (zoals woningen) bescherming tegen geluidhinder van wegverkeerlawaai bij de aanleg/wijziging van wegen of bij de bouw van woningen in de buurt van wegen. De reikwijdte van de Wet geluidhinder is beperkt tot een geluidszone langs wegen. Binnen deze geluidszone zijn de regels van de Wet geluidhinder van toepassing. De Wet geluidhinder niet geldt voor 30-km wegen en voor woonerven. De systematiek van de zonering Wet geluidhinder voor wegverkeer houdt in dat langs een (toekomstige) verkeersweg een geluidszone ligt waarbinnen in een aantal situaties bescherming wordt geboden aan geluidsgevoelige bestemmingen.

Volgens Wet geluidhinder worden aan weerszijden van een weg zones aangegeven (artikel 74 Wet geluidhinder). Binnen deze zones worden eisen gesteld aan de geluidbelasting. Buiten de zones worden geen eisen gesteld. Het plangebied bevindt zich aan de Sterkselseweg, waar sprake is van een 50 km-zone. Ten behoeve van de beoogde herontwikkeling is door Tritium Advies een akoestisch onderzoek wegverkeerslawaai uitgevoerd. Dit onderzoeksrapport is als bijlage bij deze toelichting gevoegd. De conclusie van het onderzoek is als volgt:

*"Voor wegverkeerslawaai is het plan gelegen binnen de geluidzone van de wegen Sterkselseweg, De Kluis, De Heivelden en Maarheezerpad. De Heivelden betreft een doodlopende weg. Het Maarheezerpad is deels onverhard. Beide wegen mogen buiten beschouwing worden gelaten wegens de te verwachten intensiteiten (bestemmingsverkeer), mate van afscherming en afstand tot het plangebied.* 

*Voor de weg De Kluis geldt dat de geluidbelasting ten gevolge van het wegverkeer op deze weg de voorkeursgrenswaarde van 48 dB op geen enkele gevel van de nieuwe woning overschrijdt. Voor de Sterkselseweg geldt dat de geluidbelasting de voorkeursgrenswaarde op enkele gevels overschrijdt. De maximale ontheffingswaarde van 68 dB voor herbouw in stedelijk gebied wordt niet overschreden. Derhalve is het mogelijk om een beschikking hogere grenswaarde aan te vragen bij de gemeente indien er overwegende bezwaren zijn de geluidbelasting door overdrachts- en bronmaatregelen terug te brengen.* 

*Het aanleggen van een geluidwal of geluidscherm (overdrachtsmaatregelen) gericht op het terugbrengen van de geluidbelasting ten gevolge van het wegverkeer tot de hoogst toelaatbare geluidbelasting ontmoet in de onderhavige situatie overwegende bezwaren van stedenbouwkundige en landschappelijke aard. Voor het toepassen van een stiller wegdek (bronmaatregel) geldt dat deze* 

VASTGESTELD

*maatregel niet doelmatig is en bovendien overwegende bezwaren van financiële aard ontmoet. Derhalve wordt onderbouwd verzocht hogere grenswaarden te verlenen conform artikel 110a, lid 5 van de Wet geluidhinder."*

Voor de ontwikkeling is een ontheffing wegverkeerslawaai doorlopen. Het voornemen om de hogere grenswaarden vast te stellen heeft tot en met 18 januari 2021 ter inzage gelegen.

# <span id="page-19-0"></span>**4.4 Luchtkwaliteit**

## <span id="page-19-1"></span>**4.4.1 Inleiding**

Op 15 november 2007 is de Wet luchtkwaliteit in werking getreden. De wet vervangt het Besluit Luchtkwaliteit 2005. Met de nieuwe Wet luchtkwaliteit en de bijbehorende bepalingen en hulpmiddelen wil de overheid zowel de verbetering van de luchtkwaliteit bewerkstelligen als ook de gewenste ontwikkelingen in ruimtelijke ordening doorgang laten vinden. De Wet luchtkwaliteit voorziet onder meer in een gebiedsgerichte aanpak van de luchtkwaliteit via het Nationaal Samenwerkingsprogramma (NSL). Binnen het NSL werken het rijk, de provincies en gemeenten samen om de Europese eisen voor luchtkwaliteit te realiseren. Het NSL is op 1 augustus 2009 in werking getreden. De programma-aanpak zorgt voor een flexibele koppeling tussen ruimtelijke activiteiten en milieugevolgen.

Van bepaalde projecten met getalsmatige grenzen is vastgesteld dat deze 'niet in betekenende mate' (NIBM) bijdragen aan de luchtverontreiniging als de 3% grens niet wordt overschreden. In de 'Regeling niet in betekenende mate' wordt aangegeven op welke manier snel kan worden vastgesteld of de bijdrage van een nieuwbouwproject op de luchtkwaliteit valt onder de term 'niet in betekenende mate'. De regeling geeft een harde omschrijving van het aantal gevallen. Voor woningbouw geldt bij 1 ontsluitingsweg een aantal van 1.500 nieuwe woningen netto. Bij twee ontsluitingswegen geldt een aantal van 3.000 woningen netto. Aangezien het plan slechts de herbouw van een woning mogelijk maakt, kan worden gesteld dat dit plan onder het begrip NIBM valt en de luchtkwaliteit niet verder hoeft te worden onderzocht.

## <span id="page-19-2"></span>**4.4.2 Blootstelling aan verontreiniging**

In de Wet milieubeheer is de Europese richtlijn luchtkwaliteit geïmplementeerd. Het doel van de wet is mensen te beschermen tegen risico's van luchtverontreiniging.

De richtlijn geeft de volgende grenswaarden voor fijn stof:

- de grenswaarde jaargemiddelde concentratie van PM10 is 40 µg/m³.
- de grenswaarde daggemiddelde concentratie van PM10 is 50 µg/m³. De concentratie fijn stof mag maximaal 35 dagen per kalenderjaar hoger zijn dan deze waarde .
- de grenswaarde jaargemiddelde concentratie van PM2,5 is 25 µg/m³.

Navolgende figuren geven de jaargemiddelde concentratie van PM10 en PM2,5 voor het plangebied en directe omgeving weer. Het plangebied is aangeduid met een witte stip.

Figuur 12: Fijnstof 2017 PM10 (bron: Atlas leefomgeving)

Figuur 13: Fijnstof 2017 PM2,5 (bron: Atlas leefomgeving)

Binnen het plangebied is sprake van jaargemiddelde concentratie PM10 van 18-19 µg/m³. De jaargemiddelde concentratie PM2,5 bedraagt 11-13 µg/m³. De beoogde herbestemming is in het kader van de blootstelling aan luchtverontreiniging geen bezwaar.

# <span id="page-20-0"></span>**4.5 Externe veiligheid**

#### <span id="page-20-1"></span>**4.5.1 Inleiding**

Onder externe veiligheid verstaat men het beheersen van risico's die direct of indirect voortvloeien uit de opslag, de productie, het gebruik en het vervoer van gevaarlijke stoffen. Het risico is daarbij gedefinieerd als 'de kans op overlijden' voor personen. De aanwezige risico's zijn zeer afhankelijk van het brontype. De relevante typen zijn: bedrijven en vervoer van gevaarlijke stoffen over wegen, spoor, water of leidingen.

### <span id="page-21-0"></span>**4.5.2 Besluit externe veiligheid inrichtingen**

Op 27 oktober 2004 is het Besluit externe veiligheid inrichtingen (Bevi) in werking getreden. Met het besluit wordt beoogd een wettelijke grondslag te geven aan het externe veiligheidsbeleid rondom risicovolle inrichtingen. Het doel van het besluit is de risico's waaraan burgers in hun leefomgeving worden blootgesteld vanwege risicovolle inrichtingen tot een aanvaardbaar minimum te beperken. Op basis van het Bevi geldt voor het plaatsgebonden risico (PR) rondom een risicovolle inrichting een grenswaarde voor kwetsbare objecten en een richtwaarde voor beperkt kwetsbare objecten. Het plaatsgebonden risico is de berekende kans per jaar, dat een persoon overlijdt als rechtsreeks gevolg van een ongeval bij een risicobron, aangenomen dat hij op die plaats permanent en onbeschermd verblijft. Het plaatsgebonden risico wordt gebruikt bij de toetsing of een risicovolle activiteit op een bepaalde plek mag plaatsvinden en wat in de directe omgeving ervan gebouwd mag worden. Deze richtwaarden liggen op een niveau van 10-6 per jaar. Bij de vaststelling van een bestemmingsplan moet aan deze normen worden voldaan. Het Bevi bevat geen norm voor het groepsrisico (GR). Wel geldt op basis van het Bevi een verantwoordingsplicht voor het groepsrisico in het invloedsgebied rondom de inrichting. De in het externe veiligheidsbeleid gehanteerde richtwaarde voor het GR geldt hierbij als oriëntatiewaarde.

### <span id="page-21-1"></span>**4.5.3 Vervoer gevaarlijke stoffen**

Bij de risiconormering voor het vervoer van gevaarlijke stoffen zijn twee verschillende kansen voor het PR verwerkt: de kans dat er daadwerkelijk een zwaar ongeval of ramp plaatsvindt, zoals het ontsnappen van een gevaarlijke stof en de kans dat een persoon daadwerkelijk overlijdt als gevolg van dit zwaar ongeval of de ramp. Bij een plaatsgebonden risico van 10-6 is de kans dat er daadwerkelijk een zwaar ongeval plaatsvindt 1 op de miljoen. Binnen het nationaal veiligheidsbeleid wordt dit risico als grenswaarde aangemerkt voor de vestiging van kwetsbare objecten. Aan deze normstelling dient voldaan te worden.

Het groepsrisico is de kans per jaar dat een groep van 10 of meer personen in de omgeving van de transportroute of de inrichting voor handelingen met gevaarlijke stoffen in één keer het (dodelijk) slachtoffer wordt van een ongeval. Het groepsrisico geeft de aandachtspunten aan waar zich mogelijk een ramp met veel slachtoffers kan voordoen en houdt daarmee rekening met de aard en dichtheid van de bebouwing in de nabijheid van de transportroute. In tegenstelling tot het plaatsgebonden risico geldt voor het groepsrisico geen grenswaarde maar een oriëntatiewaarde. Deze oriëntatiewaarde betreft een streefwaarde en heeft geen juridische status. Het overschrijden van de oriëntatiewaarde is mogelijk mits dit in de besluitvorming door het bevoegd gezag gemotiveerd wordt. Bij deze verantwoordingsplicht moet onder andere aandacht besteed worden aan bronmaatregelen, zelfredzaamheid, inzetbaarheid hulpdiensten en dergelijke. Een belangrijke adviserende taak hierin heeft de wettelijk aangewezen adviseur, de regionale brandweer.

Bij de beoordeling van de externe veiligheidsaspecten wordt geanticipeerd op het Besluit externe veiligheid transportroutes (Bevt) dat op 1 april 2015 van kracht is geworden. Op grond van artikel 8, lid 2 hoeft geen complete verantwoording van het groepsrisico plaats te vinden. Artikel 8, lid 2 stelt namelijk dat indien het aantal personen binnen het invloedsgebied van de weg met minder dan 10% toeneemt en de oriënterende waarde voor het groepsrisico niet wordt overschreden, er geen verantwoording van het groepsrisico hoeft plaats te vinden. Op grond van artikel 7 van het Bevt dient tevens aandacht besteed te worden aan de zelfredzaamheid van personen en de bestrijdbaarheid van een ramp binnen het plangebied.

### <span id="page-22-0"></span>**4.5.4 Beoordeling van het plangebied**

#### **4.5.4.1 Inleiding**

In navolgende figuur is een uitsnede van de risicokaart van de provincie Noord-Brabant weergegeven waarop de ligging van het plangebied is aangeduid met een rode marker.

Figuur 14: Risicokaart provincie Noord-Brabant waarbij de locatie Sterkselseweg 54 is aangeduid met een rode marker

Op de risicokaart van de Provincie Noord-Brabant is in de omgeving van het plangebied geen risicoobject aangegeven.

#### **4.5.4.2 Transport**

#### **Wegtransport**

Vervoer van gevaarlijke stoffen over wegen vindt in de gemeente Heeze-Leende plaats over de A2. Met een afstand van circa 3,8 kilometer tot deze route zal beïnvloeding normaliter niet plaatsvinden.

#### **Transportleidingen**

In de omgeving van het plangebied zijn geen olie- of aardgasleidingen gesitueerd.

#### **Luchtvaart**

Het Nationaal Lucht en Ruimtevaartlaboratorium heeft een notitie opgesteld over het groepsrisico rond luchtvaartterrein Eindhoven. Daarnaast is er ook door het RIVM onderzoek verricht naar de externe veiligheid rondom dit luchtvaartterrein. Het plangebied is niet gelegen binnen de 10-5 of 10-6 risicocontour.

#### **Transport hoogspanningslijnen, over spoor of over water**

In de wijde omgeving van het plangebied zijn geen hoogspanningslijnen of waterwegen gelegen. De spoorweg Eindhoven-Weert bevindt zich op circa 510 meter, beïnvloeding zal derhalve normaliter niet plaatsvinden.

### **4.5.4.3 Conclusie**

Met de beoogde herontwikkeling zal het aantal personen binnen het plangebied niet toenemen. Derhalve hoeft geen verantwoording plaats te vinden van het groepsrisico. De beoogde herontwikkeling heeft ook geen negatieve wijzigingen tot gevolg voor de benodigde inzet van hulpdienstverleningen en voor de zelfredzaamheid van personen binnen het plangebied. Externe veiligheid vormt geen belemmering voor de beoogde ontwikkeling.

# <span id="page-23-0"></span>**4.6 Wet geurhinder en veehouderij**

De Wet geurhinder en veehouderij betreft een wet waarmee de nationale regels inzake geurhinder ten opzichte van de tot de veehouderijen behorende dierenverblijven vastgesteld staan. De Wet geurhinder en veehouderij heeft tot doel het beschermen van mens en milieu tegen de negatieve effecten van de geurbelasting, onder andere als gevolg ven emissies door bedrijven.

Middels onderhavige ontwikkeling wordt geen nieuw gevoelig object opgericht. Het aspect geurhinder vormt derhalve voor de beoogde herontwikkeling geen belemmering.

# <span id="page-23-1"></span>**4.7 Bedrijven en milieuzonering**

Bij een ruimtelijke ontwikkeling dient rekening te worden gehouden met milieuzoneringen van bestaande bedrijven om zodoende de kwaliteit van het leefmilieu te handhaven en te bevorderen. Bij de milieuzonering wordt gebruik gemaakt van de door de Vereniging van Nederlandse Gemeenten (VNG) opgestelde Lijst van Bedrijfsactiviteiten uit de handreiking "Bedrijven en milieuzonering". Hierin wordt per bedrijfssoort aangegeven van welke milieu-invloed (in de vorm van geur, stof, geluid en gevaar) kan worden uitgegaan en welke indicatieve afstand hierbij minimaal in acht wordt genomen. De richtafstanden gelden tussen de grens van de bestemming en de uiterste grens van de gevel van een milieugevoelige functie die volgens het bestemmingsplan of via vergunning vrij bouwen mogelijk is. Binnen het plangebied wordt geen nieuw gevoelig object opgericht en er worden geen bedrijfsmatige activiteiten gestart. Het aspect 'Bedrijven en Milieuzonering' vormt geen bezwaar.

# <span id="page-24-0"></span>**4.8 Ecologie**

## <span id="page-24-1"></span>**4.8.1 Inleiding**

Op 1 januari 2017 is de Wet natuurbescherming (Wnb) van kracht geworden. Deze wet heeft de Natuurbeschermingswet 1998, de Boswet en de Flora- en faunawet vervangen. Zowel in de voorgaande als nieuwe wetgeving zijn de nationale natuurwetgeving en internationale richtlijnen en verdragen verankerd, zoals Vogelrichtlijn, Habitatrichtlijn, Wetland-Conventie, Conventie van Bern, Cites en Verdrag van Ramsar. De wet is opgesplitst in de bescherming van gebieden (gebiedsbescherming) en de bescherming van soorten (soortenbescherming).

## <span id="page-24-2"></span>**4.8.2 Gebiedsbescherming**

De Wet natuurbescherming voorziet in specifieke kaders voor gebieden die op grond van internationale verplichtingen moeten worden beschermd, te wetende Natura 2000-gebieden, bedoeld in de Vogelrichtlijn en de Habitatrichtlijn. Ten aanzien van de gebiedsbescherming is het de bedoeling dat plannen en projecten eenduidig en integraal worden getoetst op hun invloed op de te beschermen natuurwaarden in de Vogel- en Habitatrichtlijngebieden. Het Natuur Netwerk Brabant is onderdeel van het Natuur Netwerk Nederland. Het is een netwerk van deels bestaande en deels nieuwe natuurgebieden die door ecologische verbindingszones met elkaar verbonden zijn. Hierdoor kunnen dieren zich gemakkelijker verplaatsen tussen verschillende natuurgebieden. Zo wordt de biodiversiteit (het totaal aantal planten en dieren) bevorderd.

Het meest dicht bij het plangebied gelegen Vogel- en Habitatrichtlijngebied betreft het Leenderbos, Groote Heide & de Plateaux, gelegen op een afstand van 1,8 kilometer tot het plangebied. Door de ligging op dermate grote afstand van het plangebied en de kleinschaligheid en aard van de ontwikkeling kan worden gesteld dat de beoogde herontwikkeling geen effect heeft op het Vogel- en Habitatrichtlijngebied.

# <span id="page-24-3"></span>**4.8.3 Soortenbescherming**

In de Wet natuurbescherming geldt een aantal verbodsbepalingen ter bescherming van planten- en diersoorten. Er is sprake van twee beschermingsniveaus: Europees beschermde soorten volgens de Habitat- en Vogelrichtlijn en Nationaal beschermde soorten. Voor alle inheemse diersoorten, beschermd of onbeschermd, geldt de zorgplicht. De zorgplicht houdt in dat men deze niet onnodig mag doden, verwonden of beschadigen. Voor onbeschermde soorten geldt geen ontheffingsplicht maar alleen de zorgplicht. Naast soorten beschermt de Wet natuurbescherming ook verblijfplaatsen die als 'vast' kunnen worden aangemerkt. Een vaste verblijfplek betreft een verblijfplek waarnaar een dier regelmatig terugkeert en niet slechts eenmalig voor een specifieke functie gebruikt wordt, zoals de nesten van de meeste vogels. Voor beschermde soorten dienen de effecten op populatieniveau te worden getoetst. In tegenstelling tot de voorgaande Flora en faunawet is de bescherming in mindere mate individueel en dient de staat van de instandhouding van de gehele populatie in aanmerking te worden genomen.

Verwacht wordt dat enkele algemeen voorkomende zoogdiersoorten zoals de mol, konijnen, egel en een aantal algemene muissoorten voor kunnen komen binnen het plangebied. Vanuit de algemene zorgplicht dient daarnaast tijdens de werkzaamheden continu gelet te worden op aanwezigheid van al

VASTGESTELD

dan niet beschermde planten en dieren. Bij aantreffen van planten en dieren moet worden voorkomen dat deze worden verstoord.

# <span id="page-25-0"></span>**4.9 Cultuurhistorie**

Het plangebied is niet nader aangeduid als cultuurhistorisch waardevol en de bestaande woning kent tevens geen cultuurhistorische waarde. De ontwikkeling doet geen afbreuk aan cultuurhistorische waarden in de omgeving van het plangebied. De ontwikkeling levert derhalve geen bezwaren op in het kader van cultuurhistorie.

# <span id="page-25-1"></span>**4.10 Archeologie**

### <span id="page-25-2"></span>**4.10.1 Beleidskader**

In het Verdrag van Valletta is een beschermingsregime voor archeologische waarden op Europees niveau verankerd. De basis van de bescherming van archeologisch erfgoed in de Erfgoedwet is dit verdrag. De bescherming heeft als doel om archeologisch erfgoed zoveel mogelijk in situ, dus in de grond, te behouden. Gemeenten spelen een belangrijke rol in het archeologische stelsel. Tijdens het opstellen van bestemmingsplannen houden ze rekening met archeologische waarden. Ook maken zij meestal de afweging of archeologische waarden in situ behouden moeten blijven of kunnen worden opgegraven.

### <span id="page-25-3"></span>**4.10.2 Archeologiebeleid gemeente Heeze-Leende**

Naast de Wamz beschikt de gemeente Heeze-Leende, als invulling van haar verantwoordelijkheid volgens deze wet, over een eigen archeologiebeleid. Dit beleid is vastgelegd in het 'Beleidsplan Archeologische Monumentenzorg gemeente Heeze-Leende'. Met dit beleid wil de gemeente het cultureel erfgoed van Heeze, Leende en Sterksel behouden door behoedzame ontwikkeling en beheer. Navolgende figuur geeft een uitsnede weer van de erfgoedkaart, opgesteld in opdracht van de A2- en Kempengemeenten, met daarop het plangebied aan de Sterkselseweg aangeduid met een zwarte stip.

Figuur 15 : Ligging locatie op regionale erfgoedkaart (bron: ODZOB)

De Sterkselseweg ong. ligt binnen een categorie 4-gebied en is tevens aangeduid als 'esdek'. In deze gebieden geldt op basis van geomorfologische en bodemkundige opbouw en aangetroffen archeologische vondsten en relicten een hoge archeologische verwachting. Dat wil zeggen dat in deze gebieden sprake is van een hoge concentratie archeologische vindplaatsen met goede conserveringsomstandigheden. De kans op het aantreffen van archeologische vondsten bij bodemingrepen is dus zeer groot. Om die reden is een archeologisch onderzoek vereist bij bodemingrepen en te bebouwen oppervlakten die groter zijn dan 500 m² en dieper gaan dan 0,3 m onder maaiveld of 0,5 m onder maaiveld bij esdek en agrarisch bestemde gronden. Ter plaatse zal geen bodemroering plaatsvinden groter dan 500 m². Een archeologisch onderzoek is derhalve niet benodigd.

# <span id="page-26-0"></span>**4.11 Water**

### <span id="page-26-1"></span>**4.11.1 Inleiding**

De watertoets is het hele proces van vroegtijdig informeren, adviseren en afwegen en uiteindelijk beoordelen van waterhuishoudkundige aspecten in ruimtelijke plannen en besluiten. Het doel van de watertoets is dat de waterbelangen evenwichtig worden meegenomen in de totstandkoming van een plan. De watertoets verplicht tot het opnemen van een 'waterparagraaf' in de toelichting van alle ruimtelijke plannen, met de wijze waarop rekening is gehouden met de gevolgen van een plan voor de waterhuishouding. Water heeft een aantal specifieke kwantitatieve en kwalitatieve eigenschappen waar de ruimtelijke ordening rekening mee moet houden. Een watertoets maakt de mogelijke negatieve invloeden van de initiatieven binnen het plangebied inzichtelijk. Tevens geeft de watertoets oplossingsrichtingen aan waarmee mogelijke optredende negatieve invloeden beperkt of ongedaan gemaakt kunnen worden. Het plangebied valt binnen het beheersgebied van Waterschap de Dommel. Het waterschap heeft een aantal principes gedestilleerd, die van belang zijn als vertrekpunt van het overleg tussen initiatiefnemer en waterbeheerder.

### <span id="page-27-0"></span>**4.11.2 Relevant beleid**

Op 26 februari 2015 heeft het dagelijks bestuur van Waterschap De Dommel in zijn vergadering vastgesteld de 'Keur Waterschap De Dommel', de algemene regels behorende bij de 'Keur Waterschap De Dommel 2015', de beleidsregels voor Waterkering, Waterkwantiteit (inclusief hydrologische uitgangspunten voor afvoeren van hemelwater), de beleidsregel Agrarische beregening uit grondwater bij schaarste, de beleidsregel Actualiseren grondwatervergunningen, het model bedrijfswaterplan en de passende beoordeling beregeningsbeleid. De keur, de algemene regels en de beleidsregels zijn met ingang van 1 maart 2015 in werking getreden.

### <span id="page-27-1"></span>**4.11.3 Keur 2015**

Waterschap De Dommel beheert het grond- en oppervlaktewater (zoals rivieren en beken) en waterkeringen met bijbehorende kunstwerken (bijvoorbeeld stuwen en gemalen). Om het grond- en oppervlaktewater en de waterkeringen goed te kunnen beheren en beschermen zijn er regels nodig, vastgelegd in een verordening, de 'Keur Waterschap De Dommel 2015'. In de Keur staan algemeen geformuleerde geboden en verboden. Naast deze geboden en verboden is er een groot aantal algemene regels opgesteld. Daarnaast zijn in veel gevallen activiteiten in en rondom kleine waterlopen helemaal vrijgesteld van regels.

Het plangebied is niet gelegen binnen een keurbeschermingsgebied. Het plangebied ligt wel in een attentiegebied, derhalve gelden er aanvullende regels voor het onttrekken van grondwater en beregening vanuit oppervlaktewater.

### <span id="page-27-2"></span>**4.11.4 Waterbeheerplan 2016-2021 'Waardevol Water'**

Het Waterbeheerplan 'Waardevol Water' is actueel vanaf 1 januari 2016. In dit Waterbeheerplan van Waterschap De Dommel is aangegeven wat de doelen van het waterschap zijn voor de periode 2016 - 2021 en hoe het waterschap dit wil bereiken. Het waterbeheerplan geeft vier uitgangspunten weer die de richting aangeven van de plannen en oplossingen van het waterschap voor de periode 2016 – 2021. Deze vier uitgangspunten luiden als volgt:

- 1. De beekdalbenadering: Door het beekdal als groter geheel steeds voor ogen te houden, kan het waterschap integraler en effectiever werken. Wel is samenwerking met andere overheden, andere waterpartners en inwoners daarbij essentieel. Water verbindt de stad met het ommeland. Water verbindt mensen.
- 2. De gebruiker centraal: De omgeving wordt op heel veel verschillende manieren gebruikt. Ook veranderen de behoeften en belangen van gebruikers. De waarde van water verandert met de maatschappij mee. Daar heeft het waterschap oog voor en speelt daarop in.
- 3. Samen sterker: Door de handen ineen te slaan met andere overheden en waterpartners, boeren en bedrijven, bereikt het waterschap meer dan op eigen houtje. Zij aan zij zoekt het waterschap naar de beste oplossingen en maakt daar werk van. Het waterschap wil inspireren en ruimte geven. Door flexibel te zijn in de samenwerking met ideeën van derden versterkt het waterschap de uitvoeringskracht.
- 4. Gezonde toekomst: Ook toekomstige generaties wil het waterschap voldoende, veilig en schoon water kunnen bieden. Overal in de maatschappij streeft het waterschap naar duurzaamheid. Het denken in kringlopen is daarbij de basis. Mensen bewust maken van de waarde van water om zo tot duurzaam gebruik te komen zal de komende jaren in het werk van het waterschap verweven zijn.

De werkzaamheden van het waterschap zijn onder te verdelen in de volgende thema's:

- Droge voeten: voorkomen van wateroverlast in het beheergebied (onder meer door het aanleggen van waterbergingsgebieden en het op orde brengen van regionale keringen);
- Voldoende water: zowel voor de natuur als voor de landbouw is het belangrijk dat er niet te veel en niet te weinig water is. Daarvoor reguleert het waterschap het grond- en oppervlaktewater;
- Natuurlijk water: zorgen voor flora en fauna in en rond beken en sloten door deze waterlopen goed in te richten en te beheren;
- Schoon water: zuiveren van afvalwater en vervuiling van oppervlaktewater aanpakken en voorkomen;
- Mooi water: stimuleren dat mensen de waarde van water beleven, door onder meer recreatief gebruik.

### <span id="page-28-0"></span>**4.11.5 Watersysteem**

### **4.11.5.1 Bodem**

Uit de bodemkaart blijkt dat het plangebied is gelegen op hoge zwarte enkeerdgronden; leemarm en zwak lemig fijn zand (zEZ 21).

#### **4.11.5.2 Oppervlaktewater**

Binnen het plangebied is geen oppervlaktewater aanwezig en is geen A-watergang gelegen. Wel is er een langs De Kluis een ondiepe sloot aanwezig.

### **4.11.5.3 Grondwater**

Binnen het plangebied vindt geen grondwateronttrekking plaats. De GHG ter plaatse van het plangebied bedraagt 80-100 cm-mv.

### **4.11.5.4 Afvalwater**

Aan de Sterkselseweg is reeds een rioolstelsel gelegen. De bestaande woning is reeds aangesloten op het stelsel. Initiatiefnemer zal aantakken bij deze riolering.

## <span id="page-29-0"></span>**4.11.6 Beleidsregel Hydrologische uitgangspunten bij de Keurregels voor afvoeren van hemelwater, Brabantse waterschappen**

De drie Brabantse waterschappen, Aa en Maas, De Dommel en Brabantse Delta hanteren sinds 1 maart 2015 dezelfde (beleids)uitgangspunten voor het beoordelen van plannen waarbij het verhard oppervlak toeneemt. Deze (beleids)uitgangspunten zijn geformuleerd in de 'Beleidsregel Hydrologische uitgangspunten bij de Keurregels voor afvoeren van hemelwater, Brabantse waterschappen'.

Bij een toename en afkoppelen van het verhard oppervlak geldt het uitgangspunt dat plannen zoveel mogelijk hydrologisch neutraal worden uitgevoerd. De waterschappen maken bij het beoordelen van plannen met een toegenomen verhard oppervlak onderscheid tussen grote en kleine plannen. Hoewel er relatief veel kleine plannen zijn, veroorzaken deze op deelstroomgebiedsniveau nauwelijks een toename van de maatgevende afvoer. Het waterschap maakt grofweg onderscheid in projecten met een toename van verhard oppervlak van maximaal 2.000 m², 2.000 m² tot 10.000 m² en meer dan 10.000 m².

Met de beoogde herontwikkeling wordt een woning herbouwd. De woning met aangebouwd bijgebouw kunnen een grondvlak van 246 m² en worden gerealiseerd in plaats van de bestaande woning. Derhalve valt eventuele toetsing aan de 'Algemene regels Keur waterschap De Dommel 2015' buiten beschouwing. De bergingsbehoefte bepaald op basis van 60 mm. per m². Binnen het plangebied is voldoende ruimte om in de vereiste infiltratievoorzieningen te voorzien.

Op basis van de Keur en de 'Beleidsregel Hydrologische uitgangspunten bij de Keurregels voor afvoeren van hemelwater, Brabantse waterschappen' wordt geen compensatie vereist voor plannen met een toename van verhard oppervlak van minder dan 2.000 m². Het hemelwater afkomstig van het toegenomen verhard oppervlak mag naar bestaand oppervlaktewater worden afgevoerd. Op vrijwillige basis is de aanleg van een infiltratievoorziening toegestaan, mits daarbij in voldoende mate met de omgeving rekening gehouden wordt en geen wateroverlast op eigen terrein of bij derden ontstaat.

## <span id="page-29-1"></span>**4.11.7 Waterkwaliteit**

Om de kwaliteit van het hemelwater te garanderen dienen onderdelen welke met regenwater in aanraking kunnen komen, te worden vervaardigd of te bestaan uit niet-uitloogbare bouwmaterialen zoals kunststoffen of gecoat staal of aluminium (in plaats van lood of asfalt etc.). Door het gebruik van niet-uitlogende materialen komen geen verhoogde concentraties verontreinigende stoffen (DuBomaatregelen) voor in het te infiltreren water.

In de nieuwe situatie wordt alleen het huishoudelijk afvalwater geloosd op de bestaande riolering. Het schoon hemelwater wordt afgekoppeld en wordt geïnfiltreerd in de bodem. Enkel schoon regenwater mag worden geïnfiltreerd. Infiltratie van afgekoppelde verhardingen zoals opritten, parkeerplaatsen en terrassen mag niet verontreinigd zijn met chemische bestrijdingsmiddelen, olie, agressieve reinigingsmiddelen of andere verontreinigende stoffen.

# <span id="page-30-0"></span>**5. JURIDISCHE VORMGEVING**

# <span id="page-30-1"></span>**5.1 Inleiding**

Een bestemmingsplan is een planologische regeling die zowel de burger als de overheid rechtstreeks bindt. De regels en verbeelding dienen als één geheel te worden beschouwd en kunnen niet los van elkaar worden gezien. De toelichting op de regels en verbeelding is niet juridisch bindend, maar biedt wel inzicht in de belangenafweging die tot de aanwijzing van bestemmingen heeft geleid. Bovendien draagt de toelichting bij aan de planinterpretatie.

# <span id="page-30-2"></span>**5.2 Toelichting op de verbeelding**

De verbeelding heeft een belangrijke rol bij het bepalen van de gebruiks- en bebouwingsmogelijkheden in het plangebied. Daartoe zijn op de verbeelding bestemmingsvlakken en een bouwvlak opgenomen.

De analoge verbeelding bestaat uit één kaartblad, getekend op een kadastraal ondergrond, schaal 1:500. De enkelbestemmingen 'Tuin' en 'Wonen' is van toepassing. De verbeelding omvat eveneens de dubbelbestemming 'Waarde – Archeologie 2'.

# <span id="page-30-3"></span>**5.3 Algemene toelichting op de regels**

De opbouw van de regels is gelijk aan Standaard Vergelijkbare Bestemmingsplannen 2012. De opbouw is als volgt:

- Betekenisafspraken (Hoofdstuk 1 Inleidende bepalingen);
- De gebruiks- en bouwregels per bestemming (Hoofdstuk 2 Bestemmingen);
- Algemene regels (Hoofdstuk 3 Aanvullende regels);
- Overige regels (Hoofdstuk 4 Overgangs- en slotregels).

Een bestemmingsartikel (Hoofdstuk 2 Bestemmingsregels) wordt uit de volgende leden in deze volgorde opgebouwd:

- Bestemmingsomschrijving;
- Bouwregels;
- Nadere eisen;
- Specifieke gebruiksregels;
- Afwijking van de gebruiksregels;
- Omgevingsvergunning voor het aanleggen.

De specifieke afwijkingsbevoegdheden en wijzigingsbevoegdheden zijn zoveel mogelijk per bestemming opgenomen. Hierdoor wordt direct per bestemming inzicht geboden in de eventuele afwijkingsmogelijkheden en de toegankelijkheid van het bestemmingsplan bevorderd. Met betrekking tot de regels is aangesloten bij de vigerende bestemmingsplannen voor het plangebied.

# <span id="page-31-0"></span>**5.4 Toelichting op de bestemmingen**

### <span id="page-31-1"></span>**5.4.1 Tuin**

De voor 'Tuin' aangewezen gronden zijn bestemd voor tuin, behorende bij het op de aangrenzende bestemming 'Wonen' gelegen hoofdgebouw. Binnen de bestemming 'Tuin' zijn verkeer- en parkeervoorzieningen en water en waterhuishoudkundige voorzieningen toegestaan.

### <span id="page-31-2"></span>**5.4.2 Wonen**

De voor 'Wonen' aangewezen gronden zijn bestemd voor één woning, al dan niet met aan-huisverbonden beroep, met de daarbij behorende erven en terreinen, verkeer- en parkeervoorzieningen, groenvoorzieningen en water en waterhuishoudkundige voorzieningen.

## <span id="page-31-3"></span>**5.4.3 Waarde – Archeologie 2**

De voor 'Waarde - Archeologie 2' (gebied met een hoge archeologische verwachting) aangewezen gronden zijn, behalve voor de andere daar voorkomende bestemming(en) mede bestemd voor instandhouding en bescherming van de in de grond verwachte archeologische waarden.

VASTGESTELD

# <span id="page-32-0"></span>**6. UITVOERBAARHEID**

# <span id="page-32-1"></span>**6.1 Economische uitvoerbaarheid**

In de Grondexploitatiewet is bepaald dat een gemeente bij het vaststellen van een planologische maatregel, die mogelijkheden biedt voor de bouw van één of meer hoofdgebouwen, verplicht is maatregelen te nemen die verzekeren dat de kosten die gepaard gaan met de ontwikkeling van de locatie worden verhaald op de initiatiefnemer van het plan.

Voor de ontwikkeling van dit plan is er sprake van een particulier initiatief. De gemeente Heeze-Leende verhaalt alle door de gemeente te maken kosten verhalen op de initiatiefnemer. De initiatiefnemer sluit met de gemeente Heeze-Leende een anterieure overeenkomst. Op deze wijze is de financiële haalbaarheid van het plan gegarandeerd.

# <span id="page-32-2"></span>**6.2 Maatschappelijke uitvoerbaarheid**

Het bestemmingsplan zal conform de wettelijke vereisten kenbaar worden gemaakt. Naar aanleiding van zienswijzen op het bestemmingsplan zal een heroverweging op deze onderdelen plaatsvinden en kan besloten worden dit bestemmingsplan op een aantal punten gewijzigd vast te stellen.

# <span id="page-33-0"></span>**7. OVERLEG INSPRAAK ZIENSWIJZEN EN PROCEDURE**

# <span id="page-33-1"></span>**7.1 Zienswijzen**

Het ontwerpbestemmingsplan zal gedurende een termijn van 6 weken ter inzage liggen voor de zienswijzentermijn. Gedurende deze inzagetermijn konden zienswijzen worden ingediend tegen het ontwerpbestemmingsplan. Er zijn geen zienswijzen ingediend.

# <span id="page-33-2"></span>**7.2 Procedure**

De bestemmingsplanprocedure conform de Wro wordt beschreven in afdeling 3.4 van de Algemene wet bestuursrecht. In de Wro zijn hierop nog enkele wijzigingen beschreven. Samengevat is de bestemmingsplanprocedure als volgt:

- het ontwerpbestemmingsplan ligt gedurende 6 weken ter inzage;
- gedurende deze periode kan een ieder schriftelijke of mondelinge zienswijzen naar voren brengen aan de gemeenteraad;
- binnen twaalf weken na de terinzagelegging van het ontwerpbestemmingsplan stelt de gemeenteraad het bestemmingsplan vast;
- de vaststelling van het bestemmingsplan dient binnen twee weken na de vaststelling bekend gemaakt te worden behoudens de hieronder genoemde uitzonderingen;
	- Gedeputeerde Staten hebben een zienswijze ingediend en deze zienswijze is niet of niet volledige door de gemeenteraad meegenomen in het vastgestelde bestemmingsplan.
	- De gemeenteraad heeft bij de vaststelling van het bestemmingsplan ten opzichte van het ontwerpbestemmingsplan - met uitzondering van het overnemen van de zienswijzen van Gedeputeerde Staten wijzigingen aangebracht.

Is één van bovenstaande twee gevallen aan de orde, dan mag het besluit tot vaststelling van het bestemmingsplan pas bekend worden gemaakt nadat zes weken zijn verstreken. Het bestemmingsplan wordt dan voor zes weken ter inzage gelegd waartegen beroep kan worden ingesteld.

Wanneer er geen beroep wordt ingesteld, dan treedt het bestemmingsplan in werking en wordt het bestemmingsplan onherroepelijk. Wanneer een beroep aanhangig is gemaakt treedt het bestemmingsplan in werking maar wordt (vooralsnog) niet onherroepelijk. Bij het instellen van een voorlopige voorziening kan het bestemmingsplan worden geschorst en treedt dan niet in werking.

# <span id="page-34-0"></span>**7.3 Overleg ex artikel 3.1.1. Bro**

Artikel 3.1.1 van het Besluit op de ruimtelijke ordening (Bro) geeft aan dat bij de voorbereiding van een ruimtelijk besluit het College van burgemeester en wethouders overleg met de besturen van bij het plan betrokken waterschappen pleegt. Waar nodig plegen zij tevens overleg met besturen van andere gemeenten, met de provincie en eventuele andere diensten van Rijk en provincie die belast zijn met de behartiging van belangen die in het plan in het geding zijn. De provincie Noord-Brabant en Waterschap De Dommel worden in het kader van deze ontwikkeling betrokken in het vooroverleg.

VASTGESTELD