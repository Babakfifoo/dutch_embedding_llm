xml version\="1\.0" encoding\="UTF\-8"?

Thorbeckelaan IV, partiÃ«le herziening Buitengebied 2012: Toelichting

direct naar inhoud van Toelichting

Thorbeckelaan IV, partiÃ«le herziening Buitengebied 2012

========================================================

Toelichting

-----------

| Plan: | Thorbeckelaan IV, partiÃ«le herziening Buitengebied 2012 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0203\.1425\-0002 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

* Hoofdstuk 2 BESTAANDE SITUATIE

+ 2\.1 Begrenzing plangebied

+ 2\.2 Geldende bestemmingen

* Hoofdstuk 3 PLANBESCHRIJVING

* Hoofdstuk 4 BELEIDSKADER

+ 4\.1 Inleiding

+ 4\.2 Rijk

+ 4\.3 Provincie

+ 4\.4 Regio

+ 4\.5 Waterschap

+ 4\.6 Gemeente

* Hoofdstuk 5 RANDVOORWAARDEN

+ 5\.1 Bodem

+ 5\.2 Cultuurhistorie

+ 5\.3 Ecologie

+ 5\.4 Externe veiligheid

+ 5\.5 Geluid

+ 5\.6 Geur

+ 5\.7 Ladder voor duurzame verstedelijking

+ 5\.8 Leidingen

+ 5\.9 Luchtkwaliteit

+ 5\.10 Milieueffectrapportage

+ 5\.11 Milieuzonering

+ 5\.12 Natuur en landschap

+ 5\.13 Veiligheid

+ 5\.14 Verkeer

+ 5\.15 Water

* Hoofdstuk 6 JURIDISCHE ASPECTEN

+ 6\.1 Inleiding

+ 6\.2 Inleidende regels

+ 6\.3 Bestemmingsregels

+ 6\.4 Algemene regels

+ 6\.5 Overgangs\- en slotregels

+ 6\.6 Handhaving

* Hoofdstuk 7 ECONOMISCHE UITVOERBAARHEID

* Hoofdstuk 8 OVERLEG EN MAATSCHAPPELIJKE UITVOERBAARHEID

+ 8\.1 Overleg ex artikel 3\.1\.1 Bro

+ 8\.2 Inspraak

+ 8\.3 Zienswijzen

* Bijlagen bij de toelichting

+ Bijlage 1 Lijst intrekkingsbesluit, wijzigingen en herzieningen bestemmingsplan Buitengebied 2012

+ Bijlage 2 Beeldkwaliteitsplan

+ Bijlage 3 Verkennend bodemonderzoek

+ Bijlage 4 Natuurtoets

+ Bijlage 5 Akoestisch onderzoek

+ Bijlage 6 Geluidcontouren verkeerslawaai plan Bloemendal Barneveld

+ Bijlage 7 Memo Geluidsituatie Thorbeckelaan 100

+ Bijlage 8 Nota zienswijzen

### Hoofdstuk 1 INLEIDING

Voor het perceel Thorbeckelaan 100 is een verzoek ingediend om ten zuidoosten van de bestaande woning twee vrijstaande woningen te realiseren in het kader van functieverandering. Op de locatie Thorbeckelaan 100 was een agrarisch bedrijf gevestigd. De agrarische bedrijfsactiviteiten zijn inmiddels beÃ«indigd en de (voormalige) agrarische bedrijfsgebouwen zijn gesloopt.

Voor de realisatie van de twee nieuwe woningen wordt 2\.000 m2 aan sloopmeters ingezet, waarvan 1\.000 m2 uit het landbouwontwikkelingsgebied.

De uitvoering van dit plan is niet mogelijk binnen het geldende bestemmingsplan. Daarom is voorliggende partiÃ«le herziening van het bestemmingsplan opgesteld.

![afbeelding "i_NL.IMRO.0203.1425-0002_0001.jpg"](i_NL.IMRO.0203.1425-0002_0001.jpg)

*Afbeelding: Globale ligging plangebied*

Voorliggend plan (partiÃ«le herziening van de verbeelding en de regels) bestaat uit een verbeelding, regels en een toelichting. De toelichting is opgebouwd uit acht hoofdstukken. Na dit hoofdstuk beschrijft hoofdstuk 2 de bestaande situatie. Vervolgens wordt in hoofdstuk 3 een beschrijving van het plan gegeven. Hoofdstuk 4 gaat vervolgens in op het beleidskader. Hoofdstuk 5 gaat in op de randvoorwaarden, waarna in hoofdstuk 6 de juridische aspecten worden besproken. In hoofdstuk 7 is aandacht voor de economische uitvoerbaarheid. Hoofdstuk 8 gaat in op de resultaten van de procedure ten behoeve van deze partiÃ«le herziening.

### Hoofdstuk 2 BESTAANDE SITUATIE

#### 2\.1 Begrenzing plangebied

Het plangebied ligt bij de Thorbeckelaan 100 aan de noordwestkant de kern Barneveld. Het plangebied wordt aan de noordoost\- en zuidoostzijde begrensd door agrarische gronden. Aan de zuidwestzijde vormt de Thorbeckelaan de grens van het plangebied. De grens aan de noordwestzijde wordt gevormd door de Nieuw Burgelaarseweg. Onderstaande afbeelding geeft de ligging van het plangebied weer.

![afbeelding "i_NL.IMRO.0203.1425-0002_0002.png"](i_NL.IMRO.0203.1425-0002_0002.png)

*Afbeelding: Begrenzing plangebied*

#### 2\.2 Geldende bestemmingen

Het plangebied ligt in het bestemmingsplan 'Buitengebied 2012' en zoals nadien door het college gewijzigd en in werking getreden, door de raad herzien en in werking getreden en zoals gewijzigd door een intrekkingsbesluit van de raad (zie bijlage 1).

De gronden hebben de bestemming 'Agrarisch' met voor het overgrote deel een bouwvlak. Realisatie van de twee nieuwe woningen is binnen deze bestemming niet toegestaan.

In het bestemmingsplan zijn geen mogelijkheden opgenomen die uitvoering van voorliggend plan mogelijk maken, bijvoorbeeld door wijziging of afwijken met een omgevingsvergunning. Daarom is een herziening van het bestemmingsplan noodzakelijk.

### Hoofdstuk 3 PLANBESCHRIJVING

De voorgenomen ontwikkeling betreft de realisatie van twee vrijstaande woningen op het perceel ten zuidoosten van Thorbeckelaan 100\.

*Sloopcompensatie*

De ontwikkeling vindt plaats in het kader van functieverandering op basis van de 'Regionale beleidsinvulling functieverandering en nevenactiviteiten', zie verder paragraaf 4\.4. Voor de twee nieuwe woningen is 2\.000 m2 aan sloopmeters nodig, waarvan 1\.000 m2 afkomstig uit het landbouwontwikkelingsgebied.

Als tegenprestatie worden daarom sloopmeters van voormalige agrarische bedrijfsbebouwing ingezet van de locaties:

* Thorbeckelaan 100 (eigen locatie, 601 m2);

* Essenerweg 118 te Kootwijkerbroek (150 m2), landbouwontwikkelingsgebied;

* Donkervoorterweg 5 en 5 bis te Barneveld (366 m2), landbouwontwikkelingsgebied;

* Fliersteeg 19 te Nijkerk (65 \+ 27 m2);

* Laageinderweg 61 te Kootwijkerbroek (494 m2), landbouwontwikkelingsgebied;

* Gelkenhorsterweg 6 te Barneveld en Brunesengweg 29 te Terschuur (298 m2).

Totaal wordt er dus 2\.001 m2 aan sloopmeters ingezet, waarvan minimaal 1\.000 m2 uit het landbouwontwikkelingsgebied. Alle sloopmeters zijn inzetbaar.

*Locatie*

Het plangebied betreft een onbebouwd perceel dat agrarisch in gebruik is (grasland). De locatie is gelegen aan de noordwestkant van de kern Barneveld, in de kernrandzone. In de Structuurvisie Kernen Barneveld 2022 ligt de locatie in een gebied dat is aangeduid als 'zoekgebied wonen (lange termijn)', zie paragraaf 4\.6\.2. De locatie sluit aan op het stedelijk gebied.

*Toekomstige situatie*

De twee vrijstaande woningen worden gerealiseerd naast (ten zuidwesten van) de bestaande woning. De woningen worden gericht op de Thorbeckelaan. Ingezet wordt op reguliere woninginhoud en oppervlakte aan bijgebouwen. De voorgevels van de woningen verspringen, dit past bij de opzet van de woningen verderop aan de Thorbeckelaan. De kavels krijgen een ruime opzet, waardoor de overgang van het dichter bebouwde stedelijke gebied naar het landelijke gebied wordt gemarkeerd.

![afbeelding "i_NL.IMRO.0203.1425-0002_0003.png"](i_NL.IMRO.0203.1425-0002_0003.png)

*Afbeelding: Toekomstige situatie*

De woningen worden landschappelijke ingepast. Op de kavelgrenzen komen hagen en rondom de woningen komen bomen, zie verder paragraaf 5\.12.

Voor de huidige woning blijft er Ã©Ã©n inrit bestaan. Voor de nieuwe woningen wordt Ã©Ã©n nieuwe inrit aangelegd op de Thorbeckelaan, die vervolgens gesplitst wordt naar de beide woningen.

Op de volgende afbeeldingen is de huidige en toekomstige planologisch\-juridische situatie van de locatie Thorbeckelaan 100 weergegeven.

![afbeelding "i_NL.IMRO.0203.1425-0002_0004.png"](i_NL.IMRO.0203.1425-0002_0004.png)

![afbeelding "i_NL.IMRO.0203.1425-0002_0005.png"](i_NL.IMRO.0203.1425-0002_0005.png)

*Afbeelding: Situatie volgens bestemmingsplan 'Buitengebied 2012' (boven) en situatie naar aanleiding*

*van voorliggende partiÃ«le herziening (onder)*

*Beeldkwaliteit*

De locatie grenst aan het deelgebied Boswonen van de nieuwe woonwijk Bloemendal. Doel binnen dit deelgebied is om de woningen te integreren in een bosrijke omgeving. De nieuwe woningen op de onderhavige locatie worden uiteindelijk ook ontsloten via dit deelgebied waardoor zij ook onderdeel uit gaan maken van het deelgebied. Om de woningen goed aan te laten sluiten bij het deelgebied Boswonen zijn voor de ontwikkeling aan de Thorbeckelaan ruimtelijke randvoorwaarden van toepassing. Deze zijn verwoord in een beeldkwaliteitsplan (zie bijlage 2).

### Hoofdstuk 4 BELEIDSKADER

#### 4\.1 Inleiding

In dit hoofdstuk wordt ingegaan op het relevante beleidskader. Het gaat om beleid en beleidsnota's die direct dan wel indirect doorwerken in het bestemmingsplan of invloed hebben op de bestemmingsregelingen. Van deze nota's is hierna per bestuursniveau een beknopte samenvatting gegeven.

#### 4\.2 Rijk

##### 4\.2\.1 Structuurvisie Infrastructuur en Ruimte

In 2012 is de nationale Structuurvisie Infrastructuur en Ruimte (SVIR) van kracht geworden. Deze vervangt onder andere de Nota Ruimte.

De SVIR bepaalt welke kaderstellende uitspraken zodanig zijn geformuleerd dat deze van invloed zijn op de ruimtelijke besluitvormingsmogelijkheden op lokaal niveau. Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. De Regeling algemene regels ruimtelijke ordening (Rarro) is de ministeriÃ«le regeling. Op 30 december 2011 zijn het Barro en de Rarro in werking getreden. In Barneveld zijn het Barro en de Rarro van toepassing in verband met de aanwezige militaire terreinen.

Het Rijk heeft drie doelen gekozen om Nederland concurrerend, bereikbaar, leefbaar en veilig te houden voor de middellange termijn (2028\):

* Het vergroten van de concurrentiekracht van Nederland door het versterken van de ruimtelijk\-economische structuur van Nederland;

* Het verbeteren en ruimtelijk zekerstellen van de bereikbaarheid waarbij de gebruiker voorop staat;

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Met de Structuurvisie zet het kabinet het roer om in het nationale ruimtelijke beleid. Het Rijk kiest voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid.

*Doorwerking in plangebied*

In dit geval is geen sprake van Ã©Ã©n van deze 13 nationale belangen. De SVIR vormt derhalve geen belemmering voor onderhavig plan.

##### 4\.2\.2 Nationaal Waterplan

Eind 2009 is de structuurvisie Nationaal Waterplan (NW) in werking getreden. Het NW is een algemeen plan voor het op nationaal niveau te voeren waterhuishoudkundig beleid. Het NW zet veel van het in de voorgaande nota's waterhuishouding opgenomen beleid voort, zoals het uitgaan van integraal waterbeheer en een watersysteembenadering. Nieuw is dat het NW tevens een structuurvisie is voor de ruimtelijke aspecten. Ook wordt meer nadruk gelegd op een gebiedsgerichte en een klimaatbestendige aanpak.

Met het NW wil het Rijk antwoorden formuleren op ontwikkelingen op het gebied van klimaat, demografie en economie en investeren in een duurzaam waterbeheer. Dit om ervoor te zorgen dat ook volgende generaties van Nederland als veilig en welvarend waterland genieten. Een goede bescherming tegen overstromingen, het zoveel mogelijk voorkomen van wateroverlast en droogte en het bereiken van een goede waterkwaliteit zijn basisvoorwaarden voor welvaart en welzijn. Daarnaast levert water een positieve bijdrage aan de kwaliteit van de leefomgeving en behoud van biodiversiteit.

Voor een duurzaam en klimaatbestendig watersysteem is het van belang bij ruimtelijke ontwikkelingen rekening te houden met waterhuishoudkundige eisen op korte en lange termijn. Om dit te bereiken moet water bepalender dan voorheen zijn bij de besluitvorming over grotere opgaven op het terrein van onder andere verstedelijking. De mate waarin water bepalend is bij ruimtelijke ontwikkelingen hangt af van de aard, omvang en urgentie van de wateropgave in relatie tot andere opgaven en kenmerken in dat gebied.

*Doorwerking in plangebied*

De bevindingen en resultaten van de watertoets zijn beschreven in de waterparagraaf (paragraaf 5\.15).

#### 4\.3 Provincie

##### 4\.3\.1 Omgevingsvisie en Omgevingsverordening

De provincie Gelderland heeft haar beleid gericht op de fysieke leefomgeving vastgelegd in de Omgevingsvisie en de bijbehorende Omgevingsverordening.

De Omgevingsvisie en Omgevingsverordening gaan over de belangrijkste maatschappelijke opgaven in Gelderland. Het gaat over steden en dorpen, natuur, landbouw, water, energie en meer: Gelderland is dynamisch, mooi en divers.

Voor het landelijk gebied ligt in de Omgevingsvisie en Omgevingsverordening de focus op een vitaal platteland, waar mensen inspelen op grote veranderingen, waar inwoners zich actief inzetten voor hun gezamenlijke toekomst, een platteland met een eigen economische kracht en een grote natuurlijke en landschappelijke waarde, waar kwaliteit en vitaliteit samen op gaan.

Periodiek actualiseert de provincie onderdelen van de Omgevingsvisie en Omgevingsverordening.

###### 4\.3\.1\.1 Omgevingsvisie

De provincie kiest er in de Omgevingsvisie voor om vanuit twee hoofddoelen bij te dragen aan gemeenschappelijke maatschappelijke opgaven. Deze zijn:

* 1\. een duurzame economische structuur;

* 2\. het borgen van de kwaliteit en veiligheid van onze leefomgeving.

De opzet van de omgevingsvisie is opgehangen aan de termen dynamisch, mooi en divers. De provincie Gelderland is een dynamische provincie in een prachtige setting, met een grote diversiteit. Dynamisch duidt op economische ontwikkelingsaspecten zoals innovatie, duurzaamheid en bereikbaarheid en hoe de provincie afspraken maakt over wonen en werken. Mooi staat voor de natuurdoelen en de kwaliteiten die de provincie wil borgen en verder wil ontwikkelen. Divers gaat over het herkennen van de regionale verschillen in maatschappelijke vraagstukken en het koesteren van de regionale identiteit.

**Provincie: Divers**

FoodValley

De gemeente Barneveld ligt in de regio FoodValley. Karakteristiek voor FoodValley zijn de toonaangevende innovatie en vakkennis op het gebied van agrofood, het aantrekkelijke vestigingsklimaat en de groene leefomgeving. De regio wil in een goede balans de specifieke kwaliteiten verder ontwikkelen. Deelaspecten daarbij zijn: werken, onderwijs, wonen, bereikbaarheid, vernieuwing landbouw, duurzaamheid en kwaliteit van de leefomgeving. De regio heeft deze doelen opgenomen in de Gebiedsagenda van de regio FoodValley.

Langs zes speerpunten krijgt de ambitie van Regio FoodValley verder gestalte:

* Bedrijven en bedrijvigheid

* Onderwijs en arbeidsmarkt

* Mobiliteit en bereikbaarheid

* Wonen en woningmarkt

* Vernieuwing landbouwsector

* Kwaliteit leefomgeving en duurzaamheid

Ten aanzien van de in dit bestemmingsplan besloten ontwikkeling is met name het speerpunten 'wonen en woningmarkt' van belang. Hierna wordt ingegaan op de binnen dit speerpunt geformuleerde thema's*.*

*Wonen en woningmarkt*

De regio heeft de ambitie om een aantrekkelijke en duurzame leefomgeving te bieden om de eigen bevolking en mensen van elders blijvend te binden aan de regio. Dit ook in relatie tot de ambitie om een mondiale speler op Food gebied te worden en kenniswerkers van elders bereid te vinden om zich hier te vestigen.

De regio heeft een sterke en gezonde woningmarkt. De komende vijftien jaar heeft de Regio FoodValley nog met een sterke demografische groei te maken Ã©n er sprake is van een verdergaande huishoudensverdunning. De economische en bevolkingsontwikkelingen vragen wel om onderlinge afstemming. Regionaal woningmarkt onderzoek wijst uit dat de regio FoodValley niet Ã©Ã©n samenhangende woningmarkt is. Tussen Ede, Veenendaal en Barneveld is sprake van uitwisseling van woningzoekenden die een samenhangende benadering wenselijk maakt. In het noorden is een overloopfunctie vanuit Amersfoort te zien. Afstemming van woningaantallen is gewenst om mismatch van vraag en aanbod en ongewenste concurrentie te voorkomen.

De regio signaleert verder dat alle gemeenten te maken krijgen met de gevolgen van vergrijzing en wil hiermee rekening houden binnen het beperkte woningbouwprogramma (onder andere door het bouwen van levensloopbestendige woningen). Dit is belangrijk, maar nog belangrijker is dat de regio komt tot een gezamenlijk woonbeleid waarin ook het bestaande woningaanbod wordt betrokken. Het zal immers in de toekomst meer gaan om aanpassing en kwaliteitsverbetering van het bestaande woningaanbod dan om uitbreiding via nieuwbouw.

Ook de vraag naar tijdelijke en beperkte woonruimte (spoedzoekers, gebroken gezinnen, arbeidsmigranten), waarvoor nu vaak recreatiewoningen oneigenlijk gebruikt worden moet hierbij worden betrokken. Evenals de mogelijkheden om de kwaliteit van de woonomgeving te verbeteren door burgerparticipatie.

*Doorwerking in plangebied*

Dit plan ziet op het verdwijnen van voormalig agrarische bebouwing en ter compensatie de realisatie van twee nieuwe woningen op het perceel ten zuidoosten van Thorbeckelaan 100, met toepassing van het functieveranderingsbeleid. Dit past binnen de visie om leegstand tegen te gaan. De voorgestelde ontwikkelingen zijn niet in strijd met de gestelde ambities van Regio FoodValley.

**Provincie: Dynamisch**

Stedelijke ontwikkelingen

Voor de verwezenlijking van het bestemmingsplan is het van belang om vast te stellen dat in de nieuwe Omgevingsvisie de vastgestelde contouren van stedelijke vernieuwing zijn losgelaten. De sturing en beoordeling van plannen wordt in de nieuwe Omgevingsvisie hoofdzakelijk gebaseerd op de ladder voor duurzame verstedelijking en het woningbouwprogramma of het Regionaal Programma Bedrijventerreinen.

De provincie hanteert voor de bepaling van het bestaand stedelijk gebied de definitie uit het Bro: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

De voorgenomen ontwikkeling heeft betrekking op wonen. De provincie en haar partners streven er naar om vraag en aanbod op de woningmarkt met elkaar in balans te brengen en te houden. In de Regionale Woonagenda agenderen alle betrokken partijen in een regio de regionale opgaven op het gebied van wonen. Zij maken afspraken over wat zij hieraan gaan doen.

*Doorwerking in plangebied*

De locatie van de nieuwe woningen grenst aan het stedelijk gebied van de kern Barneveld. Het voorliggende plan voorziet niet in een stedelijke ontwikkeling. Het plan voorziet in het verwijderen van voormalige agrarische bebouwing en de toevoeging van twee woningen. Dit is dermate kleinschalig dat er geen sprake is van een stedelijke ontwikkeling. Er is dan ook geen strijdigheid met de Regionale Woonagenda.

**Provincie: Mooi**

Natuur

Gelderland streeft naar het veiligstellen van de verscheidenheid (biodiversiteit) en kwaliteit van de Gelderse natuur. Hiertoe zet de provincie zich in op de realisatie van een compact en hoogwaardig stelsel van onderling verbonden natuurgebieden. Dit wil de provincie bereiken door de bestaande natuur in het Gelders Natuurnetwerk (GNN) te beschermen en de samenhang te versterken door het uitbreiden van natuurgebieden in het GNN en het aanleggen van verbindingszones in de Groene Ontwikkelingszone (GO).

Uit de volgende kaart blijkt dat het plangebied niet in GNN/GO ligt.

![afbeelding "i_NL.IMRO.0203.1425-0002_0006.jpg"](i_NL.IMRO.0203.1425-0002_0006.jpg)

*Afbeelding: Fragment Gelders Natuurnetwerk en Gelderse Ontwikkelingszone*

*Doorwerking in plangebied*

Omdat het plangebied niet in het GNN of de GO ligt zijn de regels met betrekking tot deze gebieden hier niet van toepassing.

###### 4\.3\.1\.2 Omgevingsverordening

De Omgevingsverordening richt zich net zo breed als de Omgevingsvisie op de fysieke leefomgeving in de provincie Gelderland. Dit betekent dat alle regels die betrekking hebben op de fysieke leefomgeving opgenomen zijn in de Omgevingsverordening. De Omgevingsverordening Gelderland heeft de status van ruimtelijke verordening, milieuverordening, waterverordening en verkeersverordening. De 'Ruimtelijke Verordening Gelderland' en de 'Ruimtelijke Verordening Gelderland, eerste herziening', zijn ingetrokken.

In de Omgevingsverordening is het onderhavige plangebied opgenomen op de kaarten:

* Kaart 2: Regels Landbouw (plussenbeleid)

* Kaart 3: Regels Glastuinbouw (tijdelijk verbod glastuinbouw)

* Kaart 6: Regels Water en Milieu (intrekgebied)

Vanuit de kaarten behorend bij de Omgevingsverordening volgen geen specifieke aanduidingen die relevant zijn voor het voorliggende plan.

*Doorwerking in plangebied*

Nu er vanuit de kaarten geen regels worden gesteld, is het plan in overeenstemming met de verordening.

#### 4\.4 Regio

##### 4\.4\.1 Regionale beleidsinvulling functieverandering en nevenactiviteiten

Met de toepassing van het beleid worden agrarische bedrijven in staat gebracht om de bedrijfsvoering op een maatschappelijke\- en ruimtelijk verantwoorde wijze te beÃ«indigen. Daarnaast leidt het beleid tot kwaliteitsverbetering in het buitengebied, door de sloopverplichting van overtollige bebouwing bij hergebruik/nieuwbouw ten behoeve van wonen of niet\-agrarische bedrijvigheid.

De Regionale beleidsinvulling voor functieverandering en nevenactiviteiten geldt voor de gemeenten Ede, Wageningen, Nijkerk, Scherpenzeel, Barneveld en Putten. De nota is in 2006 vastgesteld en een verfijning van dit beleid is in 2008 vastgesteld. Het betreft een eigen beleidsinvulling voor functieverandering, nevenfuncties op agrarische bedrijven en uitbreiding van niet\-agrarische bedrijven.

Inmiddels is op 22 maart 2017 het geactualiseerde Functieveranderingsbeleid Regio Food Valley 2016 vastgesteld. Daarbij is onder andere besloten dat 17 januari 2017 als grens wordt gehanteerd tussen toepassing van het voorgaande en het geactualiseerde beleid. Het verzoek voor de ontwikkeling aan de Thorbeckelaan is ingediend op 25 juni 2015 en valt dus onder de Regionale beleidsinvulling voor functieverandering en nevenactiviteiten.

Destijds is dit regionale beleid door middel van een afwijkingsbesluit van Gedeputeerde Staten geaccordeerd en in de plaats gekomen van het (stringente) reguliere provinciale functieveranderingsbeleid van het Streekplan Gelderland 2005\. In de Omgevingsvisie stelt de provincie dergelijk beleid niet meer verplicht, maar geldt het principe dat er kwaliteitsverbetering bereikt moet worden. Dat hiervoor regionaal beleid is en wordt vastgesteld, wordt toegejuicht.

Voor de regio gemeenten zijn de volgende doelen van belang voor functieverandering:

* Verbetering van de ruimtelijke kwaliteit vindt, naast sloop van bebouwing, tevens plaats door middel van verbetering van publieke functies, zoals ontwikkeling van landschap en natuur door versterking van de kenmerken van het oorspronkelijke landschap, bijdragen aan recreatieve routes, bijdragen aan waterberging en dergelijke, op plaatsen waar dit wenselijk is. Functieverandering is geen doel op zich, maar moet bijdragen aan de verbetering van de ruimtelijke kwaliteit van het landelijk gebied.

* Voorkeur is hergebruik van bestaande bebouwing voor nieuwe functies. Het gebruik van bestaande bebouwing wordt gestimuleerd. Als de bestaande bebouwing van een te slechte (beeld)kwaliteit is om voor de nieuwe functie hergebruikt te worden, is vervangende nieuwbouw, die goed is ingepast in de omgeving, mogelijk.

* Versterking van de economische en sociale vitaliteit van het buitengebied door, onder voorwaarden, niet aan het buitengebied gebonden functies toe te staan als nieuwe economische dragers en, onder voorwaarden, ruimte te bieden voor uitbreiding van deze functies.

* Aansluiting van het beleid voor functieverandering bij de specifieke kenmerken en behoeften in de regio.

Daarnaast nemen de regio gemeenten nog de volgende criteria mee bij de beoordeling van mogelijkheden voor functieverandering:

* De functieverandering wordt ingepast in het omringende landschap, bijvoorbeeld door de aanleg (en zo nodig bestemmen) van natuur\- en landschapselementen. Daarbij moet aansluiting worden gezocht bij bestaande plannen voor natuur en landschap, zoals het reconstructieplan en landschapsontwikkelingsplannen. De initiatiefnemer moet daartoe een erfinrichtingsplan overleggen.

* De functieverandering moet bijdragen aan de verbetering van de ruimtelijke en economische vitaliteit, door middel van sloop van bebouwing, al dan niet in combinatie met verbetering van publieke functies, zoals natuurontwikkeling, bijdragen aan recreatieve routes of waterberging en dergelijke, op plaatsen waar dit wenselijk is.

* In geval van sloop van bestaande legale bebouwing, geldt als peildatum voor het aanwezig zijn van bestaande voormalige bedrijfsgebouwen: 2 jaar voor de datum dat de aanvraag voor functieveranderingen wordt ingediend.

* Opslag van goederen buiten gebouwen wordt niet toegestaan.

* Detailhandel wordt niet toegestaan, tenzij het detailhandel in ter plaatse of in de regio geproduceerde producten betreft.

* De functieverandering mag niet leiden tot milieuhinder voor de omgeving.

* In geval van vrijgekomen gebouwen van een stoppend agrarisch bedrijf, dient de milieuvergunning te zijn ingetrokken.

* Indien sprake is van vervangende nieuwbouw en verbouw, zal de gemeentelijke Welstandsnota als toetsingskader gelden.

* De nevenactiviteit mag geen beperking opleveren voor omliggende agrarische bedrijven.

De nota geeft een beleidsinvulling voor de volgende typen functieverandering:

* functieverandering naar wonen;

* functieverandering naar (niet\-agrarische) bedrijven, maatschappelijke en recreatieve functies, met eventueel een bedrijfswoning;

* nevenfuncties op bestaande agrarische bedrijven;

* uitbreiding van bestaande niet\-agrarische bedrijven.

In het functieveranderingsbeleid wordt voor de mogelijkheden nog onderscheid gemaakt in de verschillende zones uit de reconstructieplannen. Enerzijds geldt dit voor de mogelijke functies waarvoor kan worden gekozen. Functieverandering naar werken is overal mogelijk. Om conflicten met de ontwikkelingsmogelijkheden voor agrarische bedrijven te voorkomen, is functieverandering naar wonen in het landbouwontwikkelingsgebied in beginsel uitgesloten. Het is wel mogelijk als duidelijk is dat het geen belemmering vormt voor agrarische bedrijven. Anderzijds is de sloopeis in het extensiveringsgebied minder zwaar. Dit is opgenomen omdat een extra stimulans voor kwaliteitsverbetering in deze gebieden gewenst is.

Bovenstaand beleid is grotendeels vastgelegd in afwijkings\- en wijzigingsbevoegdheden in het bestemmingsplan 'Buitengebied 2012'. Het beleid biedt echter ook ruimte voor maatwerk, dat zich niet laat vastleggen in vooraf op te stellen afwijkings\- en wijzigingsregels. Voor de onderhavige planherziening is gebruik gemaakt van die mogelijkheden.

##### 4\.4\.2 Nadere invulling Regionale beleidsinvulling functieverandering en nevenactiviteiten

Vanuit de ervaringen en de actualiteit is er behoefte ontstaan aan een nadere invulling van het functieveranderingsbeleid. Het doel van de nadere invulling is om de regiovisie beter en soepeler uit te kunnen voeren met een uitbreiding van de mogelijkheden. Redenen hiervoor zijn de toename van het aantal m2 aan vrijkomende agrarische opstallen, minder vraag naar woningen in het segment van functieveranderingswoningen en de moeilijk verdedigbare beperkingen inzake uitbreiding van niet\-agrarische bedrijven.

Het betreft dus geen herijking van het functieveranderingsbeleid, maar een nadere invulling van het eerder vastgestelde beleid.

De nadere invulling is door de betrokken gemeenten opgesteld. Op 20 juni 2012 heeft de regio FoodValley ingestemd met de nadere invulling. De provincie Gelderland heeft laten weten in te stemmen met deze verfijning van het functieveranderingsbeleid.

De doelstelling van de nadere invulling is en blijft om de verrommeling van het landelijke gebied tegen te gaan door het bieden van voldoende planologische ruimte aan sanering van voormalige agrarische bedrijfsbebouwing. Daarbij staat het behalen van ruimtelijke kwaliteitswinst centraal.

De functieverandering is regionaal mogelijk. Sloopmeters kunnen over de gemeentegrenzen heen worden ingezet, mits het gaat om het gebied waar de regionale beleidsinvulling wordt gehanteerd.

Met de nadere invulling wordt de sloop van overtollige stallen gestimuleerd, door het mogelijk te maken om sloopmeters van Ã©Ã©n locatie in 'porties' te verkopen. Hiertoe voorziet de nadere invulling in een aanvullende rekenmethode. De nadere invulling omvat ook het adequaat faciliteren van de flexibilisering, door het in gebruik nemen van een sloopregistratie.

In de nadere invulling zijn de ontwikkelingsmogelijkheden, in ruil voor het slopen van voormalige agrarische bedrijfsbebouwing, vergroot. De verbrede mogelijkheden betreffen:

* een grotere woninginhoud dan regulier is toegestaan;

* een grotere oppervlakte aan bijgebouwen dan regulier is toegestaan;

* realisatie van een tweede wooneenheid binnen een woning;

* legalisering van een dubbel bewoonde woning als woongebouw;

* vergroting van bestaande niet\-agrarische bedrijven;

* toestaan van een niet\-agrarisch bedrijf bij een burgerwoning;

* het toestaan van buitenopslag;

* voorwaarden voor uitzonderingen.

De bredere mogelijkheden zijn zoveel mogelijk opgenomen als flexibiliteitsbepalingen in het voorliggende bestemmingsplan. Hierdoor wordt de toepassing van de sloopregeling bevorderd, wat ten goede komt aan het voortvarend tegengaan van verrommeling van het buitengebied door leegstaande stallen. Ontwikkelingen die alleen bij (hoge) uitzondering mogelijk zijn, worden via een afzonderlijke planologische procedure geregeld.

*Doorwerking in plangebied*

Bij de voorliggende situatie is sprake van functieverandering naar wonen. Op de locatie Thorbeckelaan 100 zijn de bedrijfsactiviteiten van het voormalige agrarische bedrijf beÃ«indigd. Daarvoor in de plaats komt een nieuwe woning. Binnen het functieveranderingsbeleid bestaat de mogelijkheid om een nieuwe woning te realiseren met inzet van 1\.000 m2 sloopmeters.

De tweede nieuwe woonkavel wordt aangemerkt als een locatie waar een functieveranderingswoning mag worden gebouwd die elders in het buitengebied van de gemeente niet zou mogen worden gebouwd. Bij functieverandering in het landbouwontwikkelingsgebied is het op basis van dit beleid namelijk niet toegestaan om een burgerwoning terug te bouwen bij beÃ«indiging van een agrarisch bedrijf. In het landbouwontwikkelingsgebied wordt het ontstaan van burgerwoningen ontmoedigd om het aantal geurgevoelige objecten niet te laten toenemen. Eventuele nieuw te bouwen woningen mogen wel aaneengesloten aan de bebouwde kom of op een nader door de gemeente aan te wijzen locatie worden gebouwd. Er wordt in principe gekeken naar zoekzones stedelijke functies en zoekzones landschapsversterking, maar omdat de provincie Gelderland geen zoekzones meer heeft opgenomen in de provinciale Omgevingsvisie bekijkt de gemeente zelf welke locatie in een kernrandzone geschikt is. De voorgenomen locatie aan de Thorbeckelaan ligt in de kernrandzone en sluit aan op bestaande bebouwing en de kern Barneveld. Ook is het in de structuurvisie aangewezen als een locatie in een toekomstig woongebied. Op deze locatie ontstaan geen belemmeringen voor agrarische bedrijven. Deze woning wordt gerealiseerd met inzet van 1\.000 m2 sloopmeters afkomstig uit het landbouwontwikkelingsgebied.

In totaal wordt er dus 2\.000 m2 aan sloopmeters ingezet, zie hoofdstuk 3.

De functieverandering wordt ingepast in het omringende landschap. Hiervoor is een beplantingsplan opgesteld, zie paragraaf 5\.12.

Onderhavig verzoek past hiermee binnen het regionale functieveranderingsbeleid.

##### 4\.4\.3 Landschapsontwikkelingsplan

In regionaal verband is in 2005 een Landschapsontwikkelingsplan (LOP) opgesteld, namelijk het Landschapsontwikkelingsplan Gelderse Vallei. Het belangrijkste doel van het LOP is het stimuleren van initiatieven voor landschaps\- en natuurontwikkeling door particulieren, instanties en de gemeente. Hierbij staat het behouden, versterken en verbeteren van de landschappelijke identiteit en de groenblauwe structuur voorop. Het LOP dient er voor om bouwstenen te bieden voor ontwikkelingen in het buitengebied en deze actief te geleiden. Het LOP vormt de basis voor een actief landschapsbeleid. Enkele onderdelen van de visie zijn per landschapstype nader uitgewerkt:

* de erfinrichting en kleine landschapselementen;

* de spelregels voor nieuwe landgoederen;

* de inrichting van de beken;

* het soortenbeleid.

*Doorwerking in plangebied*

In het kader van de onderhavige planherziening vindt er landschappelijke inpassing plaats rondom de bebouwing.

#### 4\.5 Waterschap

##### 4\.5\.1 Waterbeheersprogramma 2016\-2021 Waterschap Vallei en Veluwe

Op 1 januari 2016 is het Waterbeheerprogramma 2016 \- 2021 'Partnerschap als watermerk' van Waterschap Vallei en Veluwe in werking getreden. Het waterschap stelt in het waterbeheerprogramma dat de huidige wateropgaven zo complex zijn, dat alleen een aanpak samen met partnerorganisaties en inwoners zorgt voor de gewenste resultaten en de beste oplossingen. Daarom kan en wil het waterschap niet alleen opereren in het behalen van zijn doelen en hecht daarom groot belang aan de samenwerking met zijn partners in de regio. Samen met inwoners, ondernemers en andere organisaties wil het waterschap werken aan een duurzame waterzuivering van afvalwater en toekomstgericht beheer van onze dijken en waterwegen zodat iedereen tegen aanvaardbare kosten veilig kan wonen, werken en recreÃ«ren. Daarbij wil Waterschap Vallei en Veluwe de goede waterhuishoudkundige voorwaarden scheppen voor zowel inwoners, bedrijven, natuur en landbouw.

Een belangrijke ontwikkeling waar het waterschap op anticipeert is het veranderende klimaat. Deze verandering zal leiden tot meer extreme weersituaties: perioden van veel neerslag met kans op wateroverlast en perioden van droogte met kans op watertekorten. Om goed voorbereid te zijn, wil het waterschap het watersysteem robuuster maken door meer ruimte voor wateren te reserveren, zowel binnen de bebouwde kom als in het buitengebied. Het waterschap wil de effecten van klimaatverandering beperken door het vasthouden van water, het inrichten en beheren van robuuste watersystemen en het inrichten van een beperkt aantal waterbergingsgebieden. Afkoppelen van relatief schoon hemelwater van het riool is een belangrijke maatregel om overbelasting van het riool en een te snelle afvoer te voorkomen.

Daarnaast wil het waterschap negatieve effecten op de kwaliteit van oppervlaktewater, grondwater en bodem voorkomen, evenals negatieve effecten op beschermde flora en fauna.

*Doorwerking in plangebied*

De bevindingen en resultaten van de watertoets zijn beschreven in de waterparagraaf (paragraaf 5\.15).

#### 4\.6 Gemeente

##### 4\.6\.1 Structuurvisie Buitengebied Barneveld

De Structuurvisie Buitengebied Barneveld is op 21 september 2011 door de gemeenteraad vastgesteld. De Structuurvisie Buitengebied Barneveld bouwt voort op keuzes die gemaakt zijn in de Strategische visie en de Nota van Uitgangspunten voor het buitengebied.

De visie voor het buitengebied is ruimte bieden voor economische ontwikkeling in samenhang met behoud en ontwikkeling van de omgevingskwaliteiten landschap, natuur, woon\- en leefmilieu.

Er doen zich belangrijke ontwikkelingen voor die bepalend zijn voor de toekomst van het buitengebied. De landbouw heeft niet stil gestaan en past zich aan, aan nieuwe ontwikkelingen. De doorgaande ontwikkeling in de agrarische sector heeft onder andere tot gevolg dat er steeds minder maar wel grotere agrarische bedrijven zijn gekomen en nog zullen komen. Een gevolg hiervan is vrijkomende agrarische erven door functieverandering naar wonen of werken. Ook is steeds vaker sprake van verbreding en verduurzaming. Tevens wordt geconstateerd dat recreatiebedrijven moderniseren en de kwaliteit verhogen. Deze ontwikkelingen zijn van grote invloed op de omgevingskwaliteiten natuur, landschap, cultuurhistorie en woon\- en leefomgeving.

Met de visie wordt ruimte geboden voor economische ontwikkeling in samenhang met behoud en ontwikkeling van de omgevingskwaliteiten. Dat gaat de gemeente doen door initiatieven mede te beoordelen op de mate waarin ze bijdragen aan behoud en ontwikkeling van de omgevingskwaliteit, bijvoorbeeld effecten op landschap (beeldkwaliteit), woon\- en leefmilieu, verkeer en natuur.

De gemeente wil diverse ontwikkelingen faciliteren. Wat betreft de landbouw gaat dat om zowel schaalvergroting als verbreding en innovatie. Die verbreding verdient mogelijkheden om enerzijds extra inkomsten te bieden aan agrarische ondernemers en anderzijds om duurzame en innovatieve ontwikkelingen ruimte te geven. Verbreding is bovendien interessant voor de beleidsopgave om recreatieve mogelijkheden in het hele buitengebied te benutten en te stimuleren. Innovatie verdient kansen omdat daarmee kan worden gewerkt aan de versterking van de positie van de Regio FoodValley, aan ondernemingszin en aan klimaatadaptatie. De schaalvergroting en de innovatieve ontwikkelingen moeten echter wel passen in het landschap van de gemeente Barneveld. Die voorwaarde geldt ook voor de locaties waar de agrarische bedrijven juist stoppen en gebruik maken van het beleid voor functieverandering waarmee woningen of (kleine) bedrijven worden gerealiseerd. Het spreekt vanzelf dat ook recreatieve functies moeten bijdragen aan een fraai en herkenbaar landschap. Een landschappelijk fraai buitengebied met goed ingepaste ontwikkelingen. Een buitengebied dat zo wordt ingericht dat het een aangename plek is om er te werken en te recreÃ«ren. Dat vergt een goed klimaat om passende werk\- en recreatiefuncties daadwerkelijk te kunnen behouden en ontwikkelen.

Het buitengebied als een prettige omgeving om te verblijven geeft ook een meerwaarde voor de talrijke woningen die in het buitengebied aanwezig zijn en is van groot belang als positieve vestigingsfactor voor de (toekomstige) bewoners van de negen woonkernen. Die meerwaarde wil de gemeente graag verder versterken door het ontwikkelen van de relaties tussen de dorpen en het buitengebied. Daarom wil de gemeente initiatieven op het gebied van bijvoorbeeld de lokale voedselvoorziening en het beleven van veehouderij (kijk\- en doemogelijkheden) en natuur (rust zoeken en onderhoud) faciliteren.

De hiervoor genoemde aanpak geldt voor het hele buitengebied. Daarnaast is een onderscheid gemaakt in deelgebieden, met beleidsaccenten op grond van landschappelijke kenmerken en zones op grond van een specifieke functie. Zie hiervoor de afbeelding 'Visie ruimtelijke kwaliteit Barneveld'.

De deelgebieden zijn:

* Agrarisch bedrijvenlandschap.

* Agrarisch bekenlandschap.

* Agrarisch slagenlandschap.

* Veluws natuurgebied met agrarische enclaves.

![afbeelding "i_NL.IMRO.0203.1425-0002_0007.png"](i_NL.IMRO.0203.1425-0002_0007.png)

![afbeelding "i_NL.IMRO.0203.1425-0002_0008.png"](i_NL.IMRO.0203.1425-0002_0008.png)

*Afbeelding: Visie ruimtelijke kwaliteit Barneveld \+ legenda*

Per deelgebied wordt de ontwikkelingsrichting beschreven. Het kwaliteitsbeeld vormt het ruimtelijk toetsingskader. Het stelt eisen die richtinggevend zijn voor ruimtelijke ontwikkeling. Deze (minimum)eisen zijn kaderstellend voor het (bestemmings)plan. Het plangebied ligt in het deelgebied 'stedelijke zone'. Gelet op de toekomst wordt in dit gebied ingezet op stedelijke functies.

*Doorwerking in plangebied*

De voorgenomen ontwikkeling betreft functieverandering van agrarisch naar wonen, waarbij twee nieuwe woningen worden gerealiseerd. Dit past binnen de structuurvisie.

##### 4\.6\.2 Structuurvisie Kernen Barneveld 2022

De gemeenteraad heeft op 22 november 2011 de Structuurvisie Kernen Barneveld 2022 vastgesteld. De structuurvisie legt de gemeentelijke visie op de toekomstige ruimtelijke ontwikkeling van het eigen grondgebied vast. Het bestemmingsplan zal hier binnen moeten passen. De structuurvisie bevat een uitvoeringsprogramma. Hierin laat de gemeente zien hoe het voorgenomen beleid gerealiseerd zal worden. In de structuurvisie is een groot aantal ruimtelijke projecten opgenomen, waarvoor investeringen in de openbare ruimte noodzakelijk zijn. Ook is er een groot aantal lopende en potentiÃ«le bouwmogelijkheden.

Uit de kaart behorende bij de structuurvisie blijkt dat de locatie van de nieuwe woningen aan de Thorbeckelaan in het 'zoekgebied wonen (lange termijn)' ligt.

![afbeelding "i_NL.IMRO.0203.1425-0002_0009.jpg"](i_NL.IMRO.0203.1425-0002_0009.jpg)

*Afbeelding: Uitsnede kaart Structuurvisie Kernen Barneveld 2022 \+ legenda*

*Doorwerking in plangebied*

Het plan betreft de ontwikkeling van nieuwe woningen in het kader van functieverandering, op een locatie die is aangewezen als zoekgebied voor wonen. De voorgenomen ontwikkeling is in overeenstemming met deze structuurvisie.

##### 4\.6\.3 Hemelwaterplan 2017\-2020 'Klimaatactief!'

Het Hemelwaterplan 2017\-2020 'Klimaatactief!' richt zich op een duurzame omgang met hemelwater. Het geeft aan wat het gemeentelijk beleid is ten aanzien van afstromend hemelwater in bestaande situaties en bij nieuwe ontwikkelingen. Het plan zet in op een integrale benadering en meervoudige inrichting van de totale openbare ruimte. Barneveld gaat aan de slag met het waterbestendig inrichten van de openbare ruimte om bestand te zijn tegen klimaatverandering.

*Doorwerking in plangebied*De bevindingen en resultaten van de watertoets zijn beschreven in de waterparagraaf (paragraaf 5\.15).

##### 4\.6\.4 Overige gemeentelijke beleidsnota's en notities

*Ruimte voor Mantelzorg*

In de notitie Ruimte voor mantelzorg (uit 2011\) is het beleidskader voor woonruimte voor mantelzorg in het buitengebied nader uitgewerkt.

De gemeente hanteert de volgende uitgangspunten:

* 1\. Bij een directe behoefte aan mantelzorg die naar redelijke verwachting niet zeer langdurig zal zijn, denkt de gemeente mee in een voor de concrete situatie geÃ«igende oplossing. Dit gebeurt doorgaans op basis van een tijdelijke omgevingsvergunning.

* 2\. De mogelijkheid van inwoning â in zuivere zin, dus in de vorm van onzelfstandige woonruimte â past binnen de regelgeving en is en blijft daarmee dus een optie.

* 3\. Een tweede wooneenheid binnen de bouwmassa van een woning in het buitengebied wordt mogelijk gemaakt:

+ a. indien deze aantoonbaar een functie zal hebben voor (toekomstige) mantelzorg;

+ b. binnen de toegelaten inhoudsmaat van de woning, eventueel in samenhang met het vergroten van die inhoud van die woning volgens mogelijkheden die beleid en regelgeving daarvoor bieden of gaan bieden;

+ c. indien deze een ondergeschikt karakter heeft (een vloeroppervlak van maximaal 35% van dat van de woning, maar niet meer dan 65 m2);

+ d. mits daarvoor een oppervlakte van 300 m2 aan overtollig geworden opstallen wordt gesloopt die voldoet aan de criteria voor sloopmeters volgens het functieveranderingsbeleid.

*Doorwerking in plangebied*

Voor het bestemmingsplan betekent dit dat ruimte moet worden geboden voor onderdeel 3\. In het bestemmingsplan 'Buitengebied 2012' en daarmee ook in het voorliggende plan is, gezien de bescheiden ruimtelijke effecten, onderdeel 3 mogelijk gemaakt door middel van een binnenplanse afwijkingsmogelijkheid.

###### 4\.6\.4\.1 Saldering

*Salderen van bouwvlakgroei, nieuwvestiging en omschakeling*

In de beleidsnotitie 'Kaders herzieningen bestemmingsplan Buitengebied 2012' heeft de gemeenteraad een aantal beleidskeuzes vastgelegd die een aanvulling vormen op de Structuurvisie Buitengebied en het bestemmingsplan 'Buitengebied 2012'. Een deel van deze beleidskeuzes heeft betrekking op de groeimogelijkheden voor agrarische bedrijven. Het gaat hierbij om een herverdeling van de ruimte die nu reeds in het bestemmingsplan geboden wordt. Deze herverdeling wordt bereikt door de introductie van een salderingsregistratie. Deze salderingsregistratie is een gemeentelijke administratie waarin twee elementen worden geregistreerd:

* 1\. hoeveel agrarische bedrijven in planologische zin verdwijnen (bijvoorbeeld door functieverandering), respectievelijk worden toegevoegd;

* 2\. welke oppervlakte aan agrarisch bouwvlak verdwijnt; respectievelijk wordt toegevoegd.

*Saldering van het aantal agrarische bedrijven*

Op basis van het reconstructieplan Gelderse Vallei/Utrecht\-Oost kunnen wij als gemeente de nieuwvestiging van veehouderijen mogelijk maken in Landbouw Ontwikkelingsgebieden (verder kortweg LOG). Gezien de specifieke kenmerken van ons buitengebied is er in het vastgestelde bestemmingsplan voor gekozen om nieuwvestiging op nog onbebouwde locaties niet mogelijk te maken. In plaats daarvan is de mogelijkheid opgenomen om in het LOG een woonbestemming te transformeren naar een agrarische bestemming. Feitelijk betekent dit dat het plan de nieuwvestiging van agrarische bedrijven onder voorwaarden mogelijk maakt.

Onze verwachting is echter dat van deze mogelijkheid slechts zeer weinig gebruik zal worden gemaakt in de komende planperiode. Daar komt bij dat wij verwachten dat het aantal stoppende agrarische bedrijven het aantal nieuwvestigers vele malen zal overtreffen. Deze verwachtingen zijn gebaseerd op de ervaringen de afgelopen planperiode. Dit betekent dat er veel groeiruimte is geboden in het bestemmingsplan 'Buitengebied 2012' waarvan te verwachten is dat deze niet gebruikt zal worden in de komende planperiode. Deze omschakelingsmogelijkheid wordt dan ook ingeperkt door een salderingsregeling te introduceren in de betreffende wijzigingsbevoegdheden. In deze salderingsregeling wordt een koppeling aangebracht tussen het aantal stoppende agrarische bedrijven en de nieuwe bedrijven die ontstaan door omschakeling van wonen naar agrarisch. Het aantal nieuwe bedrijven dat met toepassing van deze wijzigingsbevoegdheid wordt toegestaan bedraagt daarbij maximaal 50% van het aantal bedrijven dat stopt. Op deze manier zal er per saldo binnen de planperiode altijd sprake zijn van een afname van het aantal agrarische bouwvlakken in het plangebied. Voor wat betreft de benodigde oppervlakte aan bouwvlak wordt gebruik gemaakt van het saldo van de hiervoor genoemde salderingsregistratie.

Het vastgestelde bestemmingsplan 'Buitengebied 2012' maakt het ook mogelijk om een paardenhouderij te laten omschakelen naar een agrarisch bedrijf (wijzigingsbevoegdheid in artikel 4\.7 lid 7 van het bestemmingsplan). Daarom zal de hiervoor genoemde salderingsregeling in het bestemmingsplan ook van toepassing worden op deze wijzigingsbevoegdheid.

*Salderen van de oppervlakte agrarisch bouwvlak*

Het bestemmingsplan 'Buitengebied 2012' maakt door middel van een wijzigingsbevoegdheid onder voorwaarden de vergroting van agrarische bouwvlakken mogelijk. Deze groeimogelijkheden zijn afgestemd op de twee reconstructieplannen Veluwe en Gelderse Vallei/Utrecht\-Oost. Onze verwachting is dat de groeiruimte die in theorie geboden wordt door het vastgestelde plan niet in zijn geheel noodzakelijk is in de komende planperiode. Het is daarom beter deze groeiruimte in te kaderen. Dit wordt gedaan door een salderingssystematiek te introduceren waarbij er een koppeling wordt gelegd tussen de oppervlakte aan bouwvlakken die vrij komt door stoppers (b.v. via functieverandering) en de agrarische bedrijven die willen groeien. Hierbij wordt de oppervlakte aan bouwvlak die vrij komt door een stopper opgenomen in een salderingsregistratie. Een bedrijf dat gebruik wil maken van de wijzigingsbevoegdheid voor het vergroten van zijn bouwvlak kan vervolgens kosteloos gebruik maken van het saldo dat aanwezig is op de salderingsregistratie. Op deze manier zal de totale oppervlakte aan bouwvlak in het buitengebied niet toenemen. De salderingsregistratie zorgt er daarbij voor dat de ruimte die beschikbaar komt (door stoppers) ook op de gewenste plek kan worden ingezet door groeiers. Op basis van de ervaringen de afgelopen jaren met ons functieveranderingsbeleid en de ervaring met de aantallen stoppende agrarische bedrijven, verwachten wij dat het saldo van de salderingsregistratie voldoende zal zijn om daar waar nodig het vergroten van bouwvlakken te faciliteren.

### Hoofdstuk 5 RANDVOORWAARDEN

#### 5\.1 Bodem

##### 5\.1\.1 Bodemkwaliteit

In het kader van de bestemmingsplanprocedure is beoordeeld of de milieuhygiÃ«nische bodemkwaliteit ter plaatse van het plangebied voldoet aan de eis van financiÃ«le uitvoerbaarheid en uit oogpunt van volksgezondheid en milieu aanvaardbaar mag worden geacht voor het beoogde gebruik.

Beoordeling van de milieuhygiÃ«nische bodemkwaliteit vindt plaats op basis van de vastgestelde bodemkwaliteitskaart (BKK) en het bodembeheerplan (BBP).

Met dit instrumentarium kan de bodemkwaliteit binnen het plangebied met een bepaalde statistische zekerheid worden bepaald voor zover blijkens historisch onderzoek geen sprake is van verdachte locaties.

*Doorwerking in plangebied*

In het kader van de voorgenomen ontwikkeling is een verkennend bodemonderzoek uitgevoerd (Grondvitaal BV, Projectnummer 1623007 versie 01, van 9 februari 2016\). Het onderzoek is opgenomen in Bijlage 3.

Geconcludeerd wordt dat de onderzoekshypothese 'onverdacht' wordt op grond van de analyseresultaten van de grond\- en grondwatermonsters verworpen. De aangetroffen concentraties zijn echter van lichte aard geven geen aanleiding tot aanvullend onderzoek. De invloed hiervan op de volksgezondheid en het milieu is nihil.

Op basis daarvan zijn er geen risico's te verwachten voor de beoogde bestemming en het gebruik.

##### 5\.1\.2 Niet gesprongen explosieven

Op de gemeentebrede Conventionele Explosieven (CE) kaart is het plangebied niet als risicogebied aangegeven.

#### 5\.2 Cultuurhistorie

Op grond van het Besluit ruimtelijke ordening (Bro) moet bij het opstellen van bestemmingsplannen rekening worden gehouden met cultuurhistorische waarden. Daar waar het voor de archeologie al gemeengoed is, geldt het dus ook voor andere aspecten van de cultuurhistorie. Rekening houden met cultuurhistorie impliceert dat bekend moet zijn wat er voor waarden aanwezig zijn. De gemeente heeft daarom een proces opgestart om bestaande kennisdocumenten te actualiseren en waar nodig nieuwe kennis op te bouwen. De gemeente beschikt over volgende vastgestelde kaarten

* Archeologische waarden\- en verwachtingenkaart;

* Cultuurlandschappelijke waardenkaart;

* Historische stedenbouwkundige waardenkaarten.

Door cultuurhistorie een plek te geven in procedures op het gebied van ruimtelijke ordening wordt ook bereikt dat de aandacht niet uitsluitend uitgaat naar individuele objecten (de aangewezen monumenten), maar juist de samenhang tussen gebouwen en hun omgeving.

##### 5\.2\.1 Archeologie

###### 5\.2\.1\.1 Archeologie lage en middelmatige verwachting

Er moet rekening worden gehouden met de in de grond aanwezige dan wel te verwachten monumenten. Voor het maken van een weloverwogen belangenafweging is minimaal een archeologisch bureauonderzoek nodig. Voor de gehele gemeente is een archeologische beleidsadvieskaart opgesteld, welke gezien kan worden als een beknopt bureauonderzoek. Uit de 'archeologische waarden\- en verwachtingskaart' van de gemeente blijkt dat binnen het overgrote deel van het plangebied een lage archeologische verwachting geldt. Een klein deel aan de zuidwestkant heeft een middelmatige archeologische verwachting.

*Lage verwachtingswaarde*

De gemeenteraad heeft op 28 september 2010 besloten dat voor deze zone nader archeologisch onderzoek noodzakelijk is bij een oppervlakte van 10\.000 m2 voor grondverstorende werkzaamheden dieper dan 30 cm.

*Middelmatige verwachtingswaarde*

De gemeenteraad heeft ook op 28 september 2010 besloten dat voor deze zone nader archeologisch onderzoek noodzakelijk is bij een oppervlakte van 1\.000 m2 voor grondverstorende werkzaamheden dieper dan 30 cm.

Bij de vaststelling van het bestemmingsplan 'Buitengebied 2012', heeft de gemeenteraad besloten om de ondergrens van 1\.000 m2 te verhogen naar 1\.500 m2 in het geval het gaat om een zone met een middelhoge verwachtingswaarde.

*Doorwerking in plangebied*

Binnen het plangebied is sprake van de bouw van twee nieuwe woningen met bijgebouw met een oppervlakte van naar schatting maximaal 500 m2. Daarmee blijft men onder de ondergrens waardoor er geen archeologisch onderzoek is vereist.

Ook een nadere bureaustudie van het terrein zijn geen aanwijzingen gevonden die een ander beeld rechtvaardigen. Het betreft een lage dekzandwelving in een dekzandvlakte waarbij geen sprake is van archeologische vondsten of historische bebouwing.

Indien bij eventuele werkzaamheden vondsten (aardewerk, vuursteen, metaal, oude funderingen, opvallende donkere verkleuringen in het gele zand et cetera) worden gedaan waarvan men redelijkerwijs mag vermoeden dat deze van archeologische betekenis zijn, dient hiervan onmiddellijk melding te worden gemaakt (artikel 53 Monumentenwet).

##### 5\.2\.2 Historische (steden)bouwkundige waarden

Bij historische (steden)bouwkundige waarden gaat het om gebouwde elementen met bijzondere betekenis, zoals molens, bruggen, kastelen of hele dorpen en binnensteden.

Bij de bouwkundige monumenten is sprake van rijks\- en gemeentelijke monumenten.

*Doorwerking in plangebied*

In het plangebied is geen sprake van historische (steden)bouwkundige waarden.

##### 5\.2\.3 Historisch\-geografische waarden

Historisch geografische waarden verwijzen naar de ontstaanswijze en bijzondere plekken van het cultuurlandschap, zoals polders, kavelstructuren, terpen en het landschap van de Nieuwe Hollandse Waterlinie, maar ook de Veluwe. Dit betreffen de historische karakteristieken van het landschap. Bijzonder waardevol zijn die elementen die al lange tijd in het gebied aanwezig zijn. Vooral historische patronen zijn in dit kader waardevol. Recente elementen die karakteristiek zijn voor een cultuurhistorische landschapspatroon worden niet als object als waardevol gezien, maar als onderdeel van een cultuurhistorisch ensemble/landschapsbeeld.

*Doorwerking in plangebied*

Binnen het plangebied bevinden zich geen historisch geografische waarden.

#### 5\.3 Ecologie

De belangrijkste wet voor natuurbescherming in Nederland is de Wet natuurbescherming. Deze wet is op 1 januari 2017 in werking getreden. De Europese Vogelrichtlijn en de Habitatrichtlijn zijn vertaald in deze wet.

De Wet natuurbescherming vervangt de Natuurbeschermingswet 1998, de Flora\- en faunawet en de Boswet.

Daarnaast is qua ecologie ook het Gelders Natuurnetwerk en de Gelderse Ontwikkelingszone van belang.

##### 5\.3\.1 Wet natuurbescherming

###### 5\.3\.1\.1 Gebiedsbescherming

Hoofdstuk 2 van de Wet natuurbescherming regelt de bescherming van speciale beschermingszones ter uitvoering van de Vogelrichtlijn en de Habitatrichtlijn. Zo'n speciale beschermingszone wordt aangeduid als 'Natura 2000\-gebied'.

De Wet natuurbescherming bepaalt vervolgens wat er wÃ©l en niet mag in zo'n Natura 2000\-gebied. Ook zijn er bijzondere nationale natuurgebieden.

Op 27 juni 2014 is de aanwijzing van het gebied Veluwe als speciale beschermingszone onder de Habitatrichtlijn in werking getreden. Tevens is met dit besluit het besluit tot de aanwijzing van Veluwe als speciale beschermingszone onder de Vogelrichtlijn, inclusief de daarbij behorende Nota van toelichting, gewijzigd. Deze twee genoemde speciale beschermingszones vormen samen het Natura 2000\-gebied Veluwe, waarbij instandhoudingsdoelstellingen zijn toegevoegd.

*Doorwerking in plangebied*

Het plangebied ligt niet in (de nabijheid van) een Natura 2000\-gebied.

Het plangebied ligt op circa 6,7 kilometer vanaf het Natura 2000\-gebied 'Veluwe'. Omdat bij de voorliggende ontwikkeling geen sprake is van negatieve effecten, is toetsing aan de regelgeving omtrent de beschermde gebieden niet van toepassing. Overigens, er zal eerder sprake zijn van een positief effect omdat de agrarische activiteiten verdwijnen.

###### 5\.3\.1\.2 Soortenbescherming

Hoofdstuk 3 van de Wet natuurbescherming beschermt bepaalde plant\- en diersoorten in Natura 2000\-gebieden, bijzondere nationale natuurgebieden Ã©n daarbuiten. Er gelden drie beschermingsregimes, te weten voor vogels (Vogelrichtlijn), soorten onder de Habitatrichtlijn (bijlage IV, onderdeel a Habitatrichtlijn, dan wel bijlage II bij het Verdrag van Bern of bijlage I bij het Verdrag van Bonn) en andere (nationale) soorten. Â

Om te beoordelen of de beschermde soorten in het plangebied aanwezig zijn, is een natuurtoets uitgevoerd (Groenewold Adviesbureau voor Milieu \& Natuur, Dossiernummer 2016001 versie Feb.16\-v1, van 12 februari 2016\). De natuurtoets is toegevoegd in Bijlage 4. In de natuurtoets is uitgegaan van de Flora\- en faunawet en de Natuurbeschermingswet 1988\. Inmiddels is op 1 januari 2017 de Wet natuurbescherming hiervoor in de plaats gekomen. Dit heeft geen gevolgen voor de inhoudelijke resultaten van het onderzoek.

Uit het onderzoek blijkt dat er geen beschermde soorten zijn aangetroffen. De huismus is bij de beide locatiebezoeken niet in het plangebied gezien of gehoord. Wel is de huismus gehoord en gezien aan de overzijde van de weg. Nesten van de huismus zijn jaarrond beschermd. Ingeval van vernietiging dient vervangende nestruimte te worden gerealiseerd. Om nestplaatsen in de woning uit te sluiten, is nader onderzoek in de broedtijd nodig zoals omschreven in de soortenstandaard huismus. In de opstallen zijn verder geen nesten gevonden van vogels. Bij de beide locatiebezoeken is specifiek gezocht naar aanwezigheid van de kerkuil. Hiervoor zijn geen aanwijzingen gevonden (geen recente poepsporen of braakballen). In de broedtijd is het niet onmogelijk dat soorten als merel, pimpelmees en roodborst in het gebouw gaan nestelen. Voor broedende vogels wordt geen ontheffing verleend. Vaste verblijfplaatsen van vleermuizen zijn niet gevonden en gezien de lokale situatie ook niet waarschijnlijk.

Er geldt een vrijstelling voor de algemeen beschermde soorten (Tabel 1\). Voor aanvang van de werkzaamheden is het niet noodzakelijk om een ontheffing aan te vragen voor de soorten uit Tabel 2/3\.

Er vindt door realisatie van het plan/uitvoering van de activiteiten dan geen overtreding plaats van de verbodsbepalingen voor de soortenbescherming.

De natuurtoets is gebaseerd op inventarisatiegegevens van derden, literatuuronderzoek en een verkennend terreinbezoek. Om de risico's op verstoring van beschermde soorten (bijvoorbeeld vogels) op het werkterrein te minimaliseren, wordt aanbevolen om voorafgaand aan de werkzaamheden het terrein te controleren op de aanwezigheid van beschermde soorten.

Overigens zijn relatief eenvoudig extra voorzieningen (niet verplicht) te realiseren voor vogels, bijvoorbeeld een voorziening voor de huismus (voorzorg), een speciale dakpan voor gierzwaluwen of voorzieningen voor vleermuizen.

Het volgende wordt geadviseerd:

* Uitvoering van de werkzaamheden bij voorkeur laten plaatsvinden buiten de broedperiode. Overigens mogen eventuele vroege of late legsels niet worden verstoord. De beste tijd is dan tussen september en februari.

* In de agrarische opstallen zijn bij twee bezoeken geen beschermde soorten aangetroffen. Het slopen hiervan voor de start van het broedseizoen leidt daarmee niet tot overtreding van de wet.

* Voor de sloop van de woning is enig nader onderzoek naar nesten van de huismus aan te bevelen.

* Bij uitvoering van de werkzaamheden altijd invulling geven aan de 'algemene zorgplicht', wat inhoudt dat de initiatiefnemer passende maatregelen neemt om schade aan beschermde soorten te voorkomen of zoveel mogelijk te beperken.

* Ophangen van twee nestkasten voor de huismus (voorzorg), minimaal drie maanden voordat de sloop van de woning plaatsvindt. Plaatsen van een nestvoorziening in de nieuwbouw (mussenflat of vide).

* Voor het uitvoeren van hiervoor bedoelde maatregelen wordt voorkomen dat er verbodsbepalingen genoemd in de wet overtreden worden. Een ontheffing is dan ook niet nodig.

* Er zijn geen negatieve gevolgen te verwachten op instandhoudingsdoelstellingen van Natura 2000\-gebied 'Veluwe'. Hiermee is nader onderzoek of een vergunning in het kader van de wet niet nodig.

* Het plan ligt op zodanige afstand van het GNN dat effecten daarop zijn uit te sluiten.

*Algemene zorgplicht*

Voor de uitvoering van werkzaamheden geldt de algemene zorgplicht. Alle broedende vogels, hun broedplaatsen Ã©n de functionele omgeving van de broedplaatsen zijn beschermd tijdens de broedperiode. Het verwijderen van bomen en struiken dient gezien te worden als een voor vogels verstorende activiteit en dient buiten het vogelbroedseizoen plaats te vinden. Verstorende werkzaamheden dienen niet tijdens de broedperiode (grofweg maart \- augustus) uitgevoerd te worden, tenzij geconstateerd is dat er geen vogelbroedgeval aanwezig is.

Een ieder is verplicht om voldoende zorg in acht te nemen voor Natura 2000\-gebieden, bijzondere nationale natuurgebieden en voor in het wild levende dieren en planten en hun directe leefomgeving.

###### 5\.3\.1\.3 Houtopstanden

De bescherming van houtopstanden heeft als doel om het aanwezige areaal bossen en beplantingen in Nederland te behouden. Daarmee wordt de functie van bossen en beplantingen gegarandeerd als habitat voor dieren en planten, als recreatiegebied en als groene long.

Onder houtopstanden vallen alle zelfstandige eenheden van bomen, boomvormers, struiken, hakhout of griend van een oppervlakte van tien are of meer of rijbeplanting die twintig (of meer) bomen omvat, gerekend over het totaal aantal rijen.

Een herplantplicht is niet aan de orde

###### 5\.3\.1\.4 Conclusie

Geconcludeerd kan worden dat de Wet natuurbescherming uitvoering van het onderhavige plan niet in de weg staat.

##### 5\.3\.2 Gelders Natuurnetwerk en Groene Ontwikkelingszones

Het plangebied ligt niet binnen de (voormalige) Ecologische Hoofdstructuur (EHS). Het Natuurnetwerk Nederland (NNN) is de opvolger van de EHS. Met het bestuursakkoord Natuur is de realisatie en het beheer van het NNN de verantwoordelijkheid van de provincies geworden.

In de periode tot 2027 willen Rijk en provincies een forse extra stap zetten op weg naar realisatie van de doelen van de Vogelrichtlijn, Habitatrichtlijn en de Kaderrichtlijn Water. Hierbij moet maximale synergie worden bereikt tussen natuur\- en watermaatregelen. De provincies geven elk in hun eigen provincie uitwerking aan het natuurbeleid op basis van het Natuurpact.

Voor de EHS uit de Structuurvisie Gelderland zijn in de Omgevingsvisie twee nieuwe natuurcategorieÃ«n in de plaats gekomen: het Gelders Natuurnetwerk (GNN) en de Groene Ontwikkelingszone (GO). Uit paragraaf 4\.3\.1\.1 'Omgevingsvisie' en paragraaf 4\.3\.1\.2 'Omgevingsverordening' blijkt dat het plangebied niet in het GNN of de GO ligt. Voor de toetsing wordt hiernaar verwezen.

#### 5\.4 Externe veiligheid

Externe veiligheid gaat om het beperken van de kans op en het effect van een ernstig ongeval voor de omgeving door:

* het gebruik, de opslag en productie van gevaarlijke stoffen (inrichtingen);

* het transport van gevaarlijke stoffen (buisleidingen, wegen, waterwegen en spoorwegen).

Het beleid voor externe veiligheid heeft tot doel zowel individuele burgers als groepen burgers een minimum beschermingsniveau te bieden tegen een ongeval met gevaarlijke stoffen. Om dit doel te bereiken zijn gemeenten en provincies verplicht om bij besluitvorming in het kader van de Wet milieubeheer en de Wet ruimtelijke ordening de invloed van een risicobron op zijn omgeving te beoordelen. Daartoe wordt in het externe veiligheidsbeleid het plaatsgebonden risico, het groepsrisico en het plasbrandaandachtsgebied gehanteerd.

*Plaatsgebonden risico (PR)*

Het plaatsgebonden risico is de berekende kans per jaar, dat een persoon overlijdt als rechtstreeks gevolg van een ongeval bij een risicobron, aangenomen dat hij op die plaats permanent en onbeschermd verblijft.

De norm voor het plaatsgebonden risico ligt in principe op 10\-6 per jaar, oftewel een kans van Ã©Ã©n op een miljoen. Voor nieuwe situaties geldt deze norm als grenswaarde voor kwetsbare bestemmingen en als richtwaarde voor beperkt kwetsbare bestemmingen.

*Groepsrisico (GR)*

Dit is de kans dat een groep mensen overlijdt door een ongeval met gevaarlijke stoffen. Het groepsrisico moet worden gezien als een maat voor maatschappelijke ontwrichting.

Het groepsrisico wordt getoetst aan een oriÃ«ntatiewaarde per kilometer per jaar:

* 10\-4 voor een ongeval met ten minste 10 dodelijke slachtoffers

* 10\-6 voor een ongeval met ten minste 100 slachtoffers

* 10\-8 voor een ongeval met ten minste 1000 slachtoffers

* enzovoorts (een lijn door deze punten bepaalt de oriÃ«ntatiewaarde)

*Plasbrandaandachtsgebied* (PAG)

Binnen het werkveld externe veiligheid wordt sinds jaren gewerkt met twee risiconormen, het plaatsgebonden risico en het groepsrisico. Bij de ontwikkeling van het Basisnet is hieraan een derde voorwaarde toegevoegd: het plasbrandaandachtsgebied (PAG). Hiermee wordt het effectgebied weergegeven van het scenario met de grootste kans van voorkomen: de plasbrand. In deze gebieden moet er in samenhang met mogelijkheden van plasbrandbestrijding en bouwtechnische maatregelen beargumenteerd worden waarom er gebouwd wordt.

*Wettelijk kader*

Het externe veiligheidsbeleid is verankerd in diverse wet\- en regelgeving:

*Inrichtingen waar risicovolle activiteiten plaatsvinden:* Voor bepaalde risicovolle bedrijven geldt het Besluit externe veiligheid inrichtingen (Bevi). Hierin zijn de risiconormen voor externe veiligheid met betrekking tot bedrijven met gevaarlijke stoffen wettelijk vastgelegd.

*Transportroutes van gevaarlijke stoffen:* De normen voor het vervoer van gevaarlijke stoffen, ook wel risicoplafonds, worden vastgelegd in het Besluit externe veiligheid transportroutes (Bevt) en de Regeling Basisnet.

*Buisleidingen:* Voor de beoordeling van de risico's van het transport van gevaarlijke stoffen door buisleidingen gelden het Besluit externe veiligheid buisleidingen (Bevb) en de Regeling externe veiligheid buisleidingen (Revb). Hierin zijn de risiconormen voor externe veiligheid met betrekking tot buisleidingen voor zowel het transport van brandbare vloeistoffen als hogedruk aardgasleidingen wettelijk vastgelegd.

*Verantwoordingsplicht*

In voornoemde Besluiten is de verantwoordingsplicht groepsrisico opgenomen. Bij een overschrijding van de oriÃ«ntatiewaarde van het groepsrisico Ã³f een toename van het groepsrisico moet het bevoegd gezag een verantwoording van het groepsrisico opstellen. Hierin moeten naast de aspecten zelfredzaamheid en hulpverlening worden aangegeven hoe de diverse factoren bij de totstandkoming van het besluit zijn beoordeeld en eventuele maatregelen zijn afgewogen. Ook het bestuur van de veiligheidsregio moet in de gelegenheid worden gesteld om ten aanzien van het groepsrisico een advies uit te brengen.

*Doorwerking in plangebied*

*Inrichtingen:* Aan de Thorbeckelaan 117A is een inrichting gevestigd voor het opslaan van propaangas in een tank van 5\.000 liter met vulstation voor propaancilinders en stalling van trailers met propaancilinders voor de ballonvaart. Voor deze inrichting is op 26 februari 2015 een omgevingsvergunning aangevraagd voor het oprichten, veranderen of in werking hebben van een inrichting en het gebruik van gronden of bouwwerken in strijd met een bestemmingsplan voor een periode van maximaal 7 jaar. Deze inrichting valt niet onder het Besluit externe veiligheid inrichtingen. De maximale afstand die volgens het activiteitenbesluit voor een opslag van 5000 liter propaan moet worden aangehouden is 25 meter. Het plangebied ligt buiten deze contour.

*Transportroutes:* Over de A30 worden gevaarlijke stoffen vervoerd. De afstand van het plangebied tot de A30 bedraagt 500 meter. Het plangebied ligt niet in het invloedsgebied (200 meter) van deze weg.

*Buisleidingen:* Op een afstand van 200 meter liggen twee aardgastransportleidingen. Aangezien het invloedsgebied 200 meter is, ligt het plangebied hier net buiten.

Het aspect externe veiligheid vormt geen belemmering voor de uitvoering van voorliggend plan.

#### 5\.5 Geluid

De basis voor de ruimtelijke afweging van geluid is de Wet geluidhinder (Wgh). Bij het vaststellen van een bestemmingsplan komen in de volgende gevallen de regels van deze wet aan de orde: het bestemmen van gronden voor nieuwe geluidgevoelige objecten (bijvoorbeeld woningen en onderwijsgebouwen) binnen zones langs (spoor\-)wegen en zones rondom industrieterreinen; het bestemmen van gronden voor de aanleg van nieuwe, dan wel reconstructie van gezoneerde (spoor\-)wegen; het bestemmen van gronden voor (nieuwe) industrieterreinen waar zich grote lawaaimakers kunnen vestigen en herziening van zonegrenzen van industrieterreinen.

De Wgh gaat uit van zones langs (spoor\-)wegen en zones bij industrieterreinen. Het gebied binnen deze zone geldt als akoestisch aandachtsgebied waar, voor bouwplannen en bestemmingsplannen, een akoestische toetsing uitgevoerd dient te worden. De geluidsbelasting op de gevels van nieuwe geluidgevoelige bestemmingen mag in principe niet meer bedragen dan de voorkeursgrenswaarde. Indien de geluidsbelasting op de gevel hoger is dan de voorkeursgrenswaarde kan onder bepaalde voorwaarden een verzoek worden gedaan tot vaststelling van een hogere waarde. Hierbij mag de geluidsbelasting de uiterste grenswaarde niet overschrijden. De voorkeursgrenswaarde en uiterste grenswaarde voor nieuwe of bestaande geluidgevoelige bestemmingen verschillen per geluidsbron. In geval van nieuwe geluidgevoelige bestemmingen binnen zones langs wegen of spoorwegen, of binnen de zone van een industrieterrein, is akoestisch onderzoek vereist.

*Doorwerking in plangebied*

De nieuwe woonfuncties zijn op grond van de Wet geluidhinder aangewezen als geluidgevoelige bestemming. Daarom dient de geluidsbelasting vanwege het wegverkeer te worden getoetst aan de grenswaarden uit de Wet geluidhinder in samenhang met het geldende geluidsbeleid 'Beleidsregels hogere grenswaarden Wet geluidhinder Barneveld 2009'.

Ten behoeve van de voorgenomen ontwikkeling is een akoestisch onderzoek uitgevoerd (Groenewold Adviesbureau voor Milieu \& Natuur, Projectnummer 2016001 versie Feb.16\-v1, van 18 februari 2016\). In Bijlage 5 is het onderzoek opgenomen.

Het plan valt binnen de 200 meter brede geluidszone van de Thorbeckelaan. Verkeersgegevens zijn verkregen van de gemeente Barneveld. De maatgevende etmaalintensiteit op de Thorbeckelaan bedraagt dan 12\.026 mvt/etmaal. Als representatieve snelheid geldt 50 km/uur. Het wegdek bestaat uit standaard DAB.

De geluidsbelasting op de nieuwe woningen bedraagt maximaal Lden\=56 dB, incl. aftrek ex. art. 110g Wet geluidhinder van 5 dB.

Overigens, in het rapport wordt nog gesproken over een maximale geluidsbelasting van Lden\=57 dB, incl. aftrek ex. art. 110g Wet geluidhinder van 5 dB. Dit is voor de destijds beoogde situering van woning 1\. Bij nader inzien blijft de huidige woning behouden (in plaats van nieuwbouw van woning 1\). Daarvoor is dus geen hogere waarde nodig. Woning 2 en woning 3 hebben een geluidsbelasting van Lden\=56 dB. Voor deze woningen is wel een hogere waarde nodig.

Vermindering van het verkeer of aanpassing van het wegdek is niet reÃ«el. Afscherming is niet wenselijk vanuit stedenbouwkundig oogpunt. Vergroten van de afstand binnen de planlocatie leidt niet tot het voldoen aan de voorkeursgrenswaarde. Bovendien gaat dat ten koste van de geluidsluwe buitenruimte.

Dan resteert voor woning 2 en woning 3 een hogere grenswaarde van Lden\=56 dB inclusief aftrek 5 dB. Alle woningen hebben een geluidsluwe gevel en buitenruimte. De geluidswering van de gevels moet voldoen aan Ga;k\=20\-29 dB.

Het rapport is d.d. 26 september 2016 beoordeeld en akkoord bevonden. Dit heeft tot gevolg dat er hogere waarden in het kader van de Wet geluidhinder vastgesteld moeten worden.

Rondom het perceel is overigens de nieuwbouwwijk 'Bloemendal' gepland. Direct ten oosten van het perceel is de ontsluiting voor het onderdeel 'Boswonen' gelegen. In het kader van een goede ruimtelijke ordening is gekeken naar de mogelijke akoestische gevolgen van deze ontsluiting op de nieuw te bouwen woningen. Ook wordt in eht voorliggende plan fysiek rekening gehouden met het realiseren van deze ontsluiting. Uit de betreffende onderzoeken (zie Bijlage 6 Geluidcontouren verkeerslawaai plan Bloemendal

Barneveld en Bijlage 7 Memo Geluidsituatie Thorbeckelaan 100) blijkt dat deze ontsluiting niet leidt tot een hogere geluidbelasting doordat de woningen, in verband met de aansluiting, enkele meters verder van de Thorbeckelaan af komen te liggen.

#### 5\.6 Geur

Bij de voorbereiding van een bestemmingsplan toetst het bevoegde gezag enerzijds of in het plangebied een qua geur acceptabel woon\- en leefklimaat gegarandeerd is. Anderzijds is het uitgangspunt dat met het plan de omliggende bedrijven niet vergaand in hun ontwikkelingsmogelijkheden mogen worden beperkt.

Uitgangspunt voor de toetsing zijn de normen zoals die in of op grond van de Wet geurhinder en veehouderij (Wgv) zijn vastgelegd. De Wgv maakt het mogelijk om bij verordening af te wijken van de wettelijke geurnormen. De gemeente Barneveld heeft van die mogelijkheid gebruik gemaakt. De Verordening geurhinder en veehouderij is in werking getreden op 18 oktober 2008, waarbij voor een aantal aangegeven delen van het grondgebied van Barneveld andere normen dan de wettelijke zijn vastgesteld. Het plan is getoetst aan de normen die zijn vastgesteld in deze verordening, voor zover deze normen van toepassing zijn in of rond het plangebied.

Veel bedrijven hebben geen omgevingsvergunning milieu meer nodig, maar vallen onder algemene milieuregels zoals vastgelegd in het Activiteitenbesluit milieubeheer. Aangezien de geurnormen uit de Wgv vrijwel Ã©Ã©n op Ã©Ã©n zijn overgenomen in het Activiteitenbesluit, kunnen bedrijven die onder dit besluit vallen ook gewoon worden meegenomen in de Wgv\-toets.

Onder een 'geurgevoelig object' wordt verstaan: een gebouw, bestemd voor en blijkens aard, indeling en inrichting geschikt om te worden gebruikt voor menselijk wonen of menselijk verblijf en die daarvoor permanent of een daarmee vergelijkbare wijze van gebruik, wordt gebruikt.

*Doorwerking in plangebied*

Het naastgelegen perceel Thorbeckelaan 96 heeft een woonbestemming maar ook nog een oude milieuvergunning uit 1994 voor 2\.500 slachtkalkoenen. Voor de zekerheid is evenwel een geurberekening gemaakt middels het programma V\-Stacks\-vergunning. Gemeten vanuit de hoek van de stal naar de locatie van de meest oostelijke woning komt de berekening uit op 4,3 ou waar dit ingevolge de gemeentelijke geurverordening 6,0 ou mag zijn. Hierbij is enige inschatting gemaakt over locatie, gemiddelde gebouwhoogte en emissiehoogte. Hoewel de bestemming eigenlijk het houden van bedrijfsmatige dieren niet toestaat, zouden de slachtkalkoenen qua milieu ook omgewisseld kunnen worden voor andere dieren. Voor dieren waaraan geen geuremissie is toegedeeld zoals koeien, jongvee en paarden is een afstand van 50 meter vereist. Ook hieraan wordt voldaan.

Verder liggen er geen andere agrarische bedrijven in de omgeving waarmee moet worden gerekend. Ook is op grond van de meest actuele berekening van de achtergrondbelasting qua agrarische geurhinder sprake van een goed woon\- en leefklimaat ter plaatse.

Het aspect geur is daarmee geen belemmering voor de voorgenomen ontwikkeling.

#### 5\.7 Ladder voor duurzame verstedelijking

In het Besluit ruimtelijke ordening is de verplichting opgenomen om in het geval van nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'.

Artikel 3\.1\.6, tweede lid Bro luidt per 1 juli 2017 als volgt:

De toelichting bij een bestemmingsplan dat een *nieuwe stedelijke ontwikkeling* mogelijk maakt, bevat een *beschrijving van de behoefte* aan die ontwikkeling, en, indien het bestemmingsplan die ontwikkeling mogelijk maakt *buiten het bestaand stedelijk gebied*, een *motivering* waarom niet binnen het bestaand stedelijk gebied in die behoefte kan worden voorzien.

Onder stedelijke ontwikkeling wordt verstaan: ruimtelijke ontwikkeling van een bedrijventerrein, of van kantoren, detailhandel, woningbouwlocaties of andere stedelijke voorzieningen (artikel 1\.1\.1, eerste lid, onder i van het Bro).

*Doorwerking in plangebied*

De planologische toevoeging van twee vrijstaande woningen (ter compensatie van reductie van voormalige agrarische bedrijfsbebouwing) valt niet onder een stedelijke ontwikkeling. Toepassing van de ladder is dan niet nodig.

Geconcludeerd wordt dat in onderhavige situatie geen sprake is van een stedelijke ontwikkeling.

#### 5\.8 Leidingen

Binnen of in de directe nabijheid van het plangebied komen geen leidingen of beschermingszones van leidingen voor die in het kader van onderhavig bestemmingsplan bescherming behoeven. Eveneens zijn er geen straalpaden of laagvliegroutes die beperkingen stellen aan de bouwhoogten.

#### 5\.9 Luchtkwaliteit

In de Wet milieubeheer zijn de belangrijkste bepalingen over luchtkwaliteitseisen opgenomen. Hierin is opgenomen dat bij een ruimtelijk besluit de gevolgen voor de luchtkwaliteit getoetst moet worden. Om te bepalen of de kwaliteit van de lucht ter plaatse voldoet aan de eisen uit de Wet milieubeheer en de daarop gebaseerde regelgeving, dient bij nieuwe ontwikkelingen onderzoek gedaan te worden naar de luchtkwaliteit. Projecten waarvan aannemelijk is dat deze niet in betekenende mate bijdragen aan de luchtverontreiniging hoeven niet getoetst te worden aan de grenswaarden voor luchtkwaliteit.

*Doorwerking in plangebied*

De ontwikkelingen in het plangebied zijn dermate kleinschalig, dat ze vallen binnen de randvoorwaarden van het Besluit niet in betekenende mate bijdragen. De invloed van deze kleinschalige ontwikkelingen hoeven niet in beeld te worden gebracht.

Op basis van het voorgaande vormt luchtkwaliteit geen belemmering voor uitvoering van onderhavige plan.

#### 5\.10 Milieueffectrapportage

Niet voor alle nieuwe activiteiten hoeft een m.e.r.\-procedure gevolgd te worden. Uitgangspunt van de m.e.r.\-beoordeling is het 'nee, tenzij' \-principe. Dat wil zeggen dat alleen een milieueffectrapport (MER) hoeft te worden opgesteld, wanneer er omstandigheden zijn die (waarschijnlijk) leiden tot belangrijke nadelige milieugevolgen.

De Wet milieubeheer maakt onderscheid in een m.e.r.\-procedure voor plannen (planMER) en voor besluiten (besluitMER of projectMER). Voor een bestemmingsplan kan zowel de plan\-m.e.r.\-plicht als de besluit\-m.e.r.\-plicht gelden.

Er zijn drie sporen waarlangs de m.e.r.\-plicht kan ontstaan:

* 1\. Plan\- en/of besluit\-m.e.r.\-plicht: als de voorgenomen activiteit vermeld is in het Besluit milieueffectrapportage;

* 2\.  Plan\-m.e.r.\-plicht: als voor het plan een zogeheten passende beoordeling op grond van de Wet natuurbescherming gemaakt moet worden. Dat is het geval als het plan significante negatieve gevolgen kan hebben voor de instandhoudingsdoelstellingen van een Natura 2000 gebied;

* 3\. Toetsing aan de provinciale milieuverordening.

*Besluit milieueffectrapportage*

De lijst van activiteiten in de onderdelen C en D van het Besluit bestaat uit vier kolommen. De eerste kolom bevat een omschrijving van de m.e.r.\-(beoordelings)plichtige activiteiten. De tweede kolom vermeldt eventuele drempelwaarden.

*Wettelijk kader*

Voor de vraag of een bestemmingplan besluit\-m.e.r.\-plichtig is, geldt dat het Besluit milieueffectrapportage onderscheid maakt naar m.e.r.\-plichtige activiteiten en m.e.r.\-beoordelingsplichtige activiteiten. Onderdeel C van de bijlage bij dit Besluit vermeldt voor welke activiteiten altijd verplicht een MER moet worden opgesteld, voordat een (m.e.r.\-plichtig) besluit mag worden genomen. In onderdeel D is vermeld welke activiteiten beoordelingsplichtig zijn. Voor dergelijke activiteiten moet het bevoegd gezag beoordelen of op basis van 'belangrijke nadelige gevolgen die de voorgenomen activiteit voor het milieu kan hebben', een m.e.r.\-procedure noodzakelijk is. Daarbij geldt dat een bestemmingsplan alleen besluit\-m.e.r.\-plichtig is, als het bestemmingsplan in kolom 4 wordt genoemd.

Voor de vraag of een bestemmingsplan plan\-m.e.r.\-plichtig is, geldt dat dit het geval is als het plan genoemd is in kolom 3 en activiteiten mogelijk maakt die in onderdeel C en D, kolom 1 vermeld zijn en voldoen aan de in kolom 2 genoemde drempelwaarden.

Als een bestemmingsplan een activiteit mogelijk maakt die Besluit\-m.e.r.\-plichtig is op grond van de uitkomst van een toets van een activiteit die onder de drempelwaarden blijft, dan is dat bestemmingsplan alsnog plan\-m.e.r.\-plichtig. Het maakt dan immers een (besluit) m.e.r.\-plichtige activiteit mogelijk.

Voor zowel de plan\-m.e.r.\- als besluit\-m.e.r.\-plicht geldt dat als de activiteit onder de drempelwaarden uit kolom 2 van bijlage D blijft, met een vormvrije m.e.r. beoordeeld moet worden of alsnog een MER moet worden opgesteld. De centrale vraag die daarbij beantwoord moet worden is of er omstandigheden zijn die (waarschijnlijk) leiden tot belangrijke nadelige milieugevolgen. Daarbij moet in ieder geval worden getoetst aan de criteria die opgenomen zijn in bijlage III van de Europese m.e.r.\-richtlijn. Als dergelijke milieugevolgen kunnen optreden, geldt alsnog de betreffende plan\- en/of besluit\-m.e.r.\-plicht.

In dit geval is de activiteit niet m.e.r.\-plichtig want de activiteit komt niet voor op de lijst in onderdeel D van het Besluit milieueffectrapportage.

Ook blijkt uit de uitgevoerde onderzoeken dat de milieugevolgen zo gering zijn dat er ook geen sprake is van belangrijke milieugevolgen als bedoeld in bijlage III van de Europese m.e.r.\-richtlijn.

*Passende beoordeling via de Wet natuurbescherming*

Voor het vaststellen van plannen die significante gevolgen voor een Natura 2000\-gebied kunnen hebben, dient een passende beoordeling gemaakt te worden (artikel 7\.2a Wet milieubeheer juncto artikel 2\.8, eerste lid Wet natuurbescherming). De plan\-m.e.r\-plicht op grond van de noodzaak van een passende beoordeling voor de Wet natuurbescherming is hier niet aanwezig.

Er is voor dit plan geen passende beoordeling nodig.

*Provinciale milieuverordening*

Provinciale Staten kunnen in de provinciale milieuverordening extra activiteiten met gevallen, plannen en besluiten aanwijzen die belangrijke nadelige gevolgen voor het milieu kunnen hebben en dus m.e.r.\-plichtig zijn (artikel 7\.6 Wet milieubeheer). Dit is dus aanvullend op de m.e.r.\-plicht op basis van onderdeel C van de bijlage Besluit m.e.r. (en dus ook aanvullend op de verplichting vanuit de Europese richtlijnen) Ã©n conform dezelfde systematiek.

Provinciale Staten van Gelderland hebben geen extra activiteiten met gevallen, plannen en besluiten aangewezen die belangrijke nadelige gevolgen voor het milieu kunnen hebben (en zo m.e.r.\-plichtig zijn).

*Conclusie*

Vanuit het aspect milieueffectrapportage zijn er geen belemmeringen voor het voorliggende plan.

#### 5\.11 Milieuzonering

Ten aanzien van bedrijvigheid geldt als uitgangspunt dat toekomstige woningen geen onevenredige milieuhinder (geur, geluid et cetera) mogen ondervinden van nabijgelegen bedrijvigheid. In de publicatie 'Bedrijven en milieuzonering' van de Vereniging van Nederlandse Gemeenten, editie 2009, worden in verband met de aanwezigheid van milieubelastende functies indicatieve afstandsnormen voorgeschreven tot milieugevoelige functies, vooral wonen.

In dit kader zijn voor het onderhavige plan de volgende bedrijven en aspect van belang:

* Ballonvaartcentrum: De maatgevende afstand is 50 meter vanwege de propaantank. Daaraan wordt voldaan.

* Tuincentrum / kwekerij: De maatgevende afstand is 30 meter. Daaraan wordt voldaan.

* Evenementenhal: De maatgevende afstand is 100 meter. Daaraan wordt voldaan.

* Agrarische activiteiten Thorbeckelaan 96: Hiervoor is het aspect geur van belang. In paragraaf 5\.6 is hier nader op ingegaan. Daaruit blijkt dat er geen belemmeringen zijn voor de nieuwe woningen.

*Veiligheidszone \- Activiteitenbesluit*

Binnen de grenzen van het bestemmingsplan is geen gasdrukmeet\- en regelstation aanwezig. In het Activiteitenbesluit zijn veiligheidsafstanden opgenomen die moeten worden aangehouden tussen kwetsbare respectievelijk beperkt kwetsbare objecten en (onder andere) een gasdrukmeet\- en regelstation (4\-6 meter). Kwetsbare en beperkt kwetsbare objecten volgens het Activiteitenbesluit zijn dezelfde objecten als die genoemd zijn in het Besluit externe veiligheid inrichtingen. Het gaat dan om onder andere woningen, ziekenhuizen en bedrijven. Tussen een woning en een gasdrukmeet\- en regelstation moet een veiligheidsafstand van 6 meter worden aangehouden.

Het onderhavige plan voldoet aan de voorgeschreven afstand.

Binnen de veiligheidsafstand kunnen eveneens geen beperkt kwetsbare objecten worden opgericht. Er wordt voldaan aan de voorgeschreven afstand van 4 meter die geldt voor beperkt kwetsbare objecten.

Liander heeft op 15 september 2017 aangegeven geen belangen in het gebied te hebben, daarom hoeven er in dit bestemmingsplan geen veiligheidsafstanden opgenomen te worden.

*Conclusie*

Vanuit milieuzonering zijn er geen belemmeringen voor het plan.

#### 5\.12 Natuur en landschap

Op de locatie Thorbeckelaan 100 is bebouwing verwijderd. Met betrekking tot de nieuwe woonpercelen ten zuidoosten van Thorbeckelaan 100 is sprake van nieuwe bebouwing. Dit heeft geen gevolgen voor waardevolle landschapselementen, houtopstanden of bomen.

Het plangebied wordt landschappelijk ingepast. Er wordt nieuwe beplanting gerealiseerd. Op de kavelgrenzen worden hagen gerealiseerd. Ook worden bomen geplant.

Met een voorwaardelijke verplichting is in de algemene regels van dit bestemmingsplan geregeld dat de nieuwe beplanting conform de landschappelijke inpassing wordt aangelegd en in stand blijft. Deze landschappelijke inpassing is in Bijlage 1 van de regels opgenomen.

Tevens is er een financiÃ«le bijdrage geleverd aan het Ontwikkelingsfonds Platteland wat gebruikelijk is bij verzoeken voor nieuwe woningen in het buitengebied.

#### 5\.13 Veiligheid

Om een veilige omgeving te creÃ«ren of te behouden is er op het gebied van fysieke veiligheid een aantal aspecten waarmee rekening gehouden moet worden. Zo worden er eisen gesteld aan de bereikbaarheid van de openbare wegen voor de hulpverleningsdiensten. Dit leidt tot het stellen van minimale afmetingen en bochtstralen zodat hulpverleningsvoertuigen een object of calamiteit goed kunnen bereiken en adequate hulp kunnen verlenen. Met betrekking tot voldoende bluswater in het openbare wegennet zijn er ook eisen gesteld. Deze eisen hebben betrekking op de afstanden vanaf de bluswatervoorziening tot aan een gebouw en de capaciteit ervan. In de Handreiking Bluswatervoorziening en Bereikbaarheid een uitgave van Brandweer Nederland worden deze eisen gesteld. Voor wat betreft de bereikbaarheid zijn er binnen de gemeente Barneveld hoofd\- en subaanrijdroutes vastgesteld.

Tevens worden er eisen gesteld aan de opkomsttijden voor brandweervoertuigen. Deze zijn afhankelijk van de bestemming. Voor gebouwen waarin geslapen wordt en verminderd zelfredzame mensen verblijven, worden strengere eisen gesteld dan gebouwen waar dit niet zo is. De opkomsttijden zijn gesteld in de Wet veiligheidsregioâs (1 oktober 2010\) met het daarbij behorende Besluit veiligheidsregioâs. In het Besluit zijn de tijdsnormen voor de opkomsttijden vastgelegd.

*Doorwerking in plangebied*

Nieuwe ontwikkelingen zullen worden getoetst aan de Handreiking Bluswatervoorziening en Bereikbaarheid, het Besluit veiligheidregioâs en aan de eisen van de aangewezen hoofd\- en subaanrijdroutes. Dit zal gebeuren bij de bouwplannen en inrichtingsplannen.

Er zijn voor wat betreft de eisen voor de veiligheid geen belemmeringen voor dit bestemmingsplan.

#### 5\.14 Verkeer

Ten opzichte van de oorspronkelijke situatie, de agrarische bedrijfsvoering, zal de verkeersafwikkeling naar verwachting niet worden verzwaard door de realisatie van twee extra woningen. Er is geen sprake van structurele vrachtverkeersbewegingen, dit in tegenstelling tot de agrarische bedrijfsvoering.

Voor de huidige woning blijft de bestaande ontsluiting behouden. De twee nieuwe woningen worden aan de achterzijde van het percelen via Ã©Ã©n gezamenlijke ontsluiting tijdelijk aangesloten op de Nieuw Burgerlaarseweg. De definitieve ontsluiting zal eveneens via de achterzijde van de percelen plaatsvinden via het deelgebied 'Boswonen' van nieuwbouwwijk Bloemendal.

Voor parkeren geldt dat dit op het eigen terrein moet plaatsvinden. Gezien de inrichting van het perceel is hiervoor voldoende ruimte aanwezig.

Het aspect verkeer vormt geen belemmeringen voor de ontwikkelingen.

#### 5\.15 Water

Deze waterparagraaf vormt het resultaat van het procesinstrument watertoets. De watertoets betreft het vroegtijdig informeren, adviseren, afwegen en beoordelen van waterhuishoudkundige aspecten bij de totstandkoming van ruimtelijke plannen. Het is verplicht de watertoets toe te passen. Hiermee wordt beoogd om het belang van water een evenwichtige plaats te geven in het ruimtelijk planproces.

De watertoets heeft betrekking op alle grond\- en oppervlaktewateren en behandelt alle relevante waterhuishoudkundige aspecten zoals ontwatering, wateroverlast en waterkwaliteit. De waterparagraaf beschrijft de waterhuishoudkundige uitwerking van het plan.

*Doorwerking in plangebied*

Het plangebied ligt in het buitengebied van Barneveld. Ten westen en ten zuiden van het plangebied loopt een C\-watergang. In de Thorbeckelaan is sprake van drukriolering.

In het plangebied is in de huidige situatie een woning met bijgebouwen aanwezig. De agrarische bedrijfsgebouwen zijn gesloopt. Er worden twee nieuwe woningen met bijgebouwen gerealiseerd. Er is sprake van een afname van verhard oppervlak. Om voldoende ontwateringsdiepte te krijgen, zal het terrein met 15\-20 cm worden verhoogd.

Het hemelwater wat afstroomt van de daken van de woningen en bijgebouwen wordt bij ieder perceel ondergronds afgevoerd naar een krattenveld waar het water lokaal in de bodem kan infiltreren. Ieder krattenveld zal een overstort hebben op de zuidelijk gelegen C\-watergang.

Het huishoudelijk afvalwater afkomstig van de meest noordwestelijk gelegen woning zal worden aangesloten op de bestaande pompput op het perceel van Thorbeckelaan 100\. Voor de twee andere woningen zullen op eigen terrein individuele huisaansluitingen worden gerealiseerd. Hiervoor zijn aansluitvergunningen vereist.

Het is nog niet bekend welke bouwmaterialen worden toegepast. In principe worden geen uitlogende bouwmaterialen worden toegepast. Bij zwaarwegende argumenten kunnen uitlogende materialen worden toegepast, indien deze worden gecoat.

De waterhuishoudkundige doelen van de gemeente en het waterschap komen niet in het gedrang door dit bestemmingsplan.

### Hoofdstuk 6 JURIDISCHE ASPECTEN

#### 6\.1 Inleiding

Deze partiÃ«le herziening is gebaseerd op het moederplan 'Buitengebied 2012' (met identificatienummer NL.IMRO.0203\.1056\-0004\), vastgesteld op 28 mei 2013 en zoals nadien door het college gewijzigd en in werking getreden, door de raad herzien en in werking getreden en zoals gewijzigd door een intrekkingsbesluit van de raad (zie bijlage 1) .

De regels zijn onderverdeeld in vier hoofdstukken:

* Hoofdstuk 1 bevat de algemene voor het plangebied geldende bepalingen, de inleidende regels.

* Hoofdstuk 2 regelt de bestemmingen en het daarop toegestane gebruik.

* Hoofdstuk 3 bevat de algemene regels, zoals de anti\-dubbeltelregel, algemene bouwregels, algemene afwijking\- en algemene wijzigingsregels en tot slot de algemene procedureregels.

* Hoofdstuk 4 betreft het overgangsrecht en de slotbepaling.

*Bevoegdheid*

Het bevoegd gezag is het bestuursorgaan dat bevoegd is tot het nemen van een besluit ten aanzien van een aanvraag om een omgevingsvergunning of ten aanzien van een al verleende omgevingsvergunning. Over het algemeen zijn burgemeester en wethouders het bevoegd gezag. Het kan incidenteel voorkomen dat bijvoorbeeld het Rijk of de provincie het bevoegd gezag is. Burgemeester en wethouders zijn altijd bevoegd gezag bij het wijzigen van een plan en het stellen van nadere eisen.

#### 6\.2 Inleidende regels

*Begrippen*

In artikel 1 van de partiÃ«le herziening zijn de begrippen plan en bestemmingsplan 'Buitengebied 2012' gedefinieerd. Het kan bij een partiÃ«le herziening voorkomen dat er een begrip wordt toegevoegd.

Er wordt uitgegaan van de in dit artikel aan de betreffende begrippen toegekende betekenis. Voor zover er geen begrippen zijn gedefinieerd, wordt aangesloten bij het normale spraakgebruik.

#### 6\.3 Bestemmingsregels

In hoofdstuk 2 van de partiÃ«le herziening zijn de bestemmingsregels opgenomen. In dit hoofdstuk en de daarin opgenomen bepalingen over de bestemming 'Wonen' worden de regels van het bestemmingsplan 'Buitengebied 2012' niet herzien. De regels van het bestemmingsplan 'Buitengebied 2012' worden onverkort van toepassing verklaard evenals de vastgestelde partiÃ«le herzieningen en wijzigingsbesluiten en door de raad genomen intrekkingsbesluit.

De verbeelding van het bestemmingsplan 'Buitengebied 2012' is voor het plangebied gewijzigd in die zin dat het agrarisch bouwvlak is verwijderd en daarvoor in de plaats drie bestemmingsvlakken met de bestemming 'Wonen' zijn toegevoegd. Voor de twee nieuwe woningen zijn bouwvlakken ingetekend om de situering van de woningen vast te leggen. Ook is de gebiedsaanduiding 'overige zone \- voorwaardelijke verplichting 1' opgenomen in verband met de voorwaardelijke verplichting.

Zie verder de toelichting bij het bestemmingsplan 'Buitengebied 2012'.

#### 6\.4 Algemene regels

In hoofdstuk 3 is aangegeven dat de algemene regels zoals opgenomen in het bestemmingsplan 'Buitengebied 2012', en zoals nadien door het college gewijzigd en in werking getreden, door de raad herzien en in werking getreden en zoals gewijzigd door een intrekkingsbesluit van de raad, niet zijn gewijzigd.

Overeenkomstig het bepaalde in het Besluit ruimtelijke ordening (Bro) is de voorgeschreven Anti\-dubbeltelregeling opgenomen.

##### 6\.4\.1 Algemene aanduidingsregels

De algemene aanduidingsregels bevatten specificaties van de (dubbel\-)bestemmingen met betrekking tot het gebruik of het bouwen. Een gebiedsaanduiding is een aanduiding die verwijst naar een gebied waarvoor bijzondere regels, extra regels of nadere afwegingen gelden. Bij gebiedsaanduidingen gaat het veelal om zones en gebieden die aan sectorale regelgeving zijn ontleend. De volgende soort gebiedsaanduiding is toegepast:

* 'overige zone \- voorwaardelijke verplichting'

###### 6\.4\.1\.1 Voorwaardelijke verplichting

Bij wijzigingen van het bestemmingsplan is het veelal noodzakelijk afspraken met betrekking tot het slopen van gebouwen of het realiseren van inrichtingsmaatregelen dan wel andere voorwaarden vast te leggen. Om dit te waarborgen wordt in het bestemmingsplan een voorwaardelijke verplichting opgenomen. Hierbij worden aan het bestemmingsplan specifieke regels toegevoegd die de verzoeker verplichten om bij gebruikmaking van de toegestane ontwikkeling ook de inrichtingsmaatregelen te realiseren of bebouwing te slopen.

In de onderhavige partiÃ«le herziening is een voorwaardelijke verplichting opgenomen die verband houdt met de aanleg en instandhouding van de beplanting conform het beplantingsplan en de bijbehorende plantlijst.

#### 6\.5 Overgangs\- en slotregels

In het laatste hoofdstuk zijn de regels ten aanzien van het overgangsrecht opgenomen. Het laatste artikel van de regels betreft de citeertitel van de voorliggende partiÃ«le herziening.

#### 6\.6 Handhaving

De gemeente acht handhaving van haar beleid van groot belang om de gewenste ruimtelijke kwaliteit te garanderen. Belangrijke redenen voor handhaven zijn:

* De regels zijn door de gemeente vastgesteld en de inwoners van de gemeente mogen verwachten dat de gemeente die regels handhaaft: waarom zijn er anders regels opgesteld? Inwoners van de gemeente hebben als het ware recht op handhaving.

* Handhaving gaat oneigenlijk gebruik van en daarmee de achteruitgang van de kwaliteit van het gemeentelijk grondgebied tegen. Een actueel bestemmingsplan beoogt de ruimtelijke kwaliteit van een gebied in stand te houden en te verbeteren.

* Niet daadkrachtig optreden tegen overtredingen van wettelijke regels werkt een toename van het aantal overtredingen in de hand en tast de geloofwaardigheid van daadkrachtig optreden aan. Het in het bestemmingsplan vastgelegde beleid wordt ondermijnd en het bestuur verliest de greep op de gebouwde omgeving.

Onderscheid kan gemaakt worden tussen preventieve en repressieve handhavingsinstrumenten. Onder preventieve instrumenten kunnen onder andere goede regelgeving (zoals in bestemmingsplan), voorlichting, subsidieverlening, afwijking van bouwregels en gebruiksregels en de omgevingsvergunning worden begrepen. Repressieve instrumenten zijn onder meer controle en toezicht, opsporing en het hanteren van sancties als bestuursdwang en dwangsom.

In 2007 heeft de gemeente de 'Nota handhaving ruimtelijke \- en bouwregelgeving gemeente Barneveld' opgesteld. Deze nota geeft inzicht in de achtergronden die geleid hebben tot de totstandkoming van de nota. Ook geeft het voor overtredingen op het gebied van bestemmingsplan\- en bouwregelgeving aan hoe met geconstateerde overtredingen om te gaan en welke prioriteitsstelling daarbij te hanteren is (repressieve handhaving).

Bij de handhaafbaarheid van een bestemmingsplan spelen aspecten als communicatie, de planvorm, de normstelling, het daadwerkelijk kunnen handhaven en de controleerbaarheid van normen ook een belangrijke rol.

Randvoorwaarde voor handhaving is dat er voldoende basis/grondslag is om te kunnen handhaven. Deze basis wordt gevormd door:

* De regeling in het bestemmingsplan zelf: de handhaafbaarheid van de planregels.

* Het beleid voor afwijkingen.

In het moederplan (bestemmingsplan 'Buitengebied 2012'), en daarmee ook in deze partiÃ«le herziening, is gestreefd naar heldere, eenduidige planregels met zo min mogelijk interpretatiemogelijkheden.

Verder zijn aan de in het moederplan (bestemmingsplan 'Buitengebied 2012') opgenomen afwijkingsmogelijkheden duidelijke voorwaarden verbonden, die voldoende objectief bepaalbaar zijn.

### Hoofdstuk 7 ECONOMISCHE UITVOERBAARHEID

Op grond van artikel 6\.12, eerste lid van de Wet ruimtelijke ordening (Wro) stelt de gemeenteraad een exploitatieplan vast voor gronden waarop een bouwplan voorkomt dat in het Besluit ruimtelijke ordening (Bro) is aangewezen. Tijdens haar vergadering van 27 april 2010 heeft de gemeenteraad de bevoegdheden tot het al dan niet vaststellen van een exploitatieplan bij een besluit tot wijzigen van het bestemmingsplan gedelegeerd aan het college van burgemeester en wethouders.

De kosten voor het opstellen van het plan worden gedekt door het heffen van leges. Voor de kosten van tegemoetkoming in schade, bedoeld in artikel 6\.1 van de Wro (planschade) is een afzonderlijke overeenkomst gesloten. De inhoud voldoet aan die van een anterieure overeenkomst in de zin van artikel 6\.24 Wro. Er zijn bij dit plan geen andere kosten die in een exploitatieplan of exploitatieovereenkomst opgenomen moeten worden.

### Hoofdstuk 8 OVERLEG EN MAATSCHAPPELIJKE UITVOERBAARHEID

De procedure voor het gedeeltelijk herzien van een bestemmingsplan is door de wetgever geregeld. Conform artikel 1\.3\.1\. Besluit ruimtelijke ordening (Bro) heeft het college op 10 augustus 2017 in de Barneveldse Krant en Barneveld Huis\-aan\-Huis en langs elektronische weg kennis gegeven van het voornemen om de voorliggende partiÃ«le herziening van het geldende bestemmingsplan voor te bereiden. Aangegeven is dat tussen gemeente en verschillende instanties waar nodig overleg over het plan moet worden gevoerd alvorens een ontwerpplan ter visie gelegd kan worden. Daarnaast is er de gelegenheid om in het voortraject belanghebbenden te laten inspreken conform de gemeentelijke verordening. Pas daarna wordt de wettelijke procedure met betrekking tot vaststelling van de partiÃ«le herziening opgestart.

#### 8\.1 Overleg ex artikel 3\.1\.1 Bro

Het Besluit ruimtelijke ordening (artikel 3\.1\.1\) geeft aan dat burgemeester en wethouders bij de voorbereiding van een bestemmingsplan overleg voeren met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

In artikel 1\.1\.1, derde lid Bro is bepaald dat in hoofdstuk 3 van het Bro onder een bestemmingsplan (zo ook een partiÃ«le herziening) mede een wijzigingsplan als bedoeld in artikel 3\.6, eerste lid, onder a van de Wro wordt begrepen.

Er is in het gebied van de voorgenomen ontwikkeling geen sprake van bijzondere waarden of andere situaties waardoor deze ontwikkeling zou raken aan enig nationaal belang. Daarom is afgezien van het voeren van vooroverleg met het Rijk. Verder is er geen sprake van provinciale belangen, zodat ook is afgezien van vooroverleg met de provincie Gelderland. Op grond van artikel 3\.1\.1 lid 2 Bro kan derhalve worden afgezien van overleg in door de provincie en het Rijk aangegeven gevallen.

Het Waterschap Vallei \& Veluwe heeft aangegeven dat geen vooroverleg nodig is indien de toename van de verharding kleiner is dan 4\.000 m2 en de waterhuishoudkundige doelen van het waterschap niet in het geding komen door een bestemmingsplan. Hier is sprake van zo een geval. Om die reden heeft geen vooroverleg met het waterschap plaatsgevonden.

Ook belangen van omliggende gemeenten zijn bij dit plan niet in het geding.

#### 8\.2 Inspraak

De Wro bevat geen procedurevoorschriften met betrekking tot de inspraak, en dit is in Wro zelf niet verplicht gesteld. Dat neemt niet weg dat het de gemeente vrij staat toch inspraak te verlenen, bijvoorbeeld op grond van de gemeentelijke inspraakverordening. In relatie daarmee bepaalt artikel 150 van de Gemeentewet onder meer dat in een gemeentelijke inspraakverordening moet worden geregeld op welke wijze bovenbedoelde personen en rechtspersonen hun mening kenbaar kunnen maken.

Op 15 december 2009 heeft het college besloten dat bij bestemmingsplannen alleen inspraak wordt gevoerd bij plannen waarbij maatschappelijke belangen een rol spelen, die politiek gevoelig liggen of waarbij inspraak een bijdrage kan leveren aan de kwaliteit en/of snellere doorlooptijd van het plan.

#### 8\.3 Zienswijzen

Het ontwerp voor de partiÃ«le herziening heeft van 8 juni tot en met 19 juli 2018 ter inzage gelegen. Gedurende deze periode heeft een ieder de mogelijkheid gehad om een zienswijze naar voren te brengen. Tijdens deze zes weken zijn twee reacties ingediend.

Deze reacties leidden tot een aanvulling van de toelichting op het bestemmingsplan (paragraaf 5\.5\). In Bijlage 8 bij deze partiÃ«le herziening is de Nota Zienswijzen bijgevoegd.

### Bijlagen bij de toelichting

#### Bijlage 1 Lijst intrekkingsbesluit, wijzigingen en herzieningen bestemmingsplan Buitengebied 2012

Het bestemmingsplan "Buitengebied 2012" (IMRO\-idn. NL.IMRO.0203\.1056\-0004\), welk bestemmingsplan is vastgesteld op 28 mei 2013 (en onherroepelijk geworden op 16 september 2015\), is inmiddels gewijzigd door het college, herzien door de raad en gewijzigd door een intrekkingsbesluit van de raad. In eerste instantie is een tweetal **uitspraken** verwerkt:

* de uitspraak van de Afdeling Bestuursrechtspraak van de Raad van State, ABRvS 29 april 2015, zaaknummer 201307247/1/R2, 201305071/1/R2, 201305215/1/R2 en 201402967/1/R2;

* de uitspraak van de Afdeling Bestuursrechtspraak van de Raad van State, ABRvS 16 september 2015, zaaknummer 201307247/5/R2\.

Daarnaast is het **intrekkingsbesluit** "Wijziging van het bestemmingsplan Buitengebied 2012 door het intrekken van enkele onderdelen" (IMRO\-idn. NL.IMRO.0203\.IB1056\-0001\), vastgesteld op 11 november 2014, verwerkt, waardoor enkele onderdelen (diverse locaties) van het moederplan "Buitengebied 2012" zijn ingetrokken. Daarnaast is het bestemmingsplan "Buitengebied 2012" inmiddels vervangen door een aantal **bestemmingsplannen** (met op zichzelf staande bestemmingsplanregelingen, de zogenaamde postzegelplannen) en tevens een **provinciaal inpassingsplan** "Rondweg Voorthuizen N303" (met IMRO\-idn. NL.IMRO.9925\.IPN303Voorthuizen\-VST1\). Deze plannen zijn niet relevant, in die zin dat ze geen planologische gevolgen hebben, voor onderhavig plan.

Verder is een aantal uiteenlopende **wijzigingsplannen** door het college \- met toepassing van de binnen het bestemmingsplan "Buitengebied 2012" opgenomen wijzigingsbevoegdheden \- en **partiÃ«le**

**herzieningen** door de raad vastgesteld en verwerkt. De wijzigingsplannen en een deel van de partiÃ«le herzieningen zijn op perceelsniveau doorgevoerd en hebben geen directe invloed op (op het gehele grondgebied van) onderhavig plan. De volgende partiele herzieningen zijn doorgevoerd, waarbij ook de regels van het moederplan c.q. het bestemmingsplan "Buitengebied 2012" zijn gewijzigd en daarmee wel van invloed zijn op onderhavig plan:

| **Naam partiÃ«le herziening**   Â | | **IMRO\-identificatie\-** **nummer**   Â | **Datum vastgesteld**   Â |

| --- | --- | --- | --- |

| 4e partiÃ«le herziening Buitengebied 2012   Â | | NL.IMRO.0203\.1268\-0002   Â | 13\-4\-2016   Â |

| Apeldoornsestraat\-Kieftveen, partiÃ«le herziening Buitengebied 2012   Â | | NL.IMRO.0203\.1368\-0002   Â | 14\-12\-2016   Â |

| Garderbroekerweg\-Harskamperweg, partiÃ«le herziening Buitengebied 2012   Â | | NL.IMRO.0203\.1371\-0002   Â | 24\-5\-2017   Â |

| Grote Muntweg I, partiÃ«le herziening Buitengebied 2012(vastgesteld maar nog niet in werking getreden, 19\-04\-2018\)   Â | NL.IMRO.0203\.1414\-0002   Â | 31\-1\-2018   Â | |

| Harremaatweg I, partiÃ«le herziening Buitengebied 2012   Â | | NL.IMRO.0203\.1366\-0002   Â | 1\-2\-2017   Â |

| Kootwijkerdijk III, partiÃ«le herziening Buitengebied 2012   Â | NL.IMRO.0203\.1375\-0002   Â | 5\-7\-2017   Â | |

| Meentweg\-Valkseweg, partiÃ«le herziening Buitengebied 2012   Â | NL.IMRO.0203\.1439\-0002   Â | 7\-3\-2018   Â | |

| Parapluherziening De Puurveense Molen   Â | | NL.IMRO.0203\.1248\-0002   Â | 30\-9\-2014   Â |

| Parapluherziening functieveranderingsbeleid 2016 en woninginhoud   Â | NL.IMRO.0203\.1391\-0002   Â | 5\-7\-2017   Â | |

| PartiÃ«le herziening bestemmingsplan Buitengebied 2012   Â | NL.IMRO.0203\.1241\-0001   Â | 25\-2\-2014   Â | |

| Postweg I, partiÃ«le herziening Buitengebied 2012   Â | NL.IMRO.0203\.1446\-0002   Â | 7\-3\-2018   Â | |

| Plaggenweg I, partiÃ«le herziening Buitengebied 2012   Â | | NL.IMRO.0203\.1370\-0002   Â | 1\-2\-2017   Â |

| Tweede partiele herziening Buitengebied 2012   Â | | NL.IMRO.0203\.1253\-0003   Â | 8\-7\-2014   Â |

| Vergroten inhoud woningen, partiÃ«le herziening Buitengebied 2012   Â | | NL.IMRO.0203\.1376\-0002   Â | 1\-2\-2017   Â |

| Verzamelherziening Buitengebied 2012   Â | NL.IMRO.0203\.1349\-0002   Â | 8\-11\-2017   Â | |

| Vinkelaar II, partiÃ«le herziening Buitengebied 2012   Â | NL.IMRO.0203\.1421\-0002   Â | 7\-3\-2018   Â | |

#### Bijlage 2 Beeldkwaliteitsplan

#### Bijlage 3 Verkennend bodemonderzoek

#### Bijlage 4 Natuurtoets

#### Bijlage 5 Akoestisch onderzoek

#### Bijlage 6 Geluidcontouren verkeerslawaai plan Bloemendal Barneveld

#### Bijlage 7 Memo Geluidsituatie Thorbeckelaan 100

#### Bijlage 8 Nota zienswijzen