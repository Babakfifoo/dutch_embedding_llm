Banakkerstraat, 4Heemskinderen

![Gemeente Etten-leur](http://www.scanopy.nl/klanten/0777/logo etten.jpeg)

* Plan: Banakkerstraat, 4Heemskinderen

* Plantype: bestemmingsplan

* Status: vastgesteld

* Idn:  NL.IMRO.0777\.0144BANAKKERSTR4HK\-3001

Toelichting

Regels

Bijlagen bij toelichting

Bijlagen bij regels

Vaststellingsbesluit

Toelichting

Regels

Bijlagen bij toelichting

Bijlagen bij regels

Vaststellingsbesluit

Toelichting

Regels

Bijlagen bij toelichting

Bijlagen bij regels

Vaststellingsbesluit

Toelichting

Regels

Bijlage

Bijlage bij toelichting

Bijlage bij regels

Vaststellingsbesluit

Regels

Toelichting

Bijlage

Bijlage bij regels

Bijlage bij toelichting

Vaststellingsbesluit

Bijlage

Vaststellingsbesluit

Planteksten

===========

Op deze pagina vindt u de planteksten behorende bij het plan Banakkerstraat, 4Heemskinderen.

Toelichting

-----------

Hoofdstuk 1 Inleiding

1\.1 Aanleiding

De basisschool De 4 Heemskinderen is verhuisd naar de Heilig Hartstraat. Het schoolgebouw aan de Banakkerstraat 39 wordt gesloopt. Voor de vrijkomende locatie is gezocht naar een andere bestemming. Daarbij wordt gedacht aan woningbouw in de vorm van grondgebonden woningen. Dit zijn rijenwoningen en twee\-onder\-een kapwoningen. Deze herontwikkeling past niet in het geldend bestemmingsplan 'Etten Zuid'. Het bestemmingsplan moet hiervoor gewijzigd worden. Dit heeft geleid tot het bestemmingsplan 'Banakkerstraat, 4Heemskinderen'.

1\.2 Plangebied

Het plangebied wordt begrensd door de straten Banakkerstraat, Rodenbachstraat, Felix Timmermansstraat en Kerkwerve 15 tot en met 27\. Hieronder is de ligging van het plangebied weergegeven.

![[image]](i_NL.IMRO.0777.0144BANAKKERSTR4HK-3001_402000.png "i_NL.IMRO.0777.0144BANAKKERSTR4HK-3001_402000.png")

1\.3 Geldende bestemmingsplannen

Ter plaatse geldt het bestemmingsplan 'Etten Zuid'. Het bestemmingsplan is vastgesteld door de gemeenteraad op 28 september 2010 en op 25 november 2010 in werking getreden en onherroepelijk geworden.

1\.4 Opzet van de toelichting

In deze toelichting worden de uitgangspunten voor het nieuwe bestemmingsplan 'Banakkerstraat, 4 Heemskinderen' weergegeven. De bestaande situatie en de herontwikkeling worden beschreven in hoofdstuk 2\. In hoofdstuk 3 wordt ingegaan op de actuele en relevante beleidskaders, doelstellingen en wet\- en regelgeving van het rijk, de provincie en de gemeente. Diverse mogelijke randvoorwaarden zoals bijvoorbeeld archeologie, geluidhinder, bodemverontreiniging en water, komen aan bod in hoofdstuk 4\. In hoofdstuk 5 wordt een toelichting gegeven op het juridische deel van het bestemmingsplan, de planregels en planverbeelding. Hoofdstukken 6 en 7 hebben betrekking op de economische uitvoerbaarheid respectievelijk de maatschappelijke toetsing en het overleg zoals bedoeld in het Besluit ruimtelijke ordening. In de fase van vaststelling van het bestemmingsplan wordt hoofdstuk 8 ingevuld.

Hoofdstuk 2 Bestaande situatie en nieuwe ontwikkelingen

Voor het formuleren van beleid en het opstellen van het bestemmingsplan is het van belang dat de bestaande situatie goed in beeld wordt gebracht. Daarnaast wordt in dit hoofdstuk aandacht besteed aan de nieuwe ontwikkelingen in het plangebied

2\.1 Bestaande situatie

Het perceel Banakkerstraat 39 heeft een oppervlakte van ongeveer 3573 mÂ². Op het perceel was het voormalige gebouw van de basisschool De 4 Heemskinderen aanwezig. Deze school is verhuisd naar de Heilig Hartstraat. Het schoolgebouw wordt gesloopt. De 8 bomen op het terrein staan op de gemeentelijke bomenlijst. Het zijn 7 platanen en 1 Japanse Esdoorn. De platanen staan aan de Rodenbachstraat en de Felix Timmermansstraat. De bomen verkeren in een goede conditie. De Japanse Esdoorn op de hoek Rodenbachstraat en Banakkerstraat is in goede conditie en zÃ©Ã©r waardevol. Een boom van deze soort en omvang is op geen andere plek in de gemeente te bevinden. Deze boom dient daarom zeker behouden te blijven.

2\.2 Nieuwe ontwikkelingen

De herontwikkeling heeft betrekking op het perceel Banakkerstraat 39\. Deze voorziet in de bouw van 12 rijenwoningen en 2 twee\-onder\-een kapwoningen. Van de 12 woningen worden 4 woningen gebouwd als sociale koopwoningen. Aan de Banakkerstraat en Felix Timmermansstraat worden rijenwoningen gebouwd. Aan de Rodenbachtstraat worden 2 twee\-onder\-een kapwoningen gebouwd. De woningen bestaan uit maximaal twee bouwlagen en een kap.

De parkeernorm voor de woningen zijn 1,6 per rijenwoning en 1,7 per twee \- onder\- een kapwoningen. Deze parkeernormen zijn gebaseerd op de parkeerkencijfers van het CROW. Dit zijn landelijke richtlijnen voor het bepalen van een parkeernorm uitgebracht door het kennisinstituut voor onder andere verkeer en vervoer. Op basis van de adressendichtheid heeft het CROW de stedelijkheid van alle gemeenten in Nederland bepaald. De stedelijkheid van Etten\-Leur is 'Sterk Stedelijk'. Het CROW maakt bij de parkeerkencijfers onderscheid in de locaties binnen een gemeente. Gemeenten bepalen zelf de verdere indeling van hun grondgebied. Het plangebied 'Banakkerstraat, 4Heemskinderen' is aangemerkt als 'Schil Centrum'. De parkeerkencijfers van CROW kennen een bandbreedte. In de gemeente Etten\-Leur wordt uitgegaan van het gemiddelde binnen de gestelde bandbreedte. De benodigde parkeergelegenheid moet volledig op eigen terrein worden aangelegd. Dit kan in de vorm van een parkeerterrein of een oprit bij de woning. Een oprit bij de woning wordt aan\-

gemerkt als 1 parkeerplaats.

De Japanse Esdoorn blijft behouden. De platanen worden gekapt. De platanen zijn door de omvang van met name de kruinen moeilijk inpasbaar. Daarnaast hebben de civiel\-technische werkzaamheden in het plangebied waarschijnlijk tot gevolg dat de platanen geen toekomstwaarde meer hebben. Bij deze werkzaamheden kan gedacht worden aan het opvangen van het hoogteverschil aan de Felix Timmermansstraat gecombineerd met de aanleg van extra parkeerplaatsen. Binnen het plangebied worden 7 nieuwe bomen geplant. Deze worden zodanig gepositioneerd dat de groeiomstandigheden optimaal zijn. Ook worden er nieuwe groenstroken aangelegd. De eindsituatie is 14 woningen, parkeergelegenheid en openbaar groen dat toekomstwaarde heeft.

Op de volgende pagina staat een tekening van de nieuwe ontwikkeling.

![[image]](i_NL.IMRO.0777.0144BANAKKERSTR4HK-3001_402001.png "i_NL.IMRO.0777.0144BANAKKERSTR4HK-3001_402001.png")

Verkaveling (indicatief)

Hoofdstuk 3 Beleidskader

In dit hoofdstuk wordt ingegaan op de beleidsdoelstellingen van rijk, provincie en gemeente die van belang zijn voor het bestemmingsplan 'Banakkerstraat, 4Heemskinderen'.

3\.1 Rijksbeleid

Wet ruimtelijke ordening

Een van de uitgangspunten van de Wet ruimtelijke ordening (Wro) is een centrale rol voor actuele bestemmingsplannen voor het hele grondgebied van een gemeente. In de Wro wordt uitgegaan van actuele bestemmingsplannen.

De rijksoverheid hecht grote waarde aan de digitalisering van bestemmingsplannen.

Wijziging, uitwisseling, vergelijking, monitoring en toetsing van digitale bestemmingsplannen is technisch vele malen eenvoudiger dan van bestemmingsplannen in papieren vorm. Digitaal uitwisselbare bestemmingsplannen ondersteunen de doelstelling van de nieuwe Wro met betrekking tot de actualisering. Het wijzigen van gedigitaliseerde bestemmingsplannen is technisch gemakkelijk hetgeen de actualiteit van bestemmingsplannen bevordert.

Het bestemmingsplan 'Banakkerstraat, 4Heemskinderen' is opgesteld conform de Wro. Dit betekent dat de planverbeelding en de planregels zijn opgesteld volgens de Standaard voor Vergelijkbare Bestemmingsplannen (SVBP) 2012\. Daarnaast wordt er voldaan aan de verplichting om een digitaal gecodeerd plan aan te leveren conform het Informatiemodel Ruimtelijke Ordening 2012 (IMRO 2012\).

Structuurvisie Infrastructuur en Ruimte (SVIR)

Op 13 maart 2012 heeft de Minister van Infrastructuur en Ruimte de Structuurvisie Infrastructuur en Ruimte (SVIR) âNederland concurrerend, bereikbaar, leefbaar en veiligâ vastgesteld. De SVIR vormt de nieuwe rijksstructuurvisie voor de ruimtelijke ontwikkeling van Nederland tot 2028, met een doorkijk naar 2040\. Het rijksbeleid richt zich op het versterken van de internationale positie van Nederland en het behartigen van de nationale belangen, zoals de hoofdnetwerken voor personen en goederen\- vervoer, energie, natuur, waterveiligheid, milieukwaliteit en bescherming van het werelderfgoed. Het beleid met betrekking tot verstedelijking, groene ruimte en landschap laat het Rijk, onder het motto âdecentraal wat kan, centraal wat moetâ, over aan provincies en gemeenten. Eerdere afspraken over verstedelijking zoals binnenstedelijke bouwen laat het Rijk los. Er is enkel nog sprake van een âladderâ voor duurzame verstedelijking die is vastgelegd in het Besluit ruimtelijke ordening. Daarbij is het uitgangspunt dat toenemende ruimtebehoefte in beginsel wordt opgevangen in het bestaand stedelijk gebied. Op deze manier kan verder ruimtebeslag elders zo veel mogelijk worden voorkomen.

*Ladder duurzame verstedelijking*

Ten aanzien van de 'ladder' voor duurzame verstedelijking is het volgende overwogen.

Het plangebied 'Banakkerstraat, 4Heemskinderen' ligt binnen het bestaand stedelijk gebied van Etten\-Leur. Op deze locatie worden 14 woningen gebouwd. 4 Woningen worden gebouwd in de vorm van sociale koopwoningen. Dit zijn woningen met een maximale verkoopprijs van â¬ 200\.000,\-\- vrij op naam. De andere woningen zijn ook koopwoningen in diverse prijsklassen.

In 2019 is er een woningmarktonderzoek uitgevoerd voor de gemeente Etten\-Leur. De resultaten zijn verwoord in het rapport van 8 oktober 2019 'Woningmarktonderzoek Etten\-Leur 2019' (RIGO Research en Advies '8 oktober 2019; nr. P39380\). Uit dit onderzoek blijkt dat dat de komende jaren behoefte blijft aan grond\- gebonden koopwoningen in alle prijssegmenten. De bouw van deze 14 grondgebonden koopwoningen voorziet hierin. Het aantal en de soort woningen passen in de op regionaal niveau gemaakte afspraken.

3\.2 Provinciaal beleid

Omgevingsvisie Noord\-Brabant

In de Omgevingsvisie NoordâBrabant (vastgesteld op 14 december 2018\) is het provinciaal beleid ten aanzien van de ruimtelijke ontwikkelingen in de provincie NoordâBrabant op hoofdlijnen uiteengezet voor de periode tot 2050\. Naast een beeld van het NoordâBrabant van nu is een beeld geschetst van welvarend, verbonden, klimaatproof en vernieuwend NoordâBrabant van 2050\. Hieruit zijn vier hoofdopgaven onderscheiden die nauw met elkaar samenhangen:

* Werken aan de Brabantse energietransitie

* Werken aan een klimaatproof Brabant

* Werken aan de slimme netwerkstad

* Werken aan een concurrerende, duurzame economie

Samen met andere partijen zoals gemeenten en bedrijven wil de provincie uitvoering geven aan projecten die passen binnen deze opgaven. Van belang is dat het in de toekomst ook goed wonen, werken en verblijven in Brabant blijft. Werken aan een goede omgevingskwaliteit zowel in de bebouwde als in de onbebouwde omgeving is het uitgangspunt.

In de stedelijke structuur streeft de provincie naar concentratie van verstedelijking, zorgvuldig

ruimtegebruik, meer aandacht voor ruimtelijke kwaliteit, betere verknoping van stedelijke

ontwikkelingen aan de infrastructuur, inspelen op demografische ontwikkelingen en versterking van

economische clusters. Herbestemmen en herstructureren wordt gezien als het nieuwe bouwen: als

gevolg van economische, technologische en maatschappelijke ontwikkelingen staan de steden en

dorpen van Brabant steeds vaker voor (omvangrijke) herbestemmingsâ en transformatieopgaven in hun

bebouwde gebied. Hier liggen namelijk de kansen om de woningbouwopgave te realiseren.

Brabantse Omgevingsverordening (interim)

Op 25 oktober 2019 hebben Provinciale Staten de Brabantse Omgevingsverordening (interim) vastgesteld. Deze verordening is op 5 november 2019 in werking getreden. Alle provinciale regels over de fysieke leefomgeving staan voortaan bij elkaar in deze interim verordening. Dit betreft ook de Verordening Ruimte Noord Brabant (geconsolideerde versie januari 2019\). Dit is een uitvoeringsinstrument voor de provincie om haar doelen te realiseren. In de verordening vertaalt de provincie de kaderstellende elementen uit het provinciaal beleid in regels die van toepassing zijn op (gemeentelijke) bestemmingsplannen.

De onderwerpen die in de Verordening Ruimte stonden en nu dus in de Omgevingsverordening (interim), komen uit de provinciale structuurvisie. Daarin staat welke belangen de provincie wil behartigen en hoe ze dat wil doen. De verordening is daarbij een van de manieren om die provinciale belangen veilig te stellen. De provincie wil de ruimtelijke kwaliteit van Brabant bevorderen. Dat betekent dat nieuwe ruimtelijke ontwikkelingen een bijdrage dienen te leveren aan de kernkwaliteiten van Brabant en dat gemeenten bij ruimtelijke afwegingen het principe van zorgvuldig ruimtegebruik moeten toepassen. Hiermee wordt beoogd de groei en de spreiding van het stedelijk ruimtebeslag op het buitengebied af te remmen. Het provinciale beleid is al jaren gericht op het bundelen van de verstedelijking. Dit betekent dat de realisering van woningbouw, bedrijventerreinen, overige stedelijke voorzieningen en bijbehorende infrastructuur moet plaatsvinden in de stedelijke concentratiegebieden (bestaand stedelijk gebied van de grotere kernen). Nieuw ruimtebeslag buiten deze gebieden kan slechts als inbreiding of herstructurering in bestaand stedelijk gebied niet tot de mogelijkheden behoren. Er wordt aandacht gevraagd voor de toepassing van de ladder voor duurzame verstedelijking zoals deze is opgenomen in het Besluit ruimtelijke ordening. Onder 3\.1 is hieraan al aandacht besteed. Daarnaast zijn in relatie tot het principe 'meer aandacht voor de onderste lagen' ook water en archeologie van belang. In hoofdstuk 4 wordt aan deze aspecten aandacht besteed.

Het plangebied 'Banakkerstraat, 4Heemskinderen' is aangewezen als 'bestaande stedelijk gebied, stedelijk concentratiegebied'. Op de volgende pagina staat een uitsnede van de verordening. Het bestaand stedelijk gebied, stedelijk concentratiegebied' is hierop in paars aangegeven. Het past dus in het provinciaal beleid om deze locatie aan te wenden voor woningbouw.

![[image]](i_NL.IMRO.0777.0144BANAKKERSTR4HK-3001_402002.png "i_NL.IMRO.0777.0144BANAKKERSTR4HK-3001_402002.png")

Uitsnede kaart verordening ruimte

Regionale afspraken woningbouw

De gemeente Etten\-Leur heeft met de gemeenten van de subregio Breda en de provincie Noord\-Brabant, als uitwerking van de Brabantse agenda wonen 2017 en het regionaal Woonperspectief, afspraken gemaakt over het aantal te bouwen woningen. Op grond van deze afspraken mogen in de periode 2019 tot en met 2029 in de gemeente Etten\-Leur 1770 nieuwe woningen netto worden toegevoegd aan de woningvoorraad. Het bestemmingsplan 'Banakkerstraat, 4Heemskinderen' voorziet in de bouw van 14 woningen. Dit aantal past in de gemaakte afspraken. Het beoogde type woningen sluit aan bij de aanbevelingen van het in 2019 uitgevoerde woningmarktonderzoek.

3\.3 Gemeentelijk beleid

Structuurvisie Plus, Etten\-Leur in Bloei 2020

Op 23 mei 2005 heeft de gemeenteraad de StructuurvisiePlus vastgesteld. In de visie is voor de woningbouw bepaald dat een deel binnenstedelijk moet worden gerealiseerd, door het benutten van binnenstedelijke bouwlocaties.

Verordening doelgroepen sociale woningbouw en middeldure huur gemeente Etten\-Leur

Onderdeel van de nieuwbouw voor de komende jaren is een programma sociale huur, middeldure huur en sociale koop. Op 12 november 2018 heeft de gemeenteraad de Verordening doelgroepen sociale woningbouw en middeldure huur gemeente Etten\-Leur vastgesteld. Via de doelgroepenverordening is het mogelijk om in bestemmingsplannen regels op te nemen voor de realisatie van sociale woningbouw en middeldure huur. In de verordening is vastgelegd hoe de huurgrenzen moeten worden bepaald. Ook zijn de instandhoudings\- termijnen voor sociale en middeldure huurwoningen (20 jaar) en sociale koopwoningen (10 jaar) geregeld. In het Besluit ruimtelijke ordening is geregeld dat de prijs van een sociale koopwoning maximaal â¬ 200\.000,\-\- vrij op naam is. In de regels van dit bestemmingsplan is voor de sociale koopwoningen aansluiting gezocht bij deze verordening en het Besluit ruimtelijke ordening

Beleidsvisie externe veiligheid

Op 15 december 2008 heeft de gemeenteraad de beleidsvisie externe veiligheid vastgesteld. Deze visie bevat voor verschillende gebiedstypen de ambities en keuzes met betrekking tot het plaatsgebonden risico en het groepsrisico. Bij de opstelling van bestemmingsplannen wordt rekening gehouden met deze ambities en uitgangspunten.

Beleidsnotitie âHuisvesting mantelzorg gemeente Etten\-Leurâ

Op 14 juli 2009 heeft de gemeenteraad de beleidsnotitie âhuisvesting mantelzorg gemeente Etten\-Leurâ vastgesteld. Deze notitie is bedoeld om ruimtelijke mogelijkheden te bieden om huisvesting voor mantelzorg bij woningen mogelijk te maken. Naast huisvesting in permanente aan\-, uit\- of bijgebouwen biedt de notitie ook de mogelijkheid tot het plaatsen van een tijdelijke woonunit. Aan deze afwijking hangt de voorwaarde dat indien de mantelzorg ten einde is een en ander weer terug gebracht moet worden conform het bestemmingsplan. In deze notitie zijn voorbeeldregelingen opgenomen. Deze regelingen zijn verwerkt in dit bestemmingsplan.

Beleidsregel aan huis gebonden beroepen en bedrijven

Bestemmingsplannen kennen al een (ruime) regeling voor aan\-huis\-gebonden beroepen en bedrijven. Uit de praktijk blijkt dat er soms onduidelijkheid bestaat over welke beroepen of bedrijven nu rechtstreeks toegestaan zijn. Om discussies te voorkomen, hebben burgemeester en wethouders op 16 maart 2010 de beleidsregel 'aan\-huis\-gebonden beroepen en bedrijven' vastgesteld. Deze beleidsregel is op 22 maart 2010 in werking getreden. Deze beleidsregel is integraal als bijlage 1 bij de toelichting opgenomen.

Milieuvisie 2010\-2020

De Milieuvisie is op 13 juli 2010 door de gemeenteraad vastgesteld. Deze visie formuleert onder meer een aantal ambities, doelstellingen en uitgangspunten met betrekking tot milieu en duurzame ontwikkeling. EÃ©n daarvan is de integratie van milieubeleid met ruimtelijk beleid.

Verbreed Gemeentelijk rioleringsplan 2019 \- 2023

Op 4 februari 2019 heeft de gemeenteraad het Verbreed Gemeentelijk Riolieringsplan 2019 \- 2023 vastgesteld. In dit plan zijn het rioolbeleid en de maatregelen voor de komende planperiode vastgelegd en is tevens de financiÃ«le dekking geregeld voor nog te verrichten investeringen. Met dit rioleringsplan voldoet de gemeente aan haar wettelijke verplichting en geeft de gemeente invulling aan haar zorgplichten voor inzameling en transport van stedelijk afvalwater, inzameling en verwerking van hemelwater en de zorgplicht voor grondwater. De gemeente heeft de afgelopen jaren geÃ¯nvesteerd in het rioolstelsel en dit is grotendeels technisch op orde. De komende jaren wordt weer een deel van de riolering vervangen. Er wordt op een aantal locaties hemelwater afgekoppeld van het vuil water en er vindt renovatie plaats van gemalen. Daarnaast wordt er in samenwerking met het waterschap Brabantse Delta en andere gemeenten verder gewerkt aan een netwerk voor het meten en monitoren van grondwater. Tot slot is er nog budget gereserveerd voor klimaatadaptie.

Welstand

Op 24 mei 2010 heeft de gemeenteraad de Welstandsnota 2010 vastgesteld. Voor het plangebied Banakkerstraat, 4Heemskinderen zijn de welstandscriteria voor 'op zichzelf staande bebouwing' van toepassing. Deze zijn niet bedoeld voor de ontwikkeling van grondgebonden woningen. Daarom zijn hiervoor nieuwe welstandscriteria opgesteld. Deze zijn vastgesteld door de gemeenteraad.

3\.4 Conclusie

Het bestemmingsplan 'Banakkerstraat, 4Heemskinderen' is opgesteld conform de landelijke standaarden voor digitaal raadpleegbare bestemmingsplannen. Er kan geconcludeerd worden dat het bestemmingsplan past binnen het landelijk, provinciaal en gemeentelijk beleid.

Hoofdstuk 4 Milieu en duurzaamheid

In dit hoofdstuk komen de onderwerpen met betrekking tot de kwaliteit van de leefomgeving aan de orde die van belang zijn voor het plangebied Banakkerstraat, 4Heemskinderen'.

4\.1 Archeologie

Archeologie

In Europees verband is het zogenaamde Verdrag van Malta tot stand gekomen. Uitgangspunt van dit verdrag is het archeologisch erfgoed zo veel mogelijk te behouden. Bij het ontwikkelen van ruimtelijk beleid moet het archeologisch belang vanaf het begin meewegen in de besluitvorming. Om dit te laten plaatsvinden wordt naast de in ontwikkeling zijnde regelgeving en beleid een economische factor toegevoegd. De kosten voor het zorgvuldig omgaan met het bodemarchief, dus de kosten voor inventarisatie, (voor)onderzoeken, bodemonderzoek en documentatie, worden door de initiatiefnemer betaald. Archeologie wordt een vast onderdeel van de planvoorbereiding van ingrepen in en om de bodem. Plannen worden getoetst aan het belang van het behoud van het archeologisch erfgoed en de consequenties voor het archeologisch bodemarchief worden nagegaan. Op 1 september 2007 is de Wet op de Archeologische Monumentenzorg van kracht geworden. Hiermee worden de uitgangspunten van het Verdrag van Malta binnen de Nederlandse wetgeving geÃ¯mplementeerd. De eigen rol van de overheden is daarmee officieel. Gemeenten moeten rekening houden met archeologie bij nieuwe bestemmingsplannen.

Op 11 oktober 2010 heeft de gemeenteraad een actualisatie van het archeologiebeleid, de archeologische beleidskaart en de erfgoedverordening vastgesteld. De beleidskaart is gebaseerd op de laatste archeologische stand van zaken en de actuele inzichten over dit onderwerp. De beleidskaart is leidend voor lokale projecten.

Op basis van de archeologische beleidskaart heeft het plangebied 'Banakkerstraat, 4Heemskinderen de aanduiding 'archeologische verwachting onbekend' met de toevoeging 'bebouwde kom'. In de directe omgeving namelijk Kerkwerve 2\-4 en Kerkwerve 42 zijn vanaf 2013 archeologische onderzoeken uitgevoerd. Uit deze onderzoeken is gebleken dat er op deze locaties geen geen archeologische waarden aanwezig zijn.

Met name de locatie Kerkwerve 42 is vergelijkbaar met Banakkerstraat 39\. Op deze locatie was namelijk een soortgelijke school aanwezig en daardoor de bodem verstoord. Banakkerstraat 39 is voor een groot deel bebouwd. Daarnaast was de bodem in het verre verleden te nat voor bewoning. Daarom kan geconcludeerd worden dat de archeologische verwachting voor het plangebied 'Banakkerstraat, 4 Heemskinderen, laag is. Mede gelet op de grootte van het plangebied (3573 mÂ²) is geen archeologisch onderzoek nodig.

4\.2 Molenbiotoop

Aan de Bisschopsmolenstraat ligt de Bisschopsmolen. Dit is een rijksmonument. Deze molen heeft een molenbiotoop. Dit betreft een zone van 400 meter rondom de molen. Een gedeelte van de molenbiotoop bevindt zich in het plangebied 'Banakkerstraat, 4Heemskinderen'. Het betreft hier het noord noordwestelijk deel van de molenbiotoop. Afhankelijk van de situatie en de afstand tot de molen, stelt de molenbiotoop eisen aan de maximale hoogte van bebouwing. Voor de regeling wordt aansluiting gezocht bij de handleiding molenbiotoop van de Vereniging de Hollandse Molen. Hierin is een formule opgenomen om te bepalen op welke afstand tot welke hoogte mag worden gebouwd. Hiervan kan worden afgeweken indien en voor zover de functie van de molen als werktuig niet onevenredig wordt geschaad.

De bebouwing in het plangebied ligt op een minimale afstand van 260 meter en een maximale afstand van 330 meter. Op grond van de hiervoor genoemde formule is er zondermeer een maximale bouwhoogte toegestaan van 10 tot 11 meter. De meeste woningen liggen op een afstand waarbij een bouwhoogte van 11 meter is toegestaan. Hoger is toegestaan indien de functie van de molen als werktuig niet onevenredig wordt geschaad. De woningen in het plangebied 'Banakkerstraat, 4Heemskinderen' hebben een maximale bouwhoogte van 11 meter. Deze maat is nodig in verband met de eisen uit het Bouwbesluit over hoogten bij woonruimten. Het voormalige schoolgebouw kende een bouwhoogte van ruim 10 meter.

In 2013 is door Arcadis een onderzoek verricht naar de gevolgen voor de functie van de Bisschopsmolen in een situatie waarin de bouwhoogte van het winkelcentrum aan de Kerkwerve wordt verhoogd naar 10 meter. Dit winkelcentrum ligt op een kortere afstand tot de Bisschopsmolen dan de nieuwe woningen. De resultaten zijn verwoord in het rapport 'Effecten van nieuwbouw op de Bisschopsmolen' (6 maart 2013; projectnummer B01055\.000724\.0100\).

Geconcludeerd is dat een bouwhoogte van 10 meter geen wezenlijke gevolgen heeft voor de functie van de molen. Gelet op de ruimere afstand van de nieuwe woningen tot de molen, de al toegestane bouwhoogte van 10 tot 11 meter kan geconcludeerd worden dat de ontwikkeling van het plangebied 'Banakkerstraat, 4Heemskinderen' geen wezenlijke gevolgen heeft voor het functioneren van de Bisschopsmolen.

4\.3 Duurzaamheid

De woningen worden niet aangesloten op het gas. Er worden warmtepompen en zonnepanelen toegepast. Dit betekent ook dat de woningen goed geÃ¯soleerd worden waarbij bijvoorbeeld gedacht kan worden aan een hoogwaardige schilisolatie. Daarnaast wordt er groen toegevoegd. Dit zijn bijvoorbeeld de tuinen behorende bij de woningen en meer openbaar groen aan met name de Felix Timmermansstraat.

4\.4 Bodem

De bodemkwaliteit vormt een belangrijk aspect bij nieuwbouwplannen. Wettelijk is bepaald dat een vergunningplichtig bouwwerk niet mag worden gebouwd op een zodanig verontreinigd terrein dat er schade of gevaar is te verwachten voor de gezondheid van de gebruikers of het milieu. Indien een bodemonderzoek uitwijst dat er in de bodem wezenlijke verontreinigingen aanwezig zijn, dienen deze gesaneerd te worden voordat het gebied daadwerkelijk in ontwikkeling kan worden genomen. Voor de uitvoerbaarheid van een bestemmingsplan is het dus van belang om inzicht te hebben in de bodemkwaliteit van het plangebied.

Na sloop van het schoolgebouw wordt een verkennend bodemonderzoek uitgevoerd. Uit het onderzoek moet blijken of de bodem milieuhygiÃ«nisch geschikt is voor woningbouw. Gezien het feit dat tot recentelijk op deze locatie een school met speelgelegenheid aanwezig was, zijn de gronden naar verwachting ook geschikt voor woningbouw.

4\.5 Waterhuishoudkundige aspecten

Het waterschap Brabantse Delta is verantwoordelijk voor het waterbeheer in de gemeente op basis van de volgende wettelijke kerntaken: het zuiveringsbeheer, watersysteembeheer, beheer van dijken en beheer van vaarwegen. Het watersysteembeheer â waaronder grondwater\- heeft daarbij twee doelen, zowel de zorg voor gezond water als de zorg voor voldoende water van voldoende kwaliteit. Het beleid en daarmee samenhangende doelen van het waterschap zijn opgenomen in het waterbeheerplan 2016\-2021\. Dit plan is tot stand gekomen in overleg met de waterpartners. Zo zijn bijvoorbeeld relevante waterthemaâs gekoppeld aan de belangrijkste ruimtelijke ontwikkelingen in de regio. Daarnaast heeft het waterschap waar nodig toegespitst beleid en beleidsregels op de verschillende themaâs/speerpunten uit het waterbeheersplan. Ook heeft het waterschap een eigen verordening; de Keur en de Legger.

De Keur bevat gebods\- en verbodsbepalingen met betrekking tot ingrepen die gevolgen hebben voor de waterhuishouding en het waterbeheer. De legger geeft aan waar de waterstaatswerken plus bijbehorende beschermingszones liggen, aan welke afmetingen en vorm die moeten voldoen en wie onderhoudsplichtig is. Veelal is voor deze ingrepen een watervergunning van het waterschap benodigd. In sommige gevallen vallen de werkzaamheden onder een Algemene regel. Dan kan er onder voorwaarden sprake zijn van vrijstelling van de vergunningsplicht.

Bij nieuwe ruimtelijke ontwikkelingen die effect hebben op het watersysteem dient rekening gehouden te worden met de belangen van het waterbeheer. Het waterschap 'Brabantse Delta' voert hiertoe de zogenaamde watertoets uit. De watertoets is wettelijk verankerd in het Besluit ruimtelijke ordening. Het Besluit verplicht om in de toelichting van een bestemmingsplan een beschrijving op te nemen van de wijze waarop in het plan rekening is gehouden met de gevolgen voor de waterhuishouding. Het waterschap 'Brabantse Delta' hanteert bij nieuwe ontwikkelingen het principe van waterneutraal bouwen waarbij gestreefd wordt naar het behoud of herstel van de 'natuurlijke' waterhuishoudkundige situatie.

Vanwege dit principe wordt bij uitbreiding van het verhard oppervlak voor de omgang met hemelwater uitgegaan van de voorkeursvolgorde infiltreren, bergen, afvoeren. De technische eisen en uitgangspunten voor het ontwerp van watersystemen zijn opgenomen in de 'Hydrologische uitgangspunten bij Keurregels voor afvoeren van hemelwater, Brabantse waterschappen, 2015'. Het lozen van hemelwater op oppervlaktewater, door toename van verhard oppervlak, is in beginsel watervergunningplichtig op basis van de Keur. Bij het voldoen aan de criteria van de Algemene regels, wordt vrijstelling verleend van de vergunningplicht.

Dit houdt onder andere in dat bij een toename van verhard oppervlak tot maximaal 2000 mÂ² vrijstelling wordt verleend van de vergunningplicht voor het afvoeren van hemelwater naar oppervlaktewater.

In de bestaande situatie is in het plangebied 'Banakkerstraat, 4Heemskinderen' een voormalig schoolgebouw en speelgelegenheid aanwezig. Het plangebied is nagenoeg volledig verhard. In de nieuwe situatie waarin sprake is van woningbouw met tuinen, parkeergelegenheid en openbaar groen is er geen sprake van toename van verharding. Met andere woorden er is geen sprake van toename van verharding met meer dan 2000 mÂ². Op grond van het beleid van het waterschap behoeven er dan geen extra voorzieningen aangelegd te worden. In de directe omgeving van de bouwlocatie ligt een gemengd rioleringsstelsel. Met het oog op eventuele toekomstige wijzigingen in het hoofdrioleringsstelsel moet de riolering van de nieuwe woningen in de vorm van een gescheiden stelsel worden aangeleverd. Daarnaast wordt onderzocht of er reÃ«le mogelijkheden zijn om het afstromend hemelwater (gedeeltelijk) te infiltreren of te bergen op locatie.

Conform het beleid van het waterschap wordt bij de ontwikkelende partij aandacht gevraagd voor het gebruik van milieuvriendelijke materialen en het achterwege laten van uitlogende materialen zoals lood, koper, zink en zacht PVC. Dit kan echter niet afgedwongen worden. De toe te passen bouwmaterialen moeten namelijk getoetst worden aan het Bouwbesluit. Dit is een landelijke regeling. De wetgever biedt geen mogelijkheden om vanwege de mogelijke uitloging van materialen, aanvullende eisen te stellen ter bescherming van bijvoorbeeld het milieu.

Op 7 november 2019 en 23 januari 2020 heeft het waterschap 'Brabantse Delta' een positief advies uitgebracht.

4\.6 Flora en fauna

Op 1 januari 2017 is de Wet natuurbescherming in werking getreden. Op grond van deze wet zijn de Natura 2000\-gebieden beschermd. Daarnaast regelt de Wet natuurbescherming ook de bescherming van planten\- en dierensoorten. In deze wet zijn de EU\-richtlijnen voor de bescherming van soorten opgenomen (Habitatrichtlijn en Vogelrichtlijn). Nationaal beschermde soorten vallen ook onder deze wet. De doelstelling is de bescherming en behoud van in het wild levende planten en dieren. Het uitgangspunt van de wet is 'nee, tenzij'. Dit betekent dat activiteiten met een schadelijk effect op beschermde soorten zonder ontheffing verboden zijn.

Bij nieuwe ruimtelijke ontwikkelingen dienen vooraf de effecten op Natura 2000\-gebieden beoordeeld te worden. Ook dient vooraf onderzocht te worden of en welke beschermde dier\- en plantensoorten voorkomen, wat hun beschermingsstatus is en wat de effecten zijn van de ingreep op het voortbestaan van de gevonden soorten.

Natura 2000\-gebieden

In deze situatie zijn de dichtsbijzijnde Natura 2000\-gebieden het Hollands Diep en het Ulvenhoutse bos. Bij woningbouw in het plangebied 'Banakkerstraat, 4Heemskinderen' is de uitstoot van stikstof op Natura 2000\-gebieden van belang.

Het Hollands Diep is een niet voor stikstofdepositie gevoelig gebied. Daarom is het niet nodig om voor dit gebied de effecten van stikstofuitstoot in beeld te brengen. Het plangebied 'Banakkerstraat, 4Heemskinderen' ligt op een afstand van ongeveer 11 kilometer tot het Ulvenhoutse bos. De wijze van verwarming en de isolatie van een woning zijn in deze situatie de meest bepalende factoren voor de uitstoot van stikstof. Daarnaast is ook het verkeer nog van belang.

In het plangebied 'Banakkerstraat, 4Heemskinderen' worden maximaal 14 woningen gebouwd. Er wordt uitgegaan van goed geÃ¯soleerde woningen. Een gasaansluiting is niet meer aan de orde. Daarom is er bij de verwarming van de woningen geen sprake meer van stikstofuitstoot. Het voormalige schoolgebouw op deze locatie was voorzien van een aardgasgestookte installatie. Dit bracht wel stikstofuitstoot met zich mee. De totale capaciteit van de verwarmingsketels was 454 kwh en het gasverbruik bedroeg gemiddeld ca. 22\.000 m3/jaar. Dit komt overeen met 774 GJ (uitgaande van 35,17 MJ/m3 aardgas). Uitgaande van een NOx emissiefactor van 25 g/GJ betekende dit een uitstoot van 19,35 kg NOx /jaar. Er is dus sprake van een aanzienlijke afname van stikstofuitstoot.

De voormalige basisschool geneerde ongeveer 100 verkeersbewegingen per werkdag. Voor rijenwoningen wordt uitgegaan van 6,8 verkeersbewegingen per dag per woning. Voor een twee\-onder\-een kapwoning wordt uitgegaan van 7,3 verkeersbewegingen per dag per woning. Deze aantallen zijn eveneens gebaseerd op de landelijke richtlijnen van het CROW. Daarbij zijn dezelfde uitgangspunten gehanteerd als voor het vaststellen van de parkeernormen (zie paragraaf 2\.2\). Dit betekent voor de nieuwe situatie 97 verkeersbewegingen per dag. Er is dus geen sprake van een aanzienlijke toename van het aantal verkeersbewegingen. Daarnaast is er een Aeriusberekening uitgevoerd voor het aantal toekomstige verkeersbewegingen. De resultaten zijn verwoord in het rapport van 17 december 2019\. Hieruit blijkt dat de stikstofuitstoot 0,00 molN/ha/jr bedraagt.

De ontwikkeling van het plangebied 'Banakkerstraat, 4Heemskinderen' heeft dus geen negatieve gevolgen voor het Ulvenhoutse bos.

Soortenbescherming

In 2018 heeft Ecodat (ecologisch adviesbureau) een quickscan uitgevoerd naar de aanwezigheid van beschermde dier\- en plantensoorten. Aansluitend is er een aanvullend onderzoek uitgevoerd. De resultaten zijn verwoord in de rapporten van 28 maart 2018 (rapportnummer 2018\_130103\-01\_01\) en 16 juli 2019 (rapportnummer 2019\_130103\-03\_01\). Uit de onderzoeken blijkt dat er met de ontwikkeling van het plangebied 'Banakkerstraat, 4Heemskinderen' geen negatieve effecten te verwachten zijn voor de beschermde flora en/of fauna.

Samengevat kan geconcludeerd worden dat de Wet natuurbescherming geen belemmering is voor de uitvoering van het bestemmingsplan 'Banakkerstraat, 4Heemskinderen'.

4\.7 Milieuzonering

Vanuit het oogpunt van goede ruimtelijke ordening dient er een goede ruimtelijke scheiding te zijn tussen milieugevoelige bestemmingen (bijvoorbeeld woningbouw) en milieubelastende activiteiten. Uitgangspunt daarbij is dat ter plaatse van woningen sprake is van een aanvaardbaar woon\- en leefklimaat en dat bedrijven niet in hun bedrijfsvoering worden beperkt. Afstemming van bestaande en nieuwe functies dient te gebeuren door voldoende afstand in acht te houden. Hierbij kan gebruik worden gemaakt van de VNG\-uitgave: Bedrijven en milieuzonering 2009\. Hierin wordt een handreiking gegeven voor een goede ruimtelijke scheiding tussen milieugevoelige en milieubelastende bestemmingen. Er worden richtafstanden gegeven voor de aan te houden afstanden tussen dergelijke bestemmingen.

De richtafstanden gelden voor het omgevingstype 'rustige woonwijk'. Voor het omgevingstype 'gemengd gebied' kunnen kleinere afstanden worden aangehouden. De richtafstanden gelden voor de aangegeven bedrijfsactiviteiten in het algemeen, ongeacht de omvang en aard. Op basis van een onderzoek naar de specifieke milieusituatie van een bedrijf kan met een afwijkende afstand worden volstaan bijvoorbeeld vanwege specifieke aard of omvang.

Het plangebied 'Banakkerstraat, 4Heemskinderen' grenst aan de zuidzijde aan het winkelcentrum Kerkwerve. Hier zijn winkels en horeca gevestigd. Verderop ook aan de zuidzijde zijn een basisschool en zorgvoorzieningen gevestigd. Aan de andere zijden grenst het plangebied aan een bestaande woonomgeving. De bezoekers van de voorzieningen aan de zuidzijde komen grotendeels via de Withofstraat, Kerkwerve en Stijn Streuvelslaan. Hoewel de omgeving van het plangebied enige functiemenging kent, leidt met name de verkeersafwikkeling tot de conclusie dat hier sprake is van het omgevingstype 'rustige woonwijk'.

In de onderstaande tabel zijn de bedrijven in de directe omgeving genoemd met de daarbij behorende richtafstand behorende bij het omgevingstype 'rustige woonwijk'. Voor het gebiedstype 'gemengd gebied' zou de richtafstand voor alle genoemde bedrijven 0 meter zijn. De richtafstand wordt gemeten vanaf de inrichting tot het bouwvlak van de beoogde woningen.

| Adres | Naam | Activiteit en SBI code 2008 | Richtafstand in meters (rustige woonwijk) | Afstand vanaf inrichting tot bouwvlak nieuwe woningen |

| --- | --- | --- | --- | --- |

| Kerkwerve 19\-27 | Supermarkt Jumbo | Supermarkten 471 | 10 | 10 |

| Kerkwerve 15 a | Jan Tit Bloemen en planten | Detailhandel n.e.g. 47 | 10 | 10 |

| Kerkwerve 15 | Restaria Piet Friet | Restaurants, cafetariaâs. 561 | 10 | 10 |

| Kerkwerve 13 | Bakkerij Meijers | Detailhandel brood en banket 4724 | 10 | 30 |

| Kerkwerve 11 | Trekpleister | Drogisterij 4774 | 10 | 40 |

| Kerkwerve 9 | De Salon Haarmode | Kappersbedrijf 9602 | 10 | 50 |

| Kerkwerve 7 | Gall \& Gall | Detailhandel n.e.g. 47 | 10 | 60 |

| Kerkwerve 5 | Cafetaria âDe Fijnproeverâ | Restaurant â cafetariaâs 561 | 10 | 70 |

| Kerkwerve 3 | D\-Dreams bruidsmode | Detailhandel n.e.g. 47 | 10 | 80 |

| Kerkwerve 1 | Chinees Indisch Restaurant | Restaurant\- cafetariaâs 561 | 10 | 90 |

| Kerkwerve 44 | Apotheek Kerkwerve | Apotheken | 10 | 50 |

Uit deze tabel blijkt dat de richtafstanden worden aangehouden. Ter plaatse van de beoogde woningen is daarom sprake van een aanvaardbaar woon\- en leefklimaat. De bedrijven worden niet in de bedrijfsuitoefening beperkt.

4\.8 Geluidhinder

Wegverkeerslawaai

Ingevolge artikel 74 Wet geluidhinder zijn in principe alle wegen gezoneerd. Uitzondering op deze regel zijn wegen waarvoor een maximum snelheid van 30 kilometer per uur geldt en woonerven. Als een geluidzone geheel of gedeeltelijk binnen het plangebied valt, moet bij de voorbereiding van een bestemmingsplan akoestisch onderzoek worden verricht naar de geluidsbelasting op nieuwe geluidsgevoelige bestemmingen waaronder woningen. De voorkeursgrenswaarde bedraagt 48 dB. Er kan ontheffing verleend worden (hogere waarden vaststellen) tot maximaal 63 dB. Op grond van het Bouwbesluit dient een binnenwaarde van 33 dB gegarandeerd aanwezig te zijn. Indien de voorkeursgrenwaarde niet wordt overschreden, wordt er zondermeer voldaan aan deze eis uit het Bouwbesluit.

In de directe omgeving van het plangebied 'Banakkerstraat, 4Heemskinderen' liggen 50\-km wegen namelijk Rode Poort en Bisschopsmolenstraat. Deze wegen hebben een geluidzone van 200 meter. Het plangebied ligt in deze geluidzones. Er is een akoestisch rapport opgesteld naar de geluidsbelasting vanwege deze wegen op de nieuwe woningen in het plangebied. De resultaten zijn verwoord in het rapport 'akoestisch onderzoek, Banakkerstraat 39 te Etten\-Leur' van 8 november 2019 (Omgevingsdienst Midden\- en West\-Brabant; zaaknummer: 191007194\). Uit dit onderzoek blijkt dat de geluidsbelasting op de gevels van de nieuwe woningen vanwege de Rode Poort maximaal 35 dB bedraagt. Vanwege de Bisschopsmolenstraat bedraagt de geluidsbelasting maximaal 37 dB. De voorkeursgrenswaarde van 48 dB wordt dus niet overschreden. Er is geen ontheffing nodig.

In de directe omgeving van het plangebied 'Banakkerstraat, 4Heemskinderen' liggen ook 30 km\-wegen. Op grond van de Wet geluidhinder is voor deze wegen geen onderzoeksplicht naar de akoestische gevolgen vanwege wegverkeerslawaai. Vanuit een oogpunt van goede ruimtelijke ordening is het echter wel gewenst om een onderzoek in te stellen naar de gevolgen vanwege het wegverkeerslawaai. Daarom zijn deze wegen ook meegenomen in het eerder genoemde akoestisch onderzoek. Hieruit blijkt dat de gevelbelasting vanwege de 30\-km wegen maximaal 47 dB bedraagt. De voorkeursgrenswaarde van 48 dB wordt hier dus eveneens niet overschreden.

Samengevat kan geconcludeerd worden dat de voorkeursgrenswaarde van 48 dB voor de geluidsbelasting op de gevels van de nieuwe woningen in het plangebied niet wordt overschreden. Een aanvaardbaar woon\- en leefklimaat is gegarandeerd.

4\.9 Luchtkwaliteit

In de Wet milieubeheer (Wm) zijn in hoofdstuk 5 (titel 5\.2 luchtkwaliteitseisen) bepalingen opgenomen over luchtkwaliteit. Artikel 5\.16 eerste lid van de Wm bepaalt in hoofdlijnen dat het bevoegd gezag er op toeziet dat een voorgenomen ontwikkeling niet leidt tot een overschrijding van luchtkwaliteitgrenswaarden zoals die zijn aangegeven in bijlage 2 van de Wm. Bijlage 2 van de Wm bevat voor diverse luchtverontreinigende stoffen in de buitenlucht grenswaarden en plandrempels. Bestemmingsplannen worden aan deze normen getoetst. Bronnen van luchtverontreiniging zijn enerzijds de achtergrondwaarde en anderzijds industriÃ«le bronnen en verkeer.

Artikel 5\.15 eerste lid onder c van de Wet milieubeheer geeft aan dat projecten die niet in betekende mate (NIBM) bijdragen aan de concentratie van luchtverontreinigende stoffen in de buitenlucht niet getoetst behoeven te worden aan de grenswaarden. Om het de overheden gemakkelijker te maken heeft de minister in de Regeling niet in betekende mate bijdragen (luchtkwaliteitseisen; NIBM) categorieÃ«n van gevallen aangewezen waarvoor vaststaat dat deze niet in betekende mate bijdragen aan de luchtverontreiniging. Zo worden woningbouwlocaties met niet meer dan 500 woningen en Ã©Ã©n ontsluitingsweg nog als NIBM aangemerkt.

De nieuwe ontwikkelingen waarin het bestemmingsplan 'Banakkerstraat, 4Heemskinderen' voorziet, voldoet aan deze criteria. Daarom valt dit bestemmingsplan binnen deze NIBM\-regeling en behoeft er niet afzonderlijk getoetst te worden aan de luchtkwaliteitsnormen (grenswaarden).

4\.10 Externe veiligheid

Het beleid voor externe veiligheid is gericht op het beperken en beheersen van risico's voor de omgeving vanwege handelingen met gevaarlijke stoffen. De handelingen kunnen zowel betrekking hebben op het gebruik, de opslag en de produktie als op het transport van gevaarlijke stoffen. Centraal staat de vraag hoe groot het risico is dat een individu of een groep individuen hierbij loopt. Bij het bepalen van het risico worden twee soorten risicoâs onderscheiden, te weten het Plaatsgebonden Risico (PR) en het Groepsrisico (GR). Uit het Besluit externe veiligheid inrichtingen (Bevi) en de richtlijnen voor vervoer van gevaarlijke stoffen vloeit de verplichting voort om in ruimtelijke plannen in te gaan op de risico's in het plangebied ten gevolge van handelingen met gevaarlijke stoffen.

Volgens de risicokaart van de provincie Noord\-Brabant zijn er in de omgeving van het plangebied geen Bevi\-inrichtingen gevestigd. Het plangebied ligt niet binnen de contour van het plaatsgebonden risico noch binnen een invloedsgebied van een dergelijk bedrijf. Ook ligt het plangebied niet in de omgeving van een transportroute van gevaarlijke stoffen.

Samengevat kan geconcludeerd worden dat er in het kader van externe veiligheid geen belemmeringen zijn voor de uitvoering van het bestemmingsplan 'Banakkerstraat, 4Heemskinderen'.

4\.11 Besluit milieueffectrapportage

Het Besluit milieueffectrapportage (Besluit mer) bepaalt voor een groot aantal activiteiten of een milieueffectrapportage of een vormvrije m.e.r\-beoordeling moet worden gemaakt. Dit hangt onder meer af van de omvang en aard van de activiteit, de ruimtelijke context, de kwetsbaarheid van het gebied en de cumulatie met de omgeving.

Het bestemmingsplan âBanakkerstraat, 4Heemskinderen' maakt het mogelijk om op de voormalige locatie van de basisschool De 4 Heemskinderen maximaal 14 woningen te bouwen. Er is hier sprake van een activiteit die genoemd is op de D\-lijst van het Besluit mer. Op deze lijst is namelijk de aanleg van een stedelijk ontwikkelingsproject genoemd. De omvang van de nieuwe stedelijke ontwikkeling (woningbouw) blijft ruimschoots onder de drempelwaarde van 2000 woningen.

Hoewel de drempelwaarde zeker niet wordt overschreden, moet toch een vormvrije m.e.r\-beoordeling worden uitgevoerd. De gemeente is de initiatiefnemer (eigenaar grond) voor deze herontwikkeling. In dit geval hoeft geen aanmeldnotitie te worden opgesteld maar moeten burgemeester en wethouders wel een beslissing nemen over de vraag of bij de voorbereiding van het ontwerp\-bestemmingsplan 'Banakkerstraat, 4Heemskinderen' een milieueffectrapport moet worden opgesteld. Een milieueffectrapport kan alleen worden verlangd vanwege belangrijke nadelige gevolgen die de herontwikkeling voor het milieu kan hebben. Bij de beslissing moet hierbij worden gekeken naar de relevante criteria van bijlage III bij de mer\-richtlijn. Bij deze criteria gaat het om de kenmerken van het project, de plaats van het project en de kenmerken van de potentiÃ«le effecten. Op 14 januari 2020 hebben burgemeester en wethouders besloten dat er geen nadelige gevolgen zijn voor het milieu zoals bedoeld in bijlage III van de EU\-richtlijn. Zij hebben gelijktijdig besloten dat er geen milieueffectrapport gemaakt hoeft te worden. Het besluit is als bijlage 2 bij deze toelichting gevoegd.

4\.12 Conclusie

De nieuwe ontwikkelingen waarin het bestemmingsplan 'Banakkerstraat, 4Heemskinderen' voorziet zijnde de bouw van 14 woningen, parkeergelegenheid en groen passen binnen de geldende regelgeving en beleid met betrekking tot milieu en duurzaamheid. Er is geen aanleiding om te veronderstellen dat er in het plangebied situaties voorkomen die vanuit een oogpunt van goede ruimtelijke ordening niet aanvaardbaar zijn.

Hoofdstuk 5 Beschrijving van het plan

5\.1 Planvorm

Dit bestemmingsplan bevat het planologisch\-juridisch instrumentarium voor de ontwikkeling van de locatie Banakkerstraat 39\. Het bestemmingsplan maakt het mogelijk om rijenwoningen en twee\-onder\-een kapwoningen (grondgebonden woningen) te bouwen. Daarnaast is er ruimte voor parkeren en groen. De planopzet kent een beperkt aantal bestemmingen en een gedetailleerde planverbeelding. Het bestemmingsplan is opgesteld conform de Standaard voor Vergelijkbare BestemmingsPlannen 2012\.

Het juridisch gedeelte van het bestemmingsplan bestaat uit de planverbeelding met planregels. Bij ieder plan hoort een toelichting. Deze heeft als zodanig geen rechtskracht. De planregels zijn opgebouwd uit inleidende regels (hoofdstuk 1\), bestemmingsregels ( hoofdstuk 2\), algemene regels (hoofdstuk 3\) en overgangs\- en slotregels (hoofdstuk 4\).

5\.2 Toelichting op de bestemmingen

Algemeen

Alvorens per artikel een toelichting wordt gegeven, is het van belang om in te gaan op de regeling voor aan\-huis\-gebonden beroepen en de regeling om huisvesting voor mantelzorg mogelijk te maken.

Aan\- huis\-gebonden beroepen

Bij de woonbestemmingen is bepaald dat het gebruik van een deel van de woning inclusief de aan\- of uitbouwen, aangebouwde bijgebouwen of een vrijstaande praktijkruimte voor een aan\-huis\-gebonden beroep onder voorwaarden niet strijdig is met de woonbestemming. Gezien de technologische en maatschappelijke ontwikkelingen zal dit gebruik in de toekomst alleen maar toenemen.

In bijlage 1 bij deze toelichting is uiteengezet welke beroepen/bedrijven passend zijn in een woonomgeving. Hiermee worden eventuele onduidelijkheden voorkomen.

Mantelzorg

Bij de woonbestemmingen zijn regels opgenomen om huisvesting voor mantelzorg mogelijk te maken. Dit kan rechtstreeks via inwoning of met een afwijking van de planregels voor de plaatsing van een tijdelijke woonunit of voor het geschikt maken van een vrijstaand bijgebouw als afhankelijke woonruimte.

Inleidende regels

Begrippen (artikel 1\)

In dit artikel worden de begrippen gedefinieerd die in de regels worden gehanteerd. Bij de toetsing aan het bestemmingsplan moet worden uitgegaan van de in dit artikel aan de betreffende woorden toegekende betekenis.

Wijze van meten (artikel 2\)

In dit artikel wordt aangegeven hoe de in de regels gehanteerde maten gemeten moeten worden.

Bestemmingsregels

Tuin (artikel 3\)

Deze bestemming geldt voor de voortuinen en de zijtuinen voor zover deze gelegen zijn voor de gevellijn van de achterliggende woningen. Binnen deze bestemming mag bebouwing worden gerealiseerd in de vorm van een erker, tochtportaal of entreepartij. Het deel van de voortuin dat is gelegen vÃ³Ã³r de woning mag niet gebruikt worden voor parkeren. Een aan\- of uitbouw, bijgebouw of overkapping maakt voor het onderdeel 'parkeren' geen onderdeel uit van de woning.

Verkeer \- Verblijf (artikel 4\)

De openbare ruimte is bestemd voor 'Verkeer \- Verblijf'. Deze gronden zijn bedoeld voor voetpaden, openbare parkeervoorzieningen en groen. Daarnaast is er geregeld dat nutsvoorzieningen, afscheidingen e.d. gebouwd kunnen worden.

Wonen \- Aaneengesloten (artikel 5\)

De in het plangebied aanwezige rijenwoningen hebben de bestemming 'Wonen \- Aaneengesloten' gekregen. Op de planverbeelding is door middel van een bouwvlak de plaats van het hoofdgebouw geregeld. Binnen het bouwvlak mogen ook aan\- en uitbouwen, bijgebouwen en overkappingen gebouwd worden. Tevens bevat de planverbeelding aanduidingen over de maximale toegestane goot\- en bouwhoogten. De gronden buiten het bouwvlak mogen aangewend worden voor de realisering van aan\- en uitbouwen, bijgebouwen en overkappingen. Hiervoor zijn maatvoeringseisen opgenomen in de planregels. Er zijn afwijkingsmogelijkheden opgenomen voor de realisering van een praktijkruimte en/of het bieden van mantelzorg in een tijdelijke woonunit of vrijstaand bijgebouw. De voorwaarden waaronder gebruik gemaakt kan worden van deze afwijkingsmogelijkheden zijn in de planregels opgenomen. Tevens is in de planregels opgenomen dat 33% van deze woningen sociale koopwoningen moeten zijn. Ook is geregeld dat het parkeren binnen de woonbestemmingen opgelost moet worden. Een parkeerplaats telt mee voor de parkeernorm als deze een minimale afmeting heeft van 2,5 x 5,0 meter. Een garage is geen parkeerplaats. Daarnaast is bij een centraal parkeerterrein een uitrijstrook (weg) nodig met een breedte van 5,5 a 6,0 meter.

Wonen \- Twee\-aaneen (artikel 6\)

De twee\-onder\-een kapwoningen binnen het plangebied hebben de bestemming 'Wonen \- Twee\-aaneen' gekregen. Op de planverbeelding is door middel van een bouwvlak de plaats van het hoofdgebouw geregeld. In de planregels is opgenomen dat de afstand van het hoofdgebouw tot de zijdelingse perceelsgrenzen aan Ã©Ã©n zijde minimaal 3 meter dient te zijn. Binnen het bouwvlak mogen ook aan\- en uitbouwen, bijgebouwen en overkappingen gebouwd worden. Tevens bevat de planverbeelding aanduidingen over de maximale toegestane goot\- en bouwhoogten. De gronden buiten het bouwvlak mogen aangewend worden voor de realisering van aan\- en uitbouwen, bijgebouwen en overkappingen. Hiervoor zijn maatvoeringseisen opgenomen in de planregels. Er zijn afwijkingsmogelijkheden opgenomen voor de realisering van een praktijkruimte en/of het bieden van mantelzorg in een tijdelijke woonunit of vrijstaand bijgebouw. De voorwaarden waaronder gebruik gemaakt kan worden van deze afwijkingsmogelijkheden zijn in de planregels opgenomen. Tevens is geregeld dat parkeren binnen de woonbestemmingen opgelost moet worden. Een parkeerplaats telt mee voor de parkeernorm als deze een minimale afmeting heeft van 2,5 x 5,0 meter. Een garage is geen parkeerplaats. Daarnaast is bij een centraal parkeerterrein een uitrijstrook (weg) nodig met een breedte van 5,5 a 6,0 meter.

Algemene regels

Anti\-dubbeltelregel (artikel 7\)

Het is een wettelijke verplichting om dit artikel in het bestemmingsplan op te nemen. Om misbruik van de bouwregels te voorkomen, is in dit artikel bepaald dat gronden die al eens als berekeningsgrondslag voor een omgevingsvergunning hebben gediend, niet nogmaals als zodanig kunnen dienen. Doel van deze regels is dat wanneer volgens een bestemmingsplan bepaalde gebouwen niet meer dan een bepaald deel van een bouwperceel mogen beslaan, het opengebleven terrein niet nog eens meetelt bij het toestaan van een ander gebouw waaraan een soortgelijke eis wordt gesteld.

Algemene bouwregels (artikel 8\)

In dit artikel zijn regels opgenomen voor ondergronds bouwen.

*Algemene gebruiksregels (artikel 9\)*

In dit artikel is een algemeen gebruiksverbod opgenomen voor het gebruik van gronden, gebouwen en bouwwerken in strijd met de bestemming.

Algemene afwijkingsregels (artikel 10\)

In dit artikel is de mogelijkheid opgenomen om in geringe mate af te wijken van de maatvoeringen en bestemmings\- en/of bouwgrenzen.

Overgangs\- en slotregels

Overgangsrecht (artikel 11\)

Het is een wettelijke verplichting om dit artikel in het bestemmingsplan op te nemen. In lid 1 zijn de overgangsregels ten aanzien van het bouwen opgenomen. Bouwwerken, die op het moment dat het plan inwerking is getreden, bestaan of (kunnen) worden gebouwd op grond van een verleende omgevingsvergunning en die afwijken van het bestemmingsplan mogen gedeeltelijk worden veranderd of vernieuwd mits de bestaande afwijkingen naar aard en omvang niet worden vergroot. Is het bouwwerk verloren gegaan door een calamiteit dan mag het bouwwerk volledig worden vernieuwd of veranderd mits de aanvraag om omgevingsvergunning binnen 2 jaar na de calamiteit wordt ingediend.

Lid 2 betreft het overgangsrecht voor het gebruik van gronden en bouwwerken dat afwijkt van het plan op het moment dat dit plan inwerking is getreden. Dit gebruik mag worden voortgezet. Wijziging van het afwijkend gebruik is slechts toegestaan indien de afwijking hierdoor niet wordt vergroot.

Het overgangsrecht geldt niet voor bouwwerken die zonder omgevingsvergunning zijn gebouwd in strijd met het toen geldend plan en voor illegaal gebruik van bouwwerken en gronden.

Slotregel (artikel 12\)

Deze regel verwijst naar de naam van het bestemmingsplan.

Hoofdstuk 6 Economische uitvoerbaarheid

De gemeente Etten\-Leur is eigenaar van het plangebied 'Banakkerstraat, 4Heemskinderen'. De gemeentelijke kosten verbonden aan de planvorming, het bouwrijp van het plangebied en de inrichting van het openbaar groen worden verrekend in de verkoopprijs. De kosten verbonden aan de bouw van de woningen en het woonrijp maken van het eigen terrein komen voor rekening van de koper. Uit onderzoeken blijkt dat er vraag is naar twee\-onder\-een kapwoningen en rijenwoningen. Daarom kan geconcludeerd worden dat de economische uitvoerbaarheid van het bestemmingsplan is gegarandeerd.

Hoofdstuk 7 Maatschappelijke toetsing en overleg

7\.1 Maatschappelijke toetsing

Op 20 augustus 2019 is er een informatie\- en ophaalavond geweest voor de omgeving van de locatie Banakkerstraat 39\. Op 10 december 2019 is de omgeving geÃ¯nformeerd over de verkaveling die de basis is voor dit bestemmingsplan. De verkaveling is positief ontvangen.

Het ontwerpbestemmingsplan 'Banakkerstraat, 4Heemskinderen' heeft gedurende de periode 30 januari 2020 tot en met 11 maart 2020 ter inzage gelegen met de mogelijkheid om zienswijzen in te dienen bij de gemeenteraad. Hiervan is geen gebruik gemaakt.

7\.2 Overleg

In het kader van het wettelijk voorgeschreven vooroverleg ex. artikel 3\.1\.1 van het Besluit ruimtelijke ordening zijn de volgende instanties op 4 november 2019 digitaal geÃ¯nformeerd over de herontwikkeling van het perceel Banakkerstraat 39 voor woningbouw:

* Provincie Noord\-Brabant;

* Waterschap Brabantse Delta.

De provincie Noord\-Brabant heeft op 4 november 2019 gemeld geen bezwaren te hebben tegen deze herontwikkeling. Het waterschap Brabantse Delta heeft op 7 november 2019 een positief wateradvies afgegeven. De resultaten van het vooroverleg zijn als bijlage 3 bij deze toelichting gevoegd.

Hoofdstuk 8 Overzicht van wijzigingen

Er zijn bij de vaststelling van het bestemmingsplan geen wijzigingen aangebracht ten opzichte van het ontwerp\-bestemmingsplan.

![Scanopy](http://www.scanopy.nl/logo/scanopylogoklein.png)