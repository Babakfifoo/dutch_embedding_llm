# **BESTEMMINGSPLAN**

# "De Groene Pijl Beringe"

NL.IMRO.1894.BPL0234-VG01

Vastgesteld

| Document:  | Bestemmingsplan "De Groene Pijl Beringe"            |  |  |  |
|------------|-----------------------------------------------------|--|--|--|
| IDN:       | NL.IMRO.1894.BPL0234-VG01                           |  |  |  |
| Status:    | Vastgesteld                                         |  |  |  |
| Datum:     | 20 april 2021                                       |  |  |  |
| Aanvrager: | Gemeente Peel en Maas                               |  |  |  |
| Auteur:    | Ing. P.W.M. van de Ligt<br>Ing. N.A.H van den Ekker |  |  |  |

Bureau Leefomgeving Schoolstraat 7 5961 EE HORST 077 – 208 60 99 contact@bureauleefomgeving.nl www.bureauleefomgeving.nl

| 1. | INLEIDING3      |                                                |  |  |
|----|-----------------|------------------------------------------------|--|--|
|    | 1.1             | Aanleiding en doel van het bestemmingsplan 3   |  |  |
|    | 1.2             | Plangebied en begrenzingen4                    |  |  |
|    | 1.3             | Vigerend bestemmingsplan4                      |  |  |
| 2. |                 | BESCHRIJVING VAN HET PLANGEBIED6               |  |  |
|    | 2.1             | Algemeen6                                      |  |  |
|    | 2.2             | Ruimtelijke structuur6                         |  |  |
|    | 2.3             | Functionele structuur7                         |  |  |
| 3. |                 | PLANBESCHRIJVING 8                             |  |  |
|    | 3.1             | Uitgangspunten en doelstellingen van het plan8 |  |  |
|    | 3.2             | Beschrijving plan8                             |  |  |
|    | 3.3             | Landschappelijke inpassing9                    |  |  |
| 4. | BELEIDSKADER 10 |                                                |  |  |
|    | 4.1             | Rijksbeleid10                                  |  |  |
|    | 4.2             | Provinciaal beleid12                           |  |  |
|    | 4.3             | Gemeentelijk beleid17                          |  |  |
| 5. |                 | RANDVOORWAARDEN / RESULTATEN ONDERZOEKEN 19    |  |  |
|    | 5.1             | Milieuaspecten19                               |  |  |
|    | 5.2             | Kabels en leidingen26                          |  |  |
|    | 5.3             | Natuur27                                       |  |  |
|    | 5.4             | Waterhuishouding30                             |  |  |
|    | 5.5             | Archeologie en cultuurhistorie31               |  |  |
|    | 5.6             | Verkeer en parkeren33                          |  |  |
| 6. |                 | JURIDISCHE ASPECTEN  35                        |  |  |
|    | 6.1             | Toelichting op de verbeelding35                |  |  |
|    | 6.2             | Toelichting op de planregels35                 |  |  |
| 7. |                 | HANDHAVING 37                                  |  |  |

| 8. |     | UITVOERBAARHEID EN PROCEDURE 38    |  |  |  |
|----|-----|------------------------------------|--|--|--|
|    | 8.1 | Economische uitvoerbaarheid38      |  |  |  |
|    | 8.2 | Maatschappelijke uitvoerbaarheid38 |  |  |  |
|    | 8.3 | Procedure39                        |  |  |  |

### **BIJLAGEN**

Bijlage 1: Geurberekening Bèr Vullingsstraat Beringe Bijlage 2: Advies Veiligheidsregio Limburg-Noord Bijlage 3: AERIUS-berekening aanlegfase Bijlage 4: AERIUS-berekening gebruiksfase

### Separate bijlagen

- Quickscan natuurwetgeving (Faunaconsult)
- Verkennend bodemonderzoek (BKK Bodemadvies bv)
- Akoestisch onderzoek (Target advies)
- Advies archeologie (ArchAeO)

# <span id="page-4-0"></span>**1. INLEIDING**

# <span id="page-4-1"></span>**1.1 Aanleiding en doel van het bestemmingsplan**

In Beringe is een dringende behoefte aan starters- en seniorenwoningen. In 2014 is daarom het nieuwbouwwijkje "Achter de Kerk" aangelegd. Ook in 2017 is hier invulling aangegeven met het herontwikkelen van de St. Josephschool. Hierbij zijn in totaal 20 woningen opgericht. Het is echter voor jongeren en senioren in Beringe nog steeds moeilijk gebleken om aan een woning te komen. Ook blijkt deze behoefte uit het in 2019 uitgevoerde gemeentelijke woonbehoefteonderzoek. Eind 2018 is bij de gemeente Peel en Maas de vraag gekomen om mee te denken aan het ontwikkelen van meer startersen seniorenwoningen in de kern van Beringe.

De gemeente is op zoek gegaan naar een geschikte woningbouwlocatie voor starters- en seniorenwoningen en heeft deze gevonden achter de kerk, bij het kerkhof. De woningbouwlocatie zal een noordelijke uitbreiding zijn van het nieuwbouwwijkje "Achter de Kerk". Bij de ontwikkeling van het woningbouwplan "Achter de Kerk" is destijds al gesproken over een mogelijke (kleine) uitbreiding aan deze zijde van Beringe.

Afbeelding 1. Locatie woningbouwlocatie "De Groene Pijl"

De gronden achter de kerk zijn in eigendom van de gemeente Peel en Maas. Het nieuwe woningbouwplan heeft de naam "De Groene Pijl" gekregen. De Groene Pijl zal voorzien in de ontwikkeling van maximaal 12 woningen die met name bedoeld en geschikt zijn voor starters en senioren.

Op basis van de vigerende bestemmingsplannen "Kernen Beringe, Egchel, Grashoek en Koningslust" en "Buitengebied Peel en Maas" is de voorgenomen ontwikkeling van de woningbouwlocatie niet toegestaan. Om de beoogde ontwikkeling van deze locatie in een passend juridisch-planologisch kader vast te leggen is voorliggend nieuw bestemmingsplan, in het kader van de Wet ruimtelijke ordening (Wro), opgesteld waarmee een woonbestemming aan de locatie wordt toegekend. De realisatie van de gewenste woningen is dan wél toegestaan.

# <span id="page-5-0"></span>**1.2 Plangebied en begrenzingen**

De woningbouwlocatie is gelegen aan de noordelijke rand van de kern Beringe. De locatie wordt aan de noordelijke zijde begrensd door een aanvoerleiding van de Everlose Beek met daarachter de Noorderbaan (N275). In het noordoosten wordt de locatie begrenst door een begraafplaats. Verder in oostelijke richting is landbouwgrond gelegen, zijnde akkers. In het zuiden grenst de locatie aan de Bèr Vullingsstraat. De Bèr Vullingsstraat is een woonwijkje bestaande uit woningen en groen.

De woningbouwlocatie staat kadastraal bekend als gemeente Helden, sectie N en perceelnummer 626 en wordt in onderhavig bestemmingsplan aangeduid als "het plangebied".

Afbeelding 2. Luchtfoto en begrenzing plangebied

# <span id="page-5-1"></span>**1.3 Vigerend bestemmingsplan**

Het plangebied is grotendeels gelegen in het bestemmingsplan ""Buitengebied Peel en Maas", vastgesteld op 5 februari 2013 en gedeeltelijk opnieuw vastgesteld bij besluit van 5 november 2013. Het plangebied is daarin bestemd als 'Agrarisch'. De voor 'Agrarisch' aangewezen gronden zijn bestemd voor agrarisch bedrijfsmatig en / of hobbymatig gebruik. Op deze gronden mogen geen bouwwerken en geen gebouwen worden gebouwd met uitzondering van bestaande paardrijbakken en erf- en terreinafscheidingen met open constructie. Binnen het plangebied zijn ook de gebiedsaanduidingen 'kernrandzone', 'reconstructiewetzone – verwevingsgebied' en 'wro-zone – wijzigingsgebied 1 ob' van toepassing.

Afbeelding 3. Uitsnede verbeelding vigerend bestemmingsplannen met plangebied rood omcirkeld

Een smal strookje aan de westzijde van het plangebied valt binnen het bestemmingsplan "Kernen Beringe, Egchel, Grashoek en Koningslust", zoals vastgesteld op 7 februari 2012. Het plangebied is daarin bestemd als 'Groen' en voor een klein deel als 'Verkeer'. De voor 'Groen' aangewezen gronden zijn bestemd voor onder andere parken, nutsvoorzieningen, paden en speelvoorzieningen. Op deze gronden mogen geen gebouwen worden gebouwd met uitzondering van gebouwen voor nutsvoorzieningen. Voor de grond bestemd als 'Groen' is tevens de functieaanduiding 'waterberging' opgenomen.

Het gehele plangebied is in beide bestemmingsplannen voorzien van de dubbelbestemming 'Waarde – Archeologie 4'.

Het oprichten van 12 woningen binnen het plangebied is op basis van de vigerende bestemmingsplannen niet mogelijk.

# <span id="page-7-0"></span>**2. BESCHRIJVING VAN HET PLANGEBIED**

# <span id="page-7-1"></span>**2.1 Algemeen**

In dit hoofdstuk is een beschrijving van het plangebied gegeven. Hierbij komen de aanwezige ruimtelijke en functionele structuur van het plangebied en de omgeving aan bod.

Het plangebied is gelegen in het noorden van de kern Beringe. Tot en met 2009 maakt de kern Beringe deel uit van de voormalige gemeente Helden, die per 1 januari 2010 samen met de voormalige gemeenten Kessel, Maasbree en Meijel is opgegaan in de gemeente Peel en Maas. De gemeente Peel en Maas is gelegen in het noorden van Limburg. De kern Beringe is gelegen in het westelijk deel van de gemeente. Ruim 2.100 inwoners bevolken de kern.

# <span id="page-7-2"></span>**2.2 Ruimtelijke structuur**

Het plangebied is gelegen aan de Bèr Vullingsstraat, aan de rand van het buitengebied. De Bèr Vullingsstraat vormt ter hoogte van het plangebied de grens tussen de bebouwde kom en het buitengebied. Het plangebied bestaat thans grotendeels uit een verruigd grasland en een poel. De poel is aangelegd als waterberging voor de woonwijk 'Achter de Kerk'.

De Bèr Vullingsstraat vormt een zijweg van de Kanaalstraat, die de kernen Panningen en Beringe met elkaar verbindt. De Kanaalstraat vormt samen met de Hoogstraat en de Meijelseweg de oorsprong van Beringe. Beringe is oorspronkelijk ontwikkeld langs de Kanaalstraat, waarna uitbreiding heeft plaatsgevonden in noordelijke, zuidelijke en zuidoostelijke richting.

Kenmerkend voor Beringe is de ligging aan het uiteinde van het door Napoleon aangelegde 'Grand Canal du Nord', de huidige Noordervaart. Dit kanaal werd aangelegd als Rijn-Schelde verbinding, maar werd nooit voltooid. De weg (N275) langs de Noordervaart vormt een belangrijke verbinding met Weert en Venlo.

Afbeelding 4. en 5. Impressie plangebied

Het landschap van het buitengebied is te kenmerken als oud bouwland, dit zijn van oorsprong grote open akkerbouwgebieden. Kenmerkend voor dit type land zijn onregelmatige grote percelen, (hoofd)wegen rondom het veld en bomenrijen langs de wegen.

# <span id="page-8-0"></span>**2.3 Functionele structuur**

In de bebouwde kom van Beringe overheerst voornamelijk de woonfunctie. De kern bevat overwegend halfvrijstaande en vrijstaande woningen in één tot twee bouwlagen. De oudste bebouwing in de vorm van lintbebouwing bevindt zich langs de Kanaalstraat. In de omgeving van het plangebied zijn enkele maatschappelijke voorzieningen gelegen, zoals de kerk, het gemeenschapshuis en enkele commerciële functies.

Ook zijn er groenvoorzieningen binnen Beringe waaronder het Kerkhofpad. Het Kerkhofpad heeft een karakteristieke uitstraling en wordt geflankeerd door karakteristieke bomen. Het Kerkhofpad is gelegen ten zuidoosten van het plangebied.

Afbeelding 6. Groenvoorziening in de omgeving van het plangebied Afbeelding 7. Impressie karakteristieke bomen bij het Kerkhofpad

In het buitengebied van Beringe overheerst de agrarische functie. In het buitengebied van Beringe zijn onder andere (intensieve) veehouderijen, glastuinbouwbedrijven en andere agrarisch bedrijven gelegen. De onbebouwde agrarische percelen zijn in gebruik als akker- of weiland. Daarnaast liggen in het buitengebied verspreid liggende woningen.

In de huidige situatie is het plangebied in gebruik als verruigd grasveld met een poel.

# <span id="page-9-0"></span>**3. PLANBESCHRIJVING**

## <span id="page-9-1"></span>**3.1 Uitgangspunten en doelstellingen van het plan**

De doelstelling van dit bestemmingsplan is gericht op het planologisch mogelijk maken van het nieuwe woningbouwplan "De Groene Pijl". De Groene Pijl zal voorzien in de ontwikkeling van maximaal 12 woningen in de kern Beringe. De woningen zijn bij uitstek geschikt zijn voor starters en senioren, waaraan aantoonbare behoefte is binnen de kern van Beringe.

Onderhavig bestemmingsplan dient een flexibele insteek te hebben, aangezien de definitieve verkaveling van "De Groene Pijl" nog niet beschikbaar is. Hierom hebben de uitgangspunten geleid tot een bestemmingsplan waarin het plangebied voor het grootste deel bestemd is als 'Woongebied' met twee bouwvlakken waarbinnen de woningen beoogd zijn en voor een klein deel als 'Groen'. Binnen de bestemming 'Groen' is tevens de functieaanduiding 'waterberging' opgenomen.

# <span id="page-9-2"></span>**3.2 Beschrijving plan**

Tot aan 2030 zijn in de gemeente Peel en Maas 805 tot 1.060 woningen benodigd om te voorzien in de woningbehoefte. Naar verwachting zijn in de kern Beringe 25 tot 60 woningen benodigd. Ook in de kern Beringe is veel vraag naar kleinere levensloopbestendige woningen voor onder andere senioren. De komende jaren zal de groep eenpersoonshuishoudens en stellen zonder kinderen toenemen waardoor ook veel vraag is naar kleinere starterswoningen.

Om te voldoen aan de vraag naar starters- en seniorenwoningen in Beringe heeft de gemeente Peel en Maas een nieuw woningbouwplan opgesteld. Dit woningbouwplan zal voorzien in de ontwikkeling van 12 woningen die bij uitstek geschikt zijn voor starters en senioren. Het woningbouwplan vormt een uitbreiding in noordelijke richting van het bestaande woongebied in de kern Beringe en sluit aan bij het eerder gerealiseerde woningbouwplan "Achter de Kerk".

De definitieve verkaveling van het woningbouwplan "De Groene Pijl" is nog niet beschikbaar. Wel is een voorlopige verkaveling opgezet (afbeelding 8). Bij de voorlopige verkaveling wordt in het midden van het plangebied een hofje aangelegd met in het midden van het hofje een groenvoorziening. In het noordwesten van het plangebied worden acht bouwkavels opgericht en in het zuidoosten worden vier bouwkavel opgericht.

Om ervoor te zorgen dat binnen het plangebied 12 woningen kunnen worden opgericht is gekozen voor een flexibele insteek. De woningbouwlocatie is dan ook bestemd als 'Woongebied' en voorzien van twee bouwvlakken. Met deze vorm van bestemmen ligt niet exact vast wel type woningen en waar in de bouwvlakken gebouwd kan worden. Het type woningen zijn daardoor afhankelijk van de uiteindelijke belangstelling vanuit de beoogde doelgroepen. Binnen de bestemming 'Woongebied' mogen in totaal maximaal 12 woningen worden opgericht, uitsluitend binnen de twee bouwvlakken, met een bouwhoogte van maximaal 10 meter en een goothoogte van maximaal 6 meter.

Afbeelding 8. Voorlopige verkaveling De Groene Pijl

# <span id="page-10-0"></span>**3.3 Landschappelijke inpassing**

In het kader van deze woningbouwontwikkeling en het feit dat deze voor een deel is geprojecteerd in het buitengebied is het noodzakelijk dat het plangebied zal worden voorzien in een passende landschappelijke inpassing.

De woningbouwontwikkeling zal plaatsvinden inclusief een landschappelijke inpassing. Het is echter aan de toekomstig bewoners hun wensen aangaande de landschappelijke inpassing aan te geven. Een landschappelijk inpassingsplan is om die reden nog niet voorhanden, maar zal zodra de definitieve verkaveling bekend is, en daarmee de toekomstige bewoners, worden opgesteld.

# <span id="page-11-0"></span>**4. BELEIDSKADER**

In dit hoofdstuk worden de op het plangebied van toepassing zijnde beleidskaders behandeld. Gemeenten zijn immers niet geheel vrij in het voeren van hun eigen beleid. Rijk en provincie geven met het door hen gevoerde beleid de kaders aan waarbinnen gemeenten kunnen opereren. In de volgende paragraaf wordt ingegaan op het van toepassing zijnde rijksbeleid. In de daarop volgende paragraaf komt het provinciaal beleid aan bod. In paragraaf 4.3 volgt ten slotte het van toepassing zijnde beleid van de gemeente Peel en Maas.

# <span id="page-11-1"></span>**4.1 Rijksbeleid**

#### **4.1.1 Structuurvisie Infrastructuur en Ruimte**

Op 13 maart 2012 is de Structuurvisie Infrastructuur en Ruimte (SVIR) door de rijksoverheid vastgesteld ter vervanging van de Nota Ruimte (2004). In de SVIR staan de nationale plannen voor ruimte en mobiliteit.

In de Structuurvisie Infrastructuur en Ruimte schetst het kabinet hoe Nederland er in 2040 uit moet zien: concurrerend, bereikbaar, leefbaar en veilig. Het ruimtelijke en mobiliteitsbeleid wordt steeds meer aan provincies en gemeenten overgelaten. Hieronder valt bijvoorbeeld het landschapsbeleid. De Rijksoverheid richt zich op nationale belangen, zoals een goed vestigingsklimaat, een degelijk wegennet en waterveiligheid.

Tot 2028 heeft het kabinet in de SVIR drie Rijksdoelen geformuleerd:

- de concurrentiekracht vergroten door de ruimtelijk-economische structuur van Nederland te versterken. Dit betekent bijvoorbeeld een aantrekkelijk (internationaal) vestigingsklimaat;
- de bereikbaarheid verbeteren;
- zorgen voor een leefbare en veilige omgeving met unieke natuurlijke en cultuurhistorische waarden.

De provincies en gemeenten krijgen in het nieuwe ruimtelijke en mobiliteitsbeleid meer bevoegdheden. Bijvoorbeeld op het gebied van landschappen, verstedelijking en het behoud van groene ruimte. Provincies en gemeenten zijn volgens het kabinet beter op de hoogte van de situatie in de regio en de vraag van bewoners, bedrijven en organisaties. Daardoor kunnen zij beter afwegen wat er in een gebied moet gebeuren.

Het Rijk is verantwoordelijk voor een goed systeem van ruimtelijke ordening inclusief zorgvuldige, transparante ruimtelijke en infrastructurele besluiten. Dat betekent dat het systeem zo ingericht moet zijn dat integrale planvorming en besluitvorming op elk schaalniveau mogelijk is en dat bestaande en toekomstige belangen goed kunnen worden afgewogen. Gebruikswaarde, toekomstwaarde en belevingswaarde zijn hier onderdeel van. Het gaat dan zowel om belangen die conflicteren als belangen die elkaar versterken. Bij nieuwe ontwikkelingen, aanleg en herstructurering moet in elk geval aandacht zijn voor de gevolgen voor de waterhuishouding, het milieu en het cultureel erfgoed.

Deze aspecten zullen in paragraaf 5.4, respectievelijk paragraaf 5.1 en 5.5 aan de orde komen.

Verder heeft het gestelde in dit bestemmingsplan betrekking op provinciale en gemeentelijke belangen. In Beringe zijn tot aan 2030 nog 25 tot 60 woningen benodigd om te voorzien in de woningbehoefte. De komende jaren zal voornamelijk vraag zijn naar kleinere en levensloopbestendige woningen voor met name ouderen en starters. Met onderhavig initiatief worden in totaal 12 woningen opgericht die bij uitstek geschikt zijn voor starters en senioren. De woningen passen dan ook binnen de woningbehoefte en sluiten aan bij de vraag maar starter- en seniorenwoningen.

Gezien de aard en omvang van het initiatief en het regionale c.q. gemeentelijke karakter heeft het initiatief geen invloed op de gestelde doelen van het Rijk en bovendien voorziet de SVIR niet in onderwerpen die op de locatie van toepassing zijn. Dit houdt in dat voor het initiatief geen beperkingen vanuit de SVIR gelden.

### **4.1.2 Besluit algemene regels ruimtelijke ordening (Barro)**

Op 30 december 2011 is het Besluit algemene regels ruimtelijke ordening (Barro) in werking getreden. Op 1 oktober 2012 zijn enkele wijzigingen daarvan in werking getreden.

Voor de nationale belangen die kaderstellend zijn voor besluiten van gemeenten zijn in het Barro regels opgenomen die direct het bestemmingsplan en daarmee gelijk te stellen besluiten betreffen. Zij strekken ertoe dat de nationale ruimtelijke afweging, die door het kabinet in samenspraak met de Tweede en Eerste Kamer der Staten-Generaal is gemaakt, bij besluitvorming over bestemmingsplannen wordt gerespecteerd.

Onderwerpen waarvoor het rijk ruimte vraagt zijn de mainportontwikkeling van Rotterdam, bescherming van de waterveiligheid in het kustfundament en in en rond de grote rivieren, bescherming en behoud van de Waddenzee en enkele werelderfgoederen, zoals de Beemster, de Nieuwe Hollandse Waterlinie en de Stelling van Amsterdam en de uitoefening van defensietaken.

In oktober 2012 is het besluit aangevuld met de ruimtevraag voor de onderwerpen veiligheid op rijksvaarwegen, toekomstige uitbreiding van infrastructuur, de elektriciteitsvoorziening, Nationaal Natuurnetwerk, de veiligheid van primaire waterkeringen, reserveringsgebieden voor hoogwater langs de Maas en maximering van de verstedelijkingsruimte in het IJsselmeer.

De beoogde ontwikkeling voorziet in de ontwikkeling van 12 woningen. Met het initiatief worden geen van de genoemde belangen geschaad. Op en om de locatie is verder geen sprake van een gebiedsreservering voor de lange termijn. Kortom, het initiatief is niet in strijd met de beleidsregels zoals deze zijn opgenomen in het Barro.

#### **4.1.3 Ladder duurzame verstedelijking**

In de genoemde SVIR is de "Ladder voor duurzame verstedelijking" geïntroduceerd. De ladder ondersteunt gemeenten en provincies in vraaggerichte programmering van hun grondgebied, het voorkomen van overprogrammering en de keuzes die daaruit volgen. De ladder is juridisch vastgelegd in het Besluit ruimtelijke ontwikkeling (Bro).

Sinds invoering van de ladder is er veel jurisprudentie ontstaan en is er veel over geschreven. De ladder werd als te ingewikkeld ervaren en zorgde voor veel onderzoekskosten. Per 1 juli 2017 is de regeling daarom gewijzigd. De drie treden uit de oorspronkelijke tekst worden losgelaten en vervangen door de volgende tekst:

*"De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien".*

In het Bro is geen ondergrens voor de minimale omvang vastgelegd. Of er sprake is van een stedelijke ontwikkeling wordt bepaald door de aard en omvang van de ontwikkeling in relatie tot de omgeving. Voor woningbouwlocaties geldt dat in beginsel sprake is van een stedelijke ontwikkeling als er meer dan 11 woningen gerealiseerd worden. Indien niet meer dan 11 woningen binnen een bestemmingsplan mogelijk wordt gemaakt, is er volgens de Afdeling bestuursrechtspraak van de Raad van State geen sprake van de ruimtelijke ontwikkeling van een woningbouwlocatie of een andere stedelijke voorziening als bedoeld in artikel 1.1.1, eerste lid, aanhef en onder i van het Bro (zie uitspraak ABRvS 16 september 2015; ECLI:NL:RVS:2015:2921).

<span id="page-12-0"></span>Het onderhavige plan voorziet in de ontwikkeling van 12 woningen moet derhalve bestempeld worden als een stedelijke ontwikkeling. De realisatie van de woningen dient daarom getoetst te worden aan de regionale en gemeentelijke woningbouwprogrammering. Deze toets vindt plaats in de paragrafen 4.2 en 4.3. Hieruit blijkt dat in de kern van Beringe een grote behoefte bestaat aan starters- en seniorenwoningen. Onderhavig initiatief voldoet juist aan deze behoefte. Geconcludeerd kan worden dat de voorliggende ontwikkeling voldoet aan de ladder voor duurzame verstedelijking.

# **4.2 Provinciaal beleid**

### **4.2.1 Provinciaal Omgevingsplan Limburg 2014**

Op 12 december 2014 hebben Gedeputeerde Staten het POL2014, met bijbehorend MER, de omgevingsverordening Limburg 2014 en het Provinciaal verkeers- en vervoersprogramma vastgesteld. Allemaal als onderdeel van een integrale omgevingsvisie. Deze documenten zijn op 16 januari 2015 in werking getreden.

De provinciale ruimtelijke ambitie komt voort uit de Limburgagenda: een voortreffelijk grensoverschrijdend leef- en vestigingsklimaat, dat eraan bijdraagt dat burgers en bedrijven kiezen voor Limburg; om er naar toe te gaan en vooral ook om er te blijven. In het nieuwe POL staan de fysieke kanten van het leef- en vestigingsklimaat centraal. Belangrijke uitdagingen zijn het faciliteren van innovatie, het aantrekkelijk houden van de regio voor jongeren en arbeidskrachten, de fundamenteel veranderende opgaven op het gebied van wonen en voorzieningen, de leefbaarheid van kernen en buurten en het inspelen op de klimaatverandering.

Aan het provinciaal omgevingsbeleid ligt een aantal principes ten grondslag: kwaliteit staat daarbij centraal. Dat komt tot uiting in het koesteren van de gevarieerdheid van Limburg onder het motto 'meer stad, meer land', het bieden van ruimte voor verweving van functies, in kwaliteitsbewustzijn, en in dynamisch voorraadbeheer dat moet resulteren in een nieuwe vorm van groeien. Algemene principes voor duurzame verstedelijking sluiten hierop aan, zoals de ladder van duurzame verstedelijking en de prioriteit voor herbenutting van cultuurhistorische en beeldbepalende gebouwen.

Afbeelding 9. Zonering POL2014 (locatie plangebied rood omlijnd)

De grote variatie in omgevingskwaliteiten is een kenmerk en sterk punt van Limburg. Om daaraan recht te doen, worden in het POL2014 zeven globaal afgebakende gebiedstypen onderscheiden. Dit zijn zones met elk een eigen karakter, herkenbare eigen kernkwaliteiten, en met heel verschillende opgaven en ontwikkelingsmogelijkheden. Het plangebied is gelegen in de zone 'Buitengebied' en voor een deel in de zone 'Bronsgroene landschapszone'.

De zone 'Buitengebied' omvat een breed scala aan gebieden variërend van landbouwgebieden in algemene zin, glastuinbouwgebieden, ontwikkelingsgebieden intensieve veehouderij, verblijfsrecreatieve terreinen, stadsrandzones tot linten en clusters van bebouwing. Beleidsmatig worden hier de volgende accenten gelegd:

- Ontwikkelingsmogelijkheden voor nieuwe bedrijfslocaties landbouw;
- Terugdringen milieubelasting vanuit landbouw;
- Kwaliteit en functioneren ondergrond.

Het initiatief past binnen de provinciale uitgangspunten zoals gesteld in het POL2014. De ligging in de zone 'Buitengebied' betekent dat er sprake is van een sterke functiemenging, waarbij de agrarische functie de boventoon voert. De agrarische functie is dan ook de belangrijkste functie binnen deze zone. Een verdere functiemenging en aansluiting bij de bestaande woonfuncties is toegestaan binnen deze zone, mits geen afbreuk wordt gedaan aan de agrarische waarden. Hiervan is geen sprake, zo blijkt uit hoofdstuk 5.

De zone 'Bronsgroene landschapszone' betreffen de beekdalen en gebieden met steilere hellingen met een grote variatie aan functies, in hoge mate bepalend voor het beeld van het Limburgs landschap en omvat ook het winterbed van de Maas. Beleidsmatig worden hier de volgende accenten gelegd:

- Kwaliteit en functioneren regionaal watersysteem;
- Ontwikkeling landbouw in balans met omgeving;
- Versterken kernkwaliteiten landschap en cultuurhistorie;
- Recreatief medegebruik.

Bij een ruimtelijke ontwikkeling binnen de bronsgroene landschapszone dienen de in het plangebied voorkomende kernkwaliteiten beschreven te worden, alsmede een motivering hoe met de bescherming en versterking van de kernkwaliteiten in het betreffende gebied wordt omgegaan. De kernkwaliteiten in de Bronsgroene landschapszone zijn het groene karakter, het visueel-ruimtelijke karakter, het cultuurhistorisch erfgoed en het reliëf. Deze zijn aangeduid in het Landschapskader Noord- en Midden Limburg.

Blijkens de bij het Landschapskader behorende kaart ligt het plangebied in 'velden'. De velden zijn de oudste bouwlanden. Deze gronden behoren tot de vroegste ontginningen, waarbij mensen stukken land geschikt maakten voor landbouw. De verkaveling in deze gebieden is onregelmatig en niet al te grootschalig. Het gebied heeft een open karakter.

Het contrast in schaal en maat tussen het open landschap en de omringende bebouwing en dorpen in de directe nabijheid maakt deze gebieden bijzonder waardevol. Tegelijkertijd is de verstedelijkingsdruk vanuit de nabijgelegen kernen op deze gebieden hoog als gevolg van die openheid, zo ook in dit geval.

De oude bouwlanden staan sterk onder (verstedelijkings)druk door de nabijheid van dorpen en kernen. Voor een groot deel zijn deze reeds bebouwd. Binnen de verdichte rand, in de bestaande bebouwingslinten kan op een enkele plek nog ruimte gevonden worden voor verdichting.

Afbeelding 10. Uitsnede kaart Landschapskader Noord- en Midden-Limburg

Het initiatief voorziet in de ontwikkeling van 12 woningen, aan de noordelijke rand van de kern Beringe. De beoogde ontwikkeling vindt plaats tussen de aanvoerleiding van de Everlose Beek en de bebouwing van de kern Beringe. Het verdichten van de bebouwingsconcentratie tast de landschapskarakteristiek voor het oude bouwland niet aan, doordat slechts sprake is van een beperkte uitbreiding van de kern Beringe. Daarnaast is met het initiatief sprake van een uitbreiding van het eerder gerealiseerde woningbouwplan "Achter de Kerk". Onderhavig plan is dan ook een logische afronding van het noordelijke deel van de kern.

Bij een ontwikkeling in de bronsgroene landschapszone moet het landschap er in ieder geval op vooruit gaan. Met de aanwezige landschappelijke kwaliteiten wordt rekening gehouden met de inrichting en inpassing van het plangebied.

### **4.2.2 Omgevingsverordening Limburg 2014**

Bij het POL2014 hoort de Omgevingsverordening Limburg. De juridische doorwerking van het omgevingsbeleid wordt in deze verordening geregeld. Naast bepalingen die voor iedereen gelden (gedragsregels), bevat de Omgevingsverordening ook een hoofdstuk "Ruimte", waarin instructieregels naar gemeenten zijn opgenomen. De te maken regionale bestuursafspraken worden in de Omgevingsverordening Limburg geborgd. De Omgevingsverordening Limburg 2014 is, net als het POL2014, op 12 december 2014 vastgesteld door Provinciale Staten en is per 16 januari 2015 in werking getreden.

Sindsdien hebben allerlei wijzigingen van de Omgevingsverordening Limburg 2014 plaatsgevonden. In het kader van dit initiatief is de meest recente geconsolideerde versie geraadpleegd van december 2019.

De volgende regels uit de Omgevingsverordening zijn in dit geval van toepassing:

- Bronsgroene landschapszone.
#### *Bronsgroene landschapszone*

- 1. De toelichting bij een ruimtelijk plan dat betrekking heeft op een gebied gelegen in de Bronsgroene landschapszone, bevat een beschrijving van de in het plangebied voorkomende kernkwaliteiten, de wijze waarop met de bescherming en versterking van de kernkwaliteiten is omgegaan en hoe de negatieve effecten zijn gecompenseerd. Bij de compensatie van de negatieve effecten op natuurwaarden ( kernkwaliteit "Groene karakter") stelt de Gedeputeerde Staten de wijze vast waarop de compensatie dient de worden uitgevoerd.
- 2. De kernkwaliteiten in de Bronsgroene landschapszone zijn het groene karakter, het visueel-ruimtelijk karakter, het cultuurhistorisch erfgoed en het reliëf.

In paragraaf 4.2.1 zijn de kernkwaliteiten van het landschap waarbinnen het plangebied ligt beschreven. Met de aanwezige landschappelijke kwaliteiten is rekening gehouden bij de inrichting en inpassing van het plangebied.

#### **4.2.3 Regionale Structuurvisie Wonen Noord-Limburg**

In april 2016 hebben de bestuurders van de gemeente Beesel, Bergen, Gennep, Horst aan de Maas, Mook en Middelaar, Venlo, Venray, Peel en Maas en de provincie Limburg de Regionale Structuurvisie 2016- 2020 vastgesteld. Met de Regionale Structuurvisie Wonen Noord-Limburg hebben de acht regiogemeenten voor het eerst een gezamenlijke visie en koers vastgelegd op het gebied van wonen.

Op 20 oktober 2020 is de Regionale Woonvisie Noord-Limburg 2020 – 2024 in werking getreden. De Regionale Woonvisie Noord-Limburg 2020-2024 vormt een herijking van de Regionale Structuurvisie wonen uit 2016. Naast een vernieuwde gezamenlijke regionale visie op het thema wonen maken de acht regiogemeenten opnieuw regionale afspraken welke vervolgens door worden gevoerd in het lokaal te voeren beleid.

Een belangrijke onderlegger voor woonbeleid vormt de bevolkingsontwikkeling en de huishoudensontwikkeling. In totaal zijn acht pijlers geïdentificeerd op basis van de verwachte bevolkingsontwikkeling. De acht pijlers vormen de koers die de regiogemeenten de komende jaren willen gaan varen. De inhoudelijke pijlers zijn:

- *1. Kwalitatief vraagstuk- mismatch woningvoorraad en toekomstige bevolkingssamenstelling*
- Bij nieuwbouw dient bij voorkeur ingezet te worden op de realisatie van toekomstbestendige en flexibele woonsegmenten. Om richting te geven aan de benodigde aantallen maakt de regio gebruik van huishoudensprognoses. Prognoses geven richting aan de toekomst. Een goede onderbouwing van de woningbehoefte blijft leidend, daarom kiest de regio ervoor om te werken met een kwalitatieve richtlijn. De regio heeft uitgangspunten geformuleerd waaraan alle bouwplannen moeten voldoen die binnen de kwalitatieve richtlijn vallen (ook Ruimte voor Ruimte plannen worden hieraan getoetst)
- *2. Liefde voor de bestaande voorraad*

De regio bekijkt nadrukkelijk of sprake is van de juiste kwaliteit woning op de juiste plek voor de juiste doelgroep. Toekomstbestendigheid en in sommige gevallen flexibiliteit staan hierbij voorop. Voor woningen in de bestaande voorraad (in de wijken, maar ook in het buitengebied) onderzoekt de regio of het instellen van een fonds kan helpen in de transformatieopgave. Hierbij maakt de regio zoveel mogelijk gebruik van goede praktijkvoorbeelden en kan het van belang zijn om de samenwerking met (uiteenlopende) marktpartijen te intensiveren.

- *3. Kwalitatief vraagstuk op de lange termijn: wat doen we na de huishoudenspiek?* De regio verkent samen met de provincie de mogelijkheden ten aanzien van het ontwikkelen van instrumentarium om op termijn woningen uit de bestaande voorraad te halen. Enerzijds omdat ze niet meer nodig zijn (na het bereiken van de huishoudenspiek) en anderzijds om ook na de huishoudenspiek ruimte te maken voor de toevoeging van kwalitatief goede woningen. Daarnaast zet de regio in op het faciliteren en stimuleren van tijdelijke en experimentele woonvormen waarmee kan worden ingespeeld op de periode na de huishoudenspiek.
- *4. Huisvesting voor specifieke doelgroepen*

Bijzondere aandacht is nodig voor de huisvesting van specifieke doelgroepen. Hieronder vallen woonwagenbewoners, internationale werknemers, woonurgenten, zorgdoelgroepen, ouderen, starters, economische dak- en thuislozen en vergunningshouders.

#### *5. Thuis in je huis, straat, buurt en wijk*

De regiogemeenten zijn ervan bewust dat zij samen met inwoners, woningcorporaties, onderwijs, maatschappelijke instellingen (zoals zorg- en welzijnsorganisaties) en bedrijven aan de lat staan om de leefbaarheid te bewaken. Het gezamenlijke doel is om de leefbaarheid te behouden of waar nodig te versterken. Samenwerking en het maken en samen uitvoering geven aan (prestatie-) afspraken is daarbij van groot belang en daar zit ook de kracht.

- *6. Sociale huursector en toewijzingsbeleid corporaties*
Sturen op de sociale huurmarkt is vooral een samenspel tussen woningcorporaties, huurdersbelangenverenigingen en gemeenten. Op gemeenteniveau wordt gekeken of de voorraad sociale huurwoningen voldoende is, of dat moet worden toegevoegd.

- 7. *Middenhuur*
De regio constateert dat er een opgave ligt om het aantal middenhuur woningen te vergroten. Daarom onderzoekt de regio de mogelijkheden om regionale 'mandjes' te maken, waarbij de mogelijkheden om te bouwen op aantrekkelijke locaties worden gekoppeld aan het bouwen op minder voor de hand liggende locaties. Om de bouw van middenhuurwoningen te kunnen stimuleren, wordt door de provincie gekeken om hiervoor het Stimuleringsregeling Wonen mede in te richten (bijvoorbeeld door leningen, garantstellingen en subsidies) als onderdeel van de nieuwe Limburgse Agenda Wonen.

- *8. Leefbaarheid kleine kernen*
Door een sterke vergrijzing in kleine kernen kan de leefbaarheid onder druk komen te staan. Woningbouw kan nooit alleen de oplossing zijn voor leefbaarheidsvraagstukken. Op kleine schaal woningbouw toevoegen blijft mogelijk. De toevoeging van woningen is vooral gericht op het bevorderen van de doorstroming.

Onderhavig initiatief sluit aan bij pijler 1, 'Kwalitatief vraagstuk- mismatch woningvoorraad en toekomstige bevolkingssamenstelling'. Binnen deze pijler zijn uitgangspunten opgesteld voor de kwalitatieve richtlijn die leidend is. De uitgangspunten zijn:

- Toevoegen van woningen in principe alleen in de kernen;
- Koppelkansen (het realiseren van een woning gebruiken voor het aanpakken van andere opgaven zoals leegstand);
- Toevoegen van woningen leidt niet tot het vergroten van het kwetsbare woningoverschot;
- Het type toe te voegen woning moet passen binnen de kwalitatieve behoefte;
- De regie streeft sociaal duurzame woonconcepten na;
- De regio zoekt aansluiting op de duurzaamheidsdoelen die landelijk, regionaal en lokaal gesteld zijn.

De beoogde ontwikkeling betreft het oprichten van 12 woningen als uitbreiding van de kern Beringe. Uit het woonbehoefteonderzoek van de gemeente Peel en Maas blijkt in de kern Beringe tot aan 2030 een behoefte aan 25 tot 60 woningen. De woningen passen binnen deze woningbehoefte.

<span id="page-17-0"></span>In de regionale structuurvisie is opgenomen dat vraag is naar levensloopbestendige woningen. Uit het woonbehoefteonderzoek van de gemeente Peel en Maas blijkt dat niet alleen vraag is naar levensloopbestendige woningen maar dat ook vraag is naar woningen die geschikt zijn voor eenpersoonshuishoudens en stellen zonder kinderen (starters). De woningen worden levensloopbestendig ingericht en voorzien in de behoefte aan senioren en starterswoningen. Het initiatief sluit aan bij de woningbehoefte van de gemeente Peel en Maas en sluiten aan bij de uitgangspunten van pijler 1. Het initiatief is hiermee niet strijdig met de visie van de gemeenten binnen de regio Noord-Limburg.

# **4.3 Gemeentelijk beleid**

#### **4.3.1 Structuurvisie Buitengebied Peel en Maas**

In december 2011 is de Structuurvisie buitengebied door de gemeenteraad vastgesteld. Op 15 december 2015 is de gewijzigde versie vastgesteld. In de structuurvisie is het bestaande beleid van dat moment (Structuurplan Buitengebied Peel en Maas 2008, Structuurvisie Intensieve Veehouderij en Glastuinbouw, Kwaliteitskader Buitengebied Peel en Maas en Archeologiebeleid) samengebracht. De structuurvisie bevat grotendeels een voortzetting van het bestaand beleid. Daarnaast zijn er enkele aanvullingen en uitwerkingen opgenomen, waardoor het beleid beter aansluit bij de recente ontwikkelingen in het buitengebied.

De structuurvisie heeft twee doelstellingen, te weten: het bieden van een integraal beleidskader voor het buitengebied dat mede dient als grondslag voor het bestemmingsplan "Buitengebied Peel & Maas" en het mogelijk maken van kostenverhaal voor bovenplanse verevening en bijdragen in de ruimtelijke ontwikkeling in het kader van de ontwikkelingsplanologie.

De structuurvisie bevat de hoofdlijnen voor het te voeren ruimtelijk beleid.

Het beleid voor het buitengebied is grotendeels vastgelegd in het Structuurplan Buitengebied Peel en Maas 2008. In het structuurplan is opgenomen dat het uitgangspunt van het provinciaal beleid is dat oprichting van nieuwe burgerwoningen in het buitengebied is uitgesloten.

De belangrijkste voorwaarde voor nieuwe ontwikkelingen buiten de vigerende contour, maar wel aansluitend aan de contour of binnen linten en clusters, is het realiseren van kwaliteit, zowel op de te ontwikkelen plek zelf als in breder verband.

Het initiatief betreft het oprichten van 12 woningen als uitbreiding van de kern Beringe. Het plangebied is voor een deel gelegen in de kern van Beringe en voor de rest tegen de kern van Beringe aan. Hiermee ligt het plangebied voor een deel in het buitengebied. Met het oprichten van de woningen is sprake van een uitbreiding van de kern Beringe. Hierom is het initiatief getoetst aan zowel de structuurvisie kernen en bedrijventerreinen als aan de structuurvisie buitengebied.

In de structuurvisie Buitengebied Peel en Maas is opgenomen dat nieuwe ontwikkelingen in het buitengebied, tegen de kern aan, zijn toegestaan indien hierbij ook een kwaliteitsbijdrage wordt geleverd. Voor onderhavig initiatief zal in een later stadium dan ook een landschappelijk inpassingsplan worden opgesteld, zodat een kwaliteitsbijdrage wordt geleverd. Doordat de locatie is gelegen tegen de kern Beringe aan en doordat een kwaliteitsbijdrage wordt geleverd sluit het initiatief aan bij de structuurvisie buitengebied Peel en Maas.

### **4.3.2 Structuurvisie kernen en bedrijventerreinen**

Op 31 maart 2015 is de structuurvisie Kernen en Bedrijventerreinen vastgesteld door de raad van gemeente Peel en Maas. Deze structuurvisie is de eerste structuurvisie voor de kernen en bedrijventerreinen na de gemeentelijke herindeling in 2010. De structuurvisie bevat het beleid voor de bebouwde kom van alle elf kernen en de bedrijventerreinen in Peel en Maas, met uitzondering van Klavertje 4. Het doel van deze structuurvisie is een nieuwe ambitie neerzetten en de kernwaardes verder uitwerken.

De structuurvisie geeft een ruimtelijke vertaling van de kernwaarden van de gemeente Peel en Maas. Daarnaast draagt de structuurvisie bij aan het vormgeven van de regionale ambities, werkt ze uit en concretiseert deze voor wat betreft het ruimtelijke domein. De structuurvisie bevat de hoofdlijnen voor het te voeren ruimtelijk beleid.

De structuurvisie kernen en bedrijventerreinen behandeld een aantal voor de kernen ruimtelijk relevante (gebiedsgerichte) thema's en heeft ten aanzien van deze thema's beleidsuitgangspunten geformuleerd.

De beleidsuitgangspunten ten aanzien van woningbouw zijn:

- Woningbouw vindt primair plaats in de kernen;
- Elke kern mag minimaal bouwen voor de eigen behoefte. Daarnaast is er ruimte voor maatwerk, zeker bij initiatieven uit de kernen zelf. In leef- en centrumdorpen is (beperkte) extra groei mogelijk;
- Stimuleren van levensloopbestendig en duurzaam bouwen;
- Belangrijkste doelgroepen zijn starters en ouderen;
- Stimuleren van kwalitatief goede huisvesting voor (tijdelijke) arbeidskrachten en woonurgenten.

Tot aan 2030 ligt er in Peel en Maas nog een behoorlijke woningbouwopgave om de huishoudensgroei op te vangen. De woningbehoefte tot 2030 bedraagt 805 tot 1.060 woningen in de periode tot 2030. In de kern Beringe is een woningbehoefte van 25 tot 60 woningen tot aan 2030.

In de structuurvisie is opgenomen dat aan de noordzijde van Beringe mogelijkheden zijn tot verdere nieuwbouw aansluitend op het project "Achter de Kerk". Het plangebied is in de structuurvisie dan ook aangeduid als zoekgebied voor wonen.

Onderhavig bestemmingsplan voorziet in de realisatie van 12 woningen, als uitbreiding van de kern Beringe. In casu is sprake van bouwen naar reële behoefte. In Beringe is een dringende behoefte aan starters- en seniorenwoningen. Onderhavig initiatief voldoet aan de Structuurvisie kernen en bedrijventerreinen.

#### **4.3.3 Kwaliteitskader Buitengebied Peel en Maas**

Het Limburgs Kwaliteitsmenu van de provincie heeft zijn uitwerking naar lokaal niveau gekregen in de structuurvisie. Het doel van het hierin opgenomen kwaliteitsmenu is het bieden van een instrument om noodzakelijke en/of wenselijke ontwikkelingen in het buitengebied te kunnen combineren met kwaliteitsverbetering. Bij kwaliteitsverbetering wordt onderscheid gemaakt in Basiskwaliteit (geldt altijd bij ontwikkelingen), daar bovenop Basiskwaliteit Plus of Aanvullende Kwaliteitsverbeteringen.

Bij iedere ontwikkeling binnen het bestaande bouwvlak en bij uitbreiding van het bouwvlak tot de referentiemaat in een agrarisch gebied zonder waarden, is Basiskwaliteit van toepassing. Ook bij functiewijziging van een gebouw zoals de vestiging van een kleinschalige logeerinrichting of huisvesting van arbeidsmigranten binnen de bestaande bebouwing is er sprake van Basiskwaliteit.

Voor onderhavig initiatief wordt een landschappelijke inpassing uitgewerkt (paragraaf 3.3) welke voldoet aan de uitgangspunten van het kwaliteitskader.

# <span id="page-20-0"></span>**5. RANDVOORWAARDEN / RESULTATEN ONDERZOEKEN**

Bij het oprichten van de woningen dient rekening gehouden te worden met (milieu-)aspecten vanuit de omgeving en op de omgeving. Het onderzoek naar de milieuaspecten bodem, milieuzonering, geluid, lucht, externe veiligheid voor het plangebied wordt in de navolgende paragrafen beschreven. Eveneens is gekeken naar de gevolgen van het initiatief voor de aspecten archeologie, leidingen en infrastructuur, natuur, waterhuishouding en verkeer. De hieruit voortkomende bevindingen worden in onderstaande paragrafen toegelicht.

### <span id="page-20-1"></span>**5.1 Milieuaspecten**

#### **5.1.1 Bodem- en grondwaterkwaliteit**

Uitgangspunt van een goede ruimtelijke ordening is dat de bodemkwaliteit geschikt is voor de beoogde bestemming en de daarin toegestane gebruiksvormen. Dit betekent dat het aspect bodemkwaliteit voor vrijwel alle ruimtelijke plannen relevant is en daarom onderzocht, beoordeeld en beschreven moet worden. De mate waarin beoordeling van de bodemkwaliteit aan de orde is, is met name afhankelijk van aard en omvang van het initiatief.

Vanwege de bestemmingswijziging is derhalve een verkennend bodemonderzoek1 conform de NEN 5740 uitgevoerd.

De vooraf gestelde hypothese, dat de bodem als "onverdacht" kan worden beschouwd, wordt op basis van de analyseresultaten aanvaard. Er bestaan dan ook geen belemmering voor de nieuwbouw van woningen.

Voor het elders toepassen van boven- en/of ondergrond die vrijkomen bij graafwerkzaamheden zijn de regels van het Besluit bodemkwaliteit van toepassing. Indicatief is hier sprake van klasse Achtergrondwaarde voor de boven- en ondergrond. De boven- en ondergrond bevat geen verhoogde gehalten aan PFOS en PFOA, boven de toepassingsnorm.

Met voorliggende resultaten kan eventueel vrijkomende grond worden aangeboden aan een BRL 9335 erkende acceptant.

### **5.1.2 Bedrijven en milieuzoneringen**

Milieuzonering is het aanbrengen van een noodzakelijke ruimtelijke scheiding tussen milieubelastende en milieugevoelige functies ter bescherming of vergroting van de kwaliteit van de leefomgeving.

Bedrijven en instellingen zijn verplicht te voldoen aan de eisen uit het Activiteitenbesluit, dan wel een omgevingsvergunning te hebben voor de exploitatie van het bedrijf, waarbij rekening gehouden dient te worden met omliggende woonbebouwing. Door middel van de milieuwet- en regelgeving wordt (milieu)hinder in woongebieden zoveel mogelijk voorkomen. Indien woningbouw wordt gerealiseerd in de directe omgeving waar milieugevoelige objecten zijn toegelaten, dan dient rekening gehouden te worden met de bestaande rechten van deze bedrijven.

Als hulpmiddel voor de inpassing van bedrijvigheid in haar fysieke omgeving of van gevoelige functies nabij bedrijven, heeft de Vereniging van Nederlandse Gemeenten (VNG), in samenwerking met de Ministeries van Volkshuisvesting, Ruimtelijke Ordening en Milieubeheer en Economische zaken, in 2009 een indicatieve bedrijvenlijst opgesteld.

Deze indicatieve bedrijvenlijst geeft richtafstanden, gebaseerd op de omgevingskwaliteit zoals die wordt nagestreefd in een rustige woonwijk of gemengd gebied (zijnde o.a. het buitengebied).

Om tot een optimale invulling van de ruimte te komen worden deze twee verschillende omgevingstypen onderscheiden. Het achterliggende idee is dat de gevoeligheid van een gebied mede afhankelijk is van het omgevingstype.

<sup>1</sup> BKK Bodemadvies bv, verkennend bodemonderzoek, Bèr Vullingsstraat (ong.) Beringe, 28 mei 2020, kenmerk: 200409.BKK

De gevoeligheid van een gebied kan daarom aanleiding zijn om af te wijken van de standaardafstanden in de bedrijvenlijst die standaard uitgaan van de ligging in een rustige woonwijk.

Het plangebied is te typeren met het omgevingstype 'rustige woonwijk'. Het plangebied ligt aan de rand van Beringe aan, op de overgang tussen de bebouwde kom en het buitengebied. Rondom het plangebied liggen dan ook voornamelijk woningen.

Woningen betreffen een functie welke geen milieuhinder veroorzaakt voor de omgeving. Wel kunnen de woningen milieuhinder ondervinden van functies gelegen in de omgeving. Ter plaatse van het plangebied dient daarom aangetoond te worden dat er sprake is van een aanvaardbaar woon- en leefklimaat ten gevolge van omliggende milieubelastende functies. In de directe omgeving bevinden zich de volgende milieubelastende functies:

- Een begraafplaats aan de Kanaalstraat ong., afstand tot het plangebied 0 meter;
- Een autogarage op de locatie Kanaalstraat 108a, afstand tot het plangebied 60 meter;
- Een kerk op de locatie Kanaalstraat 88-90, afstand tot het plangebied 78 meter;
- Gemeenschapshuis de Wiekslaag op de locatie Kanaalstraat 94, afstand tot het plangebied 123 meter;
- Café de Nabber op de locatie Kanaalstraat 94, afstand tot het plangebied 123 meter;
- Een agrarisch bedrijf, zijnde telers van asperges, rabarber en heesters, op de locatie Eelserstraat 23, afstand tot het plangebied 230 meter;
- Een varkenshouderij op de locatie Eelserstraat 22. Afstand tot het plangebied 230 meter.
- Een varkenshouderij op de locatie Kaumeshoek 16. Afstand tot het plangebied 250 meter.
- Een varkenshouderij op de locatie Kaumeshoek 17. Afstand tot het plangebied 310 meter.

De milieuruimte van milieubelastende functies in de omgeving is geïnventariseerd aan de hand van de SBI-code en de grootste bijbehorende richtafstand voor geur, stof, geluid en gevaar (tabel 1).

| Bedrijf                          | Adres                     | SBI-2008            | Aan te houden afstanden                                                                              | Afstand tot plangebied |
|----------------------------------|---------------------------|---------------------|------------------------------------------------------------------------------------------------------|------------------------|
| Begraafplaats                    | Kanaalstraat ong.         | 96031               | ▪<br>Geur<br>0 meter<br>▪<br>Stof<br>0 meter<br>▪<br>Geluid<br>10 meter<br>▪<br>Gevaar<br>0 meter    | 0 meter                |
| Autogarage                       | Kanaalstraat 108a         | 451,<br>452,<br>454 | ▪<br>Geur<br>10 meter<br>▪<br>Stof<br>0 meter<br>▪<br>Geluid<br>30 meter<br>▪<br>Gevaar<br>10 meter  | 60 meter               |
| Kerk                             | Kanaalstraat<br>88-<br>90 | 9491                | ▪<br>Geur<br>0 meter<br>▪<br>Stof<br>0 meter<br>▪<br>Geluid<br>30 meter<br>▪<br>Gevaar<br>0 meter    | 78 meter               |
| Gemeenschapshuis<br>de Wiekslaag | Kanaalstraat 94           | 94991               | ▪<br>Geur<br>0 meter<br>▪<br>Stof<br>0 meter<br>▪<br>Geluid<br>30 meter<br>▪<br>Gevaar<br>0 meter    | 123 meter              |
| Café                             | Kanaalstraat 94           | 563                 | ▪<br>Geur<br>0 meter<br>▪<br>Stof<br>0 meter<br>▪<br>Geluid<br>10 meter<br>▪<br>Gevaar<br>10 meter   | 123 meter              |
| Agrarisch bedrijf                | Eelserstraat 23           | 011,<br>012,<br>013 | ▪<br>Geur<br>10 meter<br>▪<br>Stof<br>10 meter<br>▪<br>Geluid<br>30 meter<br>▪<br>Gevaar<br>10 meter | 230 meter              |

Tabel 1. Bedrijvigheid in de omgeving van het plangebied

| Varkenshouderij | Eelserstraat 22 | 0146 | ▪<br>Geur<br>▪<br>Stof<br>▪<br>Geluid<br>▪<br>Gevaar | 200 meter<br>30 meter<br>50 meter<br>0 meter | 230 meter |
|-----------------|-----------------|------|------------------------------------------------------|----------------------------------------------|-----------|
| Varkenshouderij | Kaumeshoek 16   | 0146 | ▪<br>Geur<br>▪<br>Stof<br>▪<br>Geluid<br>▪<br>Gevaar | 200 meter<br>30 meter<br>50 meter<br>0 meter | 250 meter |
| Varkenshouderij | Kaumeshoek 17   | 0146 | ▪<br>Geur<br>▪<br>Stof<br>▪<br>Geluid<br>▪<br>Gevaar | 200 meter<br>30 meter<br>50 meter<br>0 meter | 310 meter |

De begraafplaats ligt tegen het plangebied aan, hierdoor bedraagt de onderlinge afstand 0 meter. Een begraafplaats is een bedrijf / functie uit milieucategorie 1. Bedrijven / functies uit milieucategorie 1 en 2 betreffen weinig milieubelastende bedrijven en worden dan ook passend geacht in de woonomgeving. Gesteld kan worden dat geluidsoverlast van de begraafplaats slechts zelden voorkomt. De begraafplaats zal derhalve geen negatieve effecten hebben op het woon- en leefklimaat binnen het plangebied.

Aan alle andere richtafstanden van milieubelastende functies in de omgeving wordt ruimschoots voldaan. Omliggende bedrijvigheid heeft zodoende geen negatieve consequenties op het woon- en leefklimaat in de op te richten woningen.

### **5.1.3 Wegverkeerslawaai**

Een nieuwe ruimtelijke ontwikkeling, waarbij sprake is van de realisatie van een geluidsgevoelig object dient te worden getoetst aan de Wet geluidhinder (Wgh). Per 1 januari 2007 is de Wijzigingswet Wet geluidhinder (modernisering instrumentarium geluidbeleid, eerste fase) in werking getreden. In deze wet wordt aangegeven hoe voor een gebied waar een ruimtelijke ontwikkeling plaatsvindt, dient te worden omgegaan met geluidhinder als gevolg van wegverkeer en spoorwegen.

In de Wgh is bepaald dat elke weg een geluidszone heeft (zie tabel 2), met uitzondering van woonerven en wegen waar een maximumsnelheid van 30 km/u geldt.

| Aantal rijstroken | Breedte van de geluidszone (m) |                 |  |
|-------------------|--------------------------------|-----------------|--|
|                   | Stedelijk                      | Buitenstedelijk |  |
| 1 of 2            | 200                            | 250             |  |
| 3 of 4            | 350                            | 400             |  |
| 5 of meer         | 350                            | 600             |  |

Tabel 2.Geluidzone in meters van wegen in stedelijk of buitenstedelijk gebied

De Wet geluidhinder (Wgh) stelt eisen ten aanzien van de geluidbelasting van geluidsgevoelige functies. Een woning is aan te merken als een geluidsgevoelige functie.

Voor geluidsgevoelige objecten geldt een voorkeursgrenswaarde van 48 dB. In feite mogen nieuwe geluidsgevoelige objecten niet worden gerealiseerd, wanneer er een geluidsbelasting van wegverkeer optreedt van 48 dB of hoger, tenzij ontheffing is verleend door het College van burgemeester en wethouders (tot maximaal 53 dB). Hiervoor dient tegelijkertijd met de bestemmingsplanprocedure een hogere waarden procedure op grond van de Wgh te worden gevoerd.

De woningen worden aangemerkt als geluidsgevoelige objecten. De woningen zijn gelegen aan de Bèr Vullingsstraat. Voor de Bèr Vullingsstraat geldt aan maximumsnelheid van 30 km/uur. In de omgeving van de woningen zijn ook de Noorderbaan (N275) en de Kanaalstraat gelegen. Door de Kanaalstraat geldt een maximumsnelheid van 50 km/h en voor een deel 30 km/h. Voor de Noorderbaan geldt een maximumsnelheid van 80 km/h.

Om de geluidbelasting op de gevels van de nieuwe woning te bepalen is een akoestisch onderzoek uitgevoerd2 (zie separate bijlage). In het kader van een goede ruimtelijke ordening is de cumulatie bepaald inclusief alle gemodelleerde geluidbronnen. Ter bepaling van de milieukwaliteit in de omgeving is deze gecumuleerde waarde getoetst aan de 'methode Miedema'. De maximale gecumuleerde waarde, welke voornamelijk wordt bepaald door de Noorderbaan, bedraagt 57 dB, waarmee gesteld kan worden dat er sprake is van de kwalificatie 'matig' en daarmee dient bezien te worden of maatregelen mogelijk zijn. Daar maatregelen aan de bron en overdrachtsmaatregelen op overwegende bezwaren stuiten, dient de oplossing gezocht te worden in geluidwerende maatregelen in de gevel en dak.

Aangezien de cumulatieve geluidbelasting hoger is dan 53 dB dient er een nader onderzoek te worden uitgevoerd ter bepaling van de geluidwering van de gevel. Bij toepassing van de juiste geluidwerende materialen en maatregelen (conform dat nader onderzoek) is een binnenniveau van 33 dB en daarmee een aanvaardbaar woon- en leefklimaat gewaarborgd.

Bij de in te dienen aanvraag voor de omgevingsvergunning dient te worden aangetoond dat de gevelbelasting op de woningen aan de gestelde eisen voldoet.

#### **5.1.4 Luchtkwaliteit**

#### *Effect op luchtkwaliteit*

Op basis van de Wet luchtkwaliteit, als onderdeel van de Wet milieubeheer, gelden kwaliteitseisen voor de luchtkwaliteit. Deze kwaliteitseisen zijn door middel van grenswaarden voor de diverse luchtverontreinigingscomponenten vastgelegd. Deze grenswaarden gelden overal in de buitenlucht. Er wordt onderscheid gemaakt tussen projecten die 'Niet in betekende mate' (NIBM) en 'In betekende mate' (IBM) bijdragen. Projecten die NIBM bijdragen aan de luchtkwaliteit kunnen zonder verdere toetsing aan de grenswaarden uitgevoerd worden.

Als een project ervoor zorgt dat de concentratie PM10 of NO2 met meer dan 3% van de grenswaarde verhoogd, draagt het project IBM bij aan de luchtkwaliteit en dient een luchtkwaliteitsonderzoek uitgevoerd te worden om de precieze effecten op de luchtkwaliteit in beeld te brengen. Woningbouw draagt pas IBM bij aan de luchtkwaliteit als er meer dan 1.500 woningen gebouwd worden (als er sprake is van één ontsluitingsweg).

Onderhavig initiatief voorziet in de realisatie van 12 woningen. Gesteld kan worden dat dit initiatief ruimschoots onder de norm van 1.500 woningen blijft. Het initiatief is veel te kleinschalig om in betekende mate bij te dragen aan een verandering/verslechtering van de luchtkwaliteit.

#### *Achtergrondwaarden*

In het kader van een goede ruimtelijke ordening dient te worden bezien of de luchtkwaliteit ter plaatse voldoende is.

Rondom het plangebied bevinden zich diverse wegen als emissiebronnen van luchtverontreinigende stoffen (uitlaatgassen van verkeer). Deze bronnen zijn opgenomen in de achtergrondconcentraties, zoals die door het RIVM jaarlijks in kaart worden gebracht. Normaal gesproken zijn er in het oosten en zuiden van Nederland geen knelpunten op het gebied van de luchtkwaliteit met betrekking tot fijn stof en stikstofdioxide te verwachten. De grootschalige concentratiekaart Nederland (GCN) geeft per km-vak de huidige achtergrondconcentraties weer.

Volgens de kaarten van het RIVM bedraagt momenteel de concentratie fijn stof (PM2,5) ter plaatse 12,3 µg/m³, de concentratie fijn stof (PM10) 18,4 µg/m³ en de concentratie stikstofdioxide (NO2) 16,0 µg/m³. In de Wet milieubeheer is de jaargemiddelde grenswaarde voor PM2,5 25 µg/m³, terwijl de jaargemiddelde grenswaarde voor PM10 40 µg/m³ bedraagt. Voor NO2 bedraagt de jaargemiddelde grenswaarde eveneens 40 µg/m³.

Volgens de kaarten van het RIVM is de luchtkwaliteit ter plaatse voldoende.

<sup>2</sup> Target advies, Akoestisch onderzoek wegverkeerslawaai, Bèr Vullingsstraat Beringe, 19 juli 2019, kenmerk 20190024.01

### **5.1.5 Geur**

Geur kan hinder veroorzaken in de leefomgeving. Wanneer deze hinder inderdaad ondervonden wordt, kan dit zelfs invloed hebben op de gezondheid. Geurhinder dient daarom zoveel mogelijk beperkt te worden door regels te stellen aan de uitstoot van geuremissies en bepaalde afstanden aan te houden ten opzichte van geurgevoelige objecten. De Wet geurhinder en veehouderij (Wgv) kent bescherming toe aan geurgevoelige objecten. Hierbij gaat het in het algemeen om gebied bestemd voor wonen en verblijf. De gebouwen voor huisvesting betreffen derhalve geurgevoelige objecten.

Bij het beoordelen van het aspect geur zijn twee vragen van belang:

- 1. Worden omliggende agrarische bedrijven (veehouderijen) als gevolg van de bestemmingswijziging gehinderd in hun bedrijfsvoering?
- 2. Is en blijft er sprake van een goed woon- en leefklimaat binnen het plangebied?

#### *Effecten op bedrijfsvoering veehouderijen*

De beoogde ontwikkeling betreft het oprichten van 12 woningen aan de noordzijde van Beringe. Met het oprichten van de woningen is sprake van een uitbreiding van de kern Beringe. In de omgeving van het plangebied liggen veel woningen, deze woningen worden aangemerkt als geurgevoelige objecten. Indien een veehouderij een wijziging wil doorvoeren in hun bedrijfsvoering dient de veehouderij in dat geval de geureffecten op de reeds aanwezige geurgevoelige objecten te toetsen. De normen uit de Wgv blijven op beide geurgevoelige objecten van toepassing voor veehouderijen. Met het oprichten van de woningen op deze locatie worden veehouderijen derhalve niet anders gehinderd in hun bedrijfsvoering dan reeds het geval.

#### *Effect van veehouderijen*

De norm voor een geurgevoelig object, gelegen in de bebouwde kom, is door de Wgv vastgesteld op 3 OU/m3 (voorgrondbelasting). Dit betekent dat iedere individuele veehouder 3 OU/m3 mag emitteren op een geurgevoelig object binnen de bebouwde kom. De geurbelasting op een geurgevoelig object kan uitsluitend berekend worden bij een veehouderij waar dieren met geuremissiefactoren worden gehouden (dit betreffen doorgaans de intensieve veehouderijen). Bij een veehouderij waar dieren zonder geuremissiefactoren worden gehouden geldt een minimale vaste onderlinge afstand van 25 meter (gevel stal) en 50 meter (emissiepunt stal).

Het plangebied kan wel geurhinder ondervinden van (intensieve) veehouderijen in de omgeving. Binnen een straal van 500 meter rondom het plangebied bevinden zich echter de volgende (intensieve) veehouderij:

- Een intensieve veehouderij, zijnde een varkenshouderij, aan de Eelserstraat 22, afstand tot het plangebied 230 meter;
- Een intensieve veehouderij, zijnde een varkenshouderij, aan de Kaumeshoek 16, afstand tot het plangebied 250 meter;
- Een intensieve veehouderij, zijnde een varkenshouderij, aan de Kaumeshoek 17, afstand tot het plangebied 310 meter.
- Een intensieve veehouderij, zijnde een varkenshouderij, aan de Eelserstraat 30, afstand tot het plangebied 430 meter.

Van de alle veehouderijen waar dieren worden gehouden met geuremissiefactoren, is de geurbelasting op het plangebied berekend middels het programma "V-stacks vergunning" (zie bijlage 1). Daarbij is alle vergunde geuremissie binnen het betreffende agrarische bouwvlak conform een worst-case scenario gepositioneerd op de ten opzichte van het plangebied meest nabij gelegen punt van het agrarische bouwvlak.

| Nummer     | X<br>coördinaat | Y<br>coördinaat | Eelserstraat<br>22 | Kaumeshoek<br>16 | Kaumeshoek<br>17 | Eelserstraat<br>30 |
|------------|-----------------|-----------------|--------------------|------------------|------------------|--------------------|
| Hoek 1     | 193907          | 372400          | 0,7                | 0,6              | 0,7              | 1,2                |
| Hoek 2     | 194052          | 372483          | 1,3                | 0,9              | 1,1              | 1,7                |
| Hoek 3     | 194096          | 372447          | 1,6                | 0,8              | 1,0              | 2,0                |
| Hoek 4     | 193994          | 372349          | 0,9                | 0,5              | 0,6              | 1,7                |
| Middelpunt | 194005          | 372411          | 1,0                | 0,6              | 0,8              | 1,6                |

Tabel 3. Rekenresultaten voorgrondbelasting

De hoogste voorgrondbelasting bedraagt 2,0 OU/m3 . Op basis van de Wgv is ter plaatse een maximale geurbelasting toegestaan van 3,0 OU/m3 . Er wordt daarmee ruimschoots aan de norm voldaan, waardoor gesteld kan worden dat de betreffende veehouderijen geen nadelige effecten hebben op het woon- en leefklimaat ter plaatse van het plangebied voor wat betreft voorgrondbelasting.

#### *Cumulatieve geurbelasting*

Middels het programma "V-stacks gebied" is berekend wat de cumulatieve geurbelasting ter plaatse is om te kunnen beoordelen of er sprake is van een aanvaardbaar woon- en leefklimaat. Alle veehouderijen in een straal van 2 kilometer rond het plangebied én beschikken over diersoorten waarvoor een geuremissienorm is vastgesteld zijn in de berekening opgenomen.

In onderstaande tabel zijn de rekenresultaten van de berekening van de achtergrondbelasting weergegeven.

| Nummer     | X-coördinaat | Y-coördinaat | Berekende waarde |
|------------|--------------|--------------|------------------|
| Hoek 1     | 193907       | 372400       | 4,8              |
| Hoek 2     | 194052       | 372483       | 5,2              |
| Hoek 3     | 194096       | 372447       | 5,7              |
| Hoek 4     | 193994       | 372349       | 5,2              |
| Middelpunt | 194005       | 372411       | 5,2              |

#### Tabel 4. Rekenresultaten achtergrondbelasting

De cumulatieve geurbelasting binnen het plangebied varieert tussen 4,8 en 5,7 OU/m3 . Anders dan bij voorgrondbelasting geeft de Wgv geen normen voor achtergrondbelasting. Ook geeft de Wgv geen omschrijving van wat onder een goed of aanvaardbaar woon- en leefklimaat verstaan wordt. In dat kader vormt paragraaf 3.4 van de handreiking bij de Wgv (welke gaat over de beoordeling van ruimtelijke plannen, aanvulling 23 mei 2007) en de bijlagen 6 en 7 bij de handreiking (met informatie over de te verwachten geurhinder, aanvulling 1 mei 2007) een hulpmiddel voor het beoordelen van ruimtelijke plannen.

Aan de hand van het gestelde in voornoemde handreiking is er door de overheid een tabel opgesteld, welke hierna wordt weergegeven en welke gebruikt kan worden voor de beoordeling van de milieukwaliteit in een gebied. De milieukwaliteit correspondeert in dit geval met de normering van de kwaliteit van het woon- en leefklimaat. Middels deze tabel kan aan de hand van de uitkomsten van de verspreidingsmodel "V-stacks gebied" en de geurcontouren (waarin deze uitkomsten weergegeven worden) bezien worden welke milieukwaliteit er in een bepaald gebied heerst en, gelet op de ligging van het ruimtelijk plan, wat de milieukwaliteit en dus het woon- en leefklimaat bij een ruimtelijk plan is.

| Milieukwaliteit | Geur gehinderden | Voorgrondbelasting<br>98 percentiel OU/m3 | Achtergrondbelasting<br>98 percentiel OU/m3 |  |  |  |  |
|-----------------|------------------|-------------------------------------------|---------------------------------------------|--|--|--|--|
| Zeer goed       | < 5%             | < 1,5                                     | < 3,1                                       |  |  |  |  |
| Goed            | 5-10%            | 1,5-3,8                                   | 3,1-7,4                                     |  |  |  |  |
| Redelijk goed   | 10-15%           | 3,8-6,6                                   | 7,4-13,1                                    |  |  |  |  |
| Matig           | 15-20%           | 6,6-10                                    | 13,1-20                                     |  |  |  |  |
| Tamelijk slecht | 20-25%           | 10-14,2                                   | 20-28,3                                     |  |  |  |  |
| Slecht          | 25-30%           | 14,2-19,2                                 | 28,3-38,5                                   |  |  |  |  |
| Zeer slecht     | 30-35%           | 19,2-25,3                                 | 38,5-50,7                                   |  |  |  |  |
| Extreem slecht  | 35-40%           | 25,3-32,8                                 | > 50,7                                      |  |  |  |  |

Tabel 5. Beoordeling milieukwaliteit

Concluderend kan derhalve het volgende gesteld worden. In het kader van een goede ruimtelijke ordening moet aangetoond worden dat er bij een ruimtelijk plan sprake is van een aanvaardbaar woon- en leefklimaat. Om te kunnen oordelen wat de invloed van een ruimtelijk plan op het woon- en leefklimaat is, moet met betrekking tot geur zowel de voorgrondbelasting als de achtergrondbelasting in beeld worden gebracht. In geval van voorgrondbelasting geur vindt toetsing plaats aan de wettelijke norm van 3 OU/m3 voor binnen de bebouwde kom.

De norm voor binnen de bebouwde kom valt in de milieukwaliteitsklasse "goed" (1,5 tot 3,8 OU/m3 ). Op grond hiervan wordt afgeleid dat in de bebouwde kom een milieukwaliteit "goed" aanvaardbaar is. Als deze wettelijke normen worden doorgetrokken naar de achtergrondbelasting kan gesteld worden dat binnen de bebouwde kom bij een norm gelegen in de klasse 3,1 tot 7,4 OU/m3 (welke correspondeert met de milieukwaliteitsklasse "goed") gesproken kan worden van een aanvaardbaar woon- en leefklimaat.

De hoogste achtergrondbelasting bedraagt 5,7 OU/m3 . Op basis van bovenstaande motivatie is dan sprake van een milieukwaliteitsklasse "goed", waardoor gesteld kan worden dat de betreffende veehouderijen geen nadelige effecten hebben op het woon- en leefklimaat ter plaatse van het plangebied voor wat betreft achtergrondbelasting.

### **5.1.6 Externe veiligheid**

Bij ruimtelijke ontwikkelingen moet rekening gehouden te worden met het aspect externe veiligheid. Het beleid voor externe veiligheid is gericht op het beperken en beheersen van risico's voor de omgeving vanwege handelingen met gevaarlijke stoffen. De handelingen kunnen zowel betrekking hebben op het gebruik, de opslag en de productie, als op het transport van gevaarlijke stoffen.

De risiconormen voor inrichtingen zijn vastgelegd in het Besluit externe veiligheid inrichtingen (Bevi). Het besluit verplicht gemeenten en provincies bij het verlenen van omgevingsvergunningen en het maken van bestemmingsplannen rekening te houden met bepaalde eisen ten aanzien van het plaatsgebonden risico en het groepsrisico. In de Regeling externe veiligheid inrichtingen (Revi) zijn voorts regels opgenomen betreffende de veiligheidsafstanden en berekening van het plaatsgebonden risico en het groepsrisico.

De normen voor het risico dat burgers mogen lopen als gevolg van een ongeval met transport van gevaarlijke stoffen zijn vastgelegd in de Circulaire Risiconormering vervoer gevaarlijke stoffen (CRVGS). Op basis van deze nota geldt het Basisnet Vervoer voor zowel wegen, spoorlijnen als vaarwegen. Hiermee moet voorkomen worden dat zich externe veiligheidsknelpunten zullen gaan voordoen langs spoor- en waterwegen en het hoofdwegennet.

Het transport van gevaarlijke stoffen middels buisleidingen is gebaseerd op het Besluit externe veiligheid buisleidingen (Bevb). Dit besluit verplicht gemeenten en provincies om buisleidingen op te nemen in het bestemmingsplan, inclusief een belemmerende zone. Het Bevb gaat niet uit van bebouwings-, veiligheids- of toetsingsafstanden, maar van grenswaarden voor plaatsgebonden risico en een verantwoordingsplicht voor groepsrisico, vergelijkbaar met het Bevi.

De opslag van ontplofbare stoffen voor civiel gebruik is gereguleerd in de circulaire opslag ontplofbare stoffen voor civiel gebruik. Hierin worden veiligheidsafstanden gegeven ten opzichte van inrichtingen waar dergelijke stoffen opgeslagen worden. De gemeente is verplicht deze afstanden binnen het bestemmingsplan aan te houden. Dit geldt ook voor veiligheidsafstanden ten behoeve van de opslag van vuurwerk, welke in het Vuurwerkbesluit zijn vastgelegd.

Zoals al aangegeven is, wordt getoetst aan een plaatsgebonden- en een groepsrisiconorm die bepalen wat de maximale kans op dodelijke slachtoffers mag zijn in geval van een incident. Deze normen hebben het karakter van grenswaarden (zijnde het maximaal toelaatbaar risico) en richtwaarden in het milieubeleid.

Voor ontwikkelingen die plaatsvinden binnen het invloedsgebied van de risicovolle activiteit geldt een verantwoordingsplicht ten aanzien van het groepsrisico. Deze verantwoordingsplicht geldt ongeacht of normen worden overschreden.

Uitgangspunt voor het beleid is dat burgers voor de veiligheid in hun woonomgeving mogen rekenen op een minimum beschermingsniveau (plaatsgebonden risico): er mogen zich dus geen kwetsbare bestemmingen bevinden binnen de zone van het maximaal toelaatbaar risico. De kans op een groot ongeluk met veel slachtoffers (groepsrisico) moet expliciet worden afgewogen en verantwoord.

Op basis van de risicokaart van de provincie Limburg ligt het plangebied in de nabijheid van de provinciale weg N275. Risicovol transport kan plaatsvinden over de N275, welke circa 60 meter ten noorden van het plangebied ligt. Op basis van de Eindrapportage Basisnet Weg blijkt dat de plaatsgebonden risicocontour van de N275 zich bevindt op de weg zelf en dat de overschrijdingsfactor van het groepsrisico kleiner is dan 0,1 maal de oriëntatiewaarde. Het groepsrisico overschrijdt de oriëntatiewaarde en de 10% van de oriëntatiewaarde niet. De ligging ten opzichte van de N275 vormt zodoende geen belemmering voor de beoogde ontwikkeling.

Het plangebied is gelegen in het invloedsgebied van de N275. Op basis van artikel 7 van het Bevt, dient in verband met de ligging binnen het invloedgebied van de N275, ingegaan te worden op de bestrijdbaarheid en zelfredzaamheid bij een eventuele ramp met gevaarlijke stoffen.

### Zelfredzaamheid en bestrijdbaarheid

De Veiligheidsregio Limburg-Noord heeft op 1 oktober 2020 advies uitgebracht, zie bijlage 2.

Het advies gaat in op het mogelijke scenario's verbonden aan het vervoer van gevaarlijke stoffen, namelijk

- Het vrijkomen van een toxische wolk uit een tankwagen die een giftige vloeistof vervoert;
- Het vrijkomen van een brandbaar gas, dat explodeert.

Brandbare vloeistoffen worden naar verwachting voldoende (snel) in de ondergrond opgevangen. De effecten van een plasbrand op het plangebied zijn daarom buiten beschouwing gelaten.

#### *Mogelijkheden ter bestrijding van een incident*

Voor het effectief kunnen bestrijden van de effecten van het vrijkomen van gevaarlijke stoffen is de N275 tweezijdig bereikbaar voor hulpverleningsvoertuigen. Nabij de N275 zijn onvoldoende bluswatervoorzieningen beschikbaar om een tankwagen te kunnen koelen en een explosie te voorkomen.

#### *Mogelijkheden om zichzelf in veiligheid te brengen*

De aanwezige personen zijn voldoende zelfredzaam.

In het geval dat de personen binnen moeten schuilen tegen de effecten van een toxische wolk, zullen zij worden gewaarschuwd door de sirenes van het waarschuwings- en alarmeringssysteem (WAS) of via NL-Alert. Met het nieuwe alarmmiddel NL-Alert wordt tevens bekend gemaakt waaruit de dreiging bestaat.

Het is van belang, dat de nieuwe woningen goed afsluitbaar zijn, zodat er geen toxische gassen kunnen binnendringen. Eventueel aanwezige mechanische ventilatie moet daartoe op een goed bereikbare plaats kunnen worden uitgeschakeld. Als het nodig is om te vluchten, helpt het als de nieuwe woningen een uitgang hebben aan de zuidzijde, van het gevaar af.

De Veiligheidsregio adviseert verder extra bouwkundige eisen te stellen aan de nieuwe woningen en om actief te communiceren over de risico's ter bevordering van het handelingsperspectief van de aanwezigen.

# <span id="page-27-0"></span>**5.2 Kabels en leidingen**

Grotere kabels en leidingen krijgen in een bestemmingsplan veelal een planologische beschermingszone door middel van een dubbelbestemming. Hiermee wordt de bedrijfszekerheid en de veiligheid van de betreffende leiding gewaarborgd.

Op basis van het vigerende bestemmingsplan is er geen sprake van een dergelijke dubbelbestemming in of in de nabijheid van het plangebied.

Blijkens kaarten van TenneT en Waterschapsbedrijf Limburg bevinden er zich in of in de nabijheid van het plangebied geen andere belangrijke (ondergrondse) leidingen.

# <span id="page-28-0"></span>**5.3 Natuur**

De Europese natuurwetgeving is in Nederland, op het gebied van soort- en gebiedsbescherming, uitgewerkt in de Wet natuurbescherming (Wn). Deze wet heeft tot doel alle in Nederland in het wild voorkomende planten- en diersoorten en natuurgebieden (Natura2000-gebieden) te beschermen en in stand te houden.

### **5.3.1 Flora en fauna**

Om het voorkomen van flora en fauna in het plangebied aan te tonen en het effect van de bouw van de woningen hierop te onderzoeken is een flora- en faunainspectie3 uitgevoerd.

#### *Algemeen voorkomende grondgebonden zoogdieren en amfibieën*

In het plangebied komen mogelijk zoogdieren en amfibieën voor, die onder de Wet natuurbescherming zijn beschermd. Het gaat om algemeen voorkomende soorten (zogenaamde A-soorten), waarvoor in Limburg een vrijstelling geldt in geval van ruimtelijke ontwikkeling en beheer en onderhoud. Dit houdt in dat deze soorten verstoord mogen worden, zonder dat daar vooraf een ontheffing voor is verkregen. Wel geldt altijd de Zorgplicht (artikel 1.11 Wnb); deze houdt in dat nadelige gevolgen voor dieren en planten altijd zoveel mogelijk moeten worden voorkomen. Om aan de algemene zorgplicht te voldoen, moeten dieren die tijdens de werkzaamheden worden aangetroffen, zo snel mogelijk naar een aangrenzende locatie buiten het plangebied worden verplaatst. Ook dient de poel bij voorkeur te worden gedempt in de periode 15 juli t/m 31 oktober (Unie van Waterschappen, 2012), zodat er zo min mogelijk sterfte onder amfibieën zal optreden.

#### *Vleermuizen*

De houtwal ten noordwesten van het plangebied dient mogelijk als vast vliegroute- en/of foerageergebied van verschillende soort vleermuizen. Om verstoring van vleermuizen te voorkomen, mag er tot op een afstand van 10 meter van de houtwal alleen vleermuisvriendelijke buitenverlichting worden geplaatst; van de bomen af omlaag gerichte straatverlichting, met een scherpe bundel, zoals ledlampen. Hierbij kan worden gekozen voor amberkleurige UV-vrije led armaturen (Zoogdiervereniging, 2011) of rood licht (Spoelstra et al, 2017).

#### *Vogels*

In het plangebied komen mogelijk beschermde vogelnesten voor tijdens het broedseizoen. Het gaat om vogels waarvan het nest niet jaarrond wordt beschermd of als strenger beschermd wordt beschouwd. Hiervoor zijn maatregelen die negatieve effecten voorkomen wel verplicht. Verstoring van broedvogels en vernietiging van vogelnesten kan worden voorkomen door de werkzaamheden buiten de periode 15 maart – 15 juli (het broedseizoen van de meeste vogels) uit te voeren. Door naleving van deze maatregel worden ten aanzien van vogels geen overtredingen op de Wet natuurbescherming begaan.

### **5.3.2 Natura2000**

In de omgeving van het plangebied zijn twee Natura 2000-gebieden gelegen. Dit betreffen de gebieden Deurnsche peel & Mariapeel (4,5 km) en Groote Peel (6,3 km).

In de Wnb is voorgeschreven dat voor alle activiteiten die mogelijk een negatief effect hebben op Natura 2000-gebieden een Wnb-vergunning vereist is. . In het kader van het initiatief is gekeken naar de Handreiking woningbouw en Aerius die is opgesteld door de Rijksoverheid. Met behulp van de handreiking kan een beeld worden gegeven van de totale stikstofdepositie in zowel de gebruiksfase als de aanlegfase. In de handreiking wordt voor 50 woningen op een afstand van 5 km van een Natura 2000-gebied uitgegaan van een indicatieve depositie van 0,01 mol/ha/jaar. Wanneer deze informatie geëxtrapoleerd wordt naar 12 woningen op 4,5 kilometer afstand, kan worden geconcludeerd dat een stikstofdepositie boven de 0,00 mol/ha/jaar hier niet te verwachten is. Volledige zekerheid omtrent het aspect stikstof is echter alleen verkrijgbaar middels een berekening in AERIUS Calculator.

<sup>3</sup> Faunaconsult, Quickscan natuurwetgeving aan de Bèr Vullingsstraat te Beringe, 8 juni 2020

Door middel van een onderzoek stikstofdepositie zijn de mogelijke effecten van de voorliggende ontwikkeling in beeld gebracht door middel van een AERIUS-berekening.

#### *Aanlegfase*

Het voornemen bestaat om woningbouw mogelijk te maken aan de Ber Vullingsstraat te Beringe. Ter plaatse is de bouw van 12 woningen voorzien. Tevens wordt de omliggende openbare ruimte ingericht, met onder andere groen, waterberging, interne ontsluitingswegen en parkeerplaatsen. Bij de realisatie van de woningen en de inrichting van de openbare ruimte wordt gebruik gemaakt van meerdere (mobiele) werktuigen en vinden verkeersbewegingen plaats. Dit zorgt voor een emissie van stikstof, deze emissie is berekend.

Voor de inzet van (mobiele) werktuigen is uitgegaan van een gemiddeld gebruik van mobiele werktuigen bij de aanpak van de openbare ruimte en de realisatie van woningen (tabel 6).

| Werktuig              | Bouwjaar | Brandstof | Vermogen<br>(kW) | Belasting<br>(%) | Draaiuren | Totale<br>emissie |
|-----------------------|----------|-----------|------------------|------------------|-----------|-------------------|
| Betonpomp             | va. 2014 | Diesel    | 200              | 50               | 28        | 2,8               |
| Mobiele hijskraan     | va. 2015 | Diesel    | 100              | 50               | 28        | 1,4               |
| Tractor               | va. 2015 | Diesel    | 100              | 40               | 105       | 3,8               |
| Graafmachine          | va. 2015 | Diesel    | 100              | 60               | 35        | 1,7               |
| Graafmachine          | va. 2014 | Diesel    | 200              | 60               | 35        | 3,4               |
| Laadschop             | va. 2015 | Diesel    | 100              | 60               | 35        | 1,9               |
| Laadschop             | va. 2014 | Diesel    | 200              | 60               | 35        | 3,8               |
| Asfaltfreesmachine    | va. 2014 | Diesel    | 150              | 60               | 7         | 0,6               |
| Asfaltwerkinstallatie | va. 2015 | Diesel    | 60               | 55               | 7         | 0,2               |
| Wals                  | va. 2013 | Diesel    | 50               | 40               | 10        | 0,8               |
| Trilplaat             | va. 2008 | Benzine   | 10               | 40               | 35        | 0,2               |

#### Tabel 6. Mobiele werktuigen

Ten tijde van de aanlegfase vinden ook verkeersbewegingen plaats, onder andere in de vorm van vrachtwagens en busjes. Dagelijks zal personeel (bouwvakkers) de bouwlocatie bezoeken om bouwwerkzaamheden aldaar te verrichten. Daarnaast kunnen ook nog overige bezoekers naar de locatie komen. Er is uitgegaan van 24 bedrijfsbusjes per etmaal (2 bedrijfsbusjes per woning).

Naar de locatie rijden ook diverse vrachtauto's voor het aan- en afvoeren van materialen. Er wordt uitgegaan dat op de drukste dag 20 vrachtwagens aanwezig zijn.

Afbeelding 11. Uitsnede berekening aanlegfase AERIUS Calculator

Met de ingevoerde gegevens geeft AERIUS Calculator aan dat er geen rekenresultaten hoger zijn dan 0,00 mol/ha/j. Er is derhalve geen merkbaar c.q. negatief effect voor wat betreft stikstofdepositie ter plaatse van de Natura2000-gebieden door het initiatief tijdens de aanlegfase (zie bijlage 3: AERIUS-berekening aanlegfase).

#### *Gebruiksfase*

Als gevolg van onderhavig initiatief kan de emissie van stikstof vanuit het plangebied toenemen vanwege het gebruik van de woningen en de toename van verkeer van en naar de locatie. Hierom is het exacte effect van de realisatie van de woningen door middel van AERIUS Calculator berekend op de Natura2000-gebieden (zie bijlage 4). Om de effecten te berekenen is uitgegaan vier twee-onder-een-kap woningen, vier tussen woningen en vier hoekwoningen.

Volgens AERIUS Calculator leidt het gebruik van 12 woningen tot een standaard emissie NOx van 22,2 kg/jaar (worstcase: vrijstaande woningen).

Voor het bepalen van de verkeersgeneratie is gebruik gemaakt van de CROW-publicatie 317 'Kencijfers parkeren en verkeersgeneratie'. In totaal worden twaalf woningen opgericht. Er is uitgegaan van de volgende gegevens:

- Functie:
	- 4x Koop, huis, twee-onder-een-kap
	- 8x Koop, huis, tussen/hoek
- Gebiedstype: Rest bebouwde kom in weinig stedelijk gebied

Op basis van de kencijfers genereert één twee-onder-één-kap woning per etmaal minimaal 7,4 en maximaal 8,2 verkeersbewegingen. Op basis van de kencijfers genereert één tussen / hoekwoning per etmaal minimaal 7,0 en maximaal 7,8 verkeersbewegingen. Uitgaande van een worst-case benadering genereert het initiatief dagelijks 95,2 verkeersbewegingen, veroorzaakt door 47,6 voertuigen (elk arriverend voertuig vertrekt weer en genereert dus per saldo 2 verkeersbewegingen). Vanwege het karakter van het initiatief wordt verondersteld dat de voertuigen van en naar de locatie lichte voertuigen betreffen (personenauto's). Uit de ingevoerde gegevens blijkt dat door de toename van het verkeer de emissie NOx met 1,2 kg/jaar toeneemt vanuit de locatie.

Afbeelding 12. Uitsnede berekening AERIUS Calculator

De stikstofemissie neemt door het initiatief toe met 23,4 kg NOx per jaar. Dit leidt op basis van AERIUS Calculator niet tot een toename van stikstofdepositie ter plaatse van de Natura2000-gebieden. Het initiatief leidt derhalve niet tot extra verzuring of vermesting in Natura2000-gebieden.

# <span id="page-31-0"></span>**5.4 Waterhuishouding**

In deze paragraaf wordt beschreven op welke wijze het waterhuishoudkundig systeem in het plangebied opgebouwd is en hoe rekening is gehouden met de (ruimtelijk) relevante aspecten van (duurzaam) waterbeheer. Een beknopte beschrijving van de kenmerken van het watersysteem kan de benodigde inzicht geven in het functioneren van dit systeem.

Het plangebied ligt binnen het beheergebied van Waterschap Limburg. In het kader van het beleid van zowel de gemeente Peel en Maas als het waterschap dient binnen het plangebied een duurzaam waterhuishoudkundig systeem gerealiseerd te worden.

### *Beleidskader*

Relevante beleidstukken op het gebied van water zijn het Waterbeheerplan 2016-2021 van het waterschap, het Provinciaal Omgevingsplan Limburg 2014 (POL2014), het Nationaal Waterplan, WB21, Nationaal Bestuursakkoord Water en de Europese Kaderrichtlijn Water. Belangrijkste gezamenlijke punt uit deze beleidsstukken is dat water een belangrijk sturend element is in de ruimtelijke ordening. Water legt een ruimteclaim op het landschap waaraan voldaan moet worden. De bekende drietrapsstrategieën zijn leidend:

- Vasthouden-bergen-afvoeren (waterkwantiteit);
- Voorkomen-scheiden-zuiveren (waterkwaliteit).

Tevens wordt thans gewerkt met de trits, hergebruik-bergen-infiltreren-afvoeren.

Daarnaast is de Beleidsbrief regenwater en riolering nog relevant. Hierin staat hoe het best omgegaan kan worden met het hemelwater en het afkoppelen daarvan. Ook hier gelden de driestapsstrategieën.

Het waterbeleid in het POL2014 sluit aan op de Europese Kaderrichtlijn Water en het Nationaal Waterplan. Het provinciaal waterbeleid omvat de volgende strategische doelen:

- Herstel sponswerking: het voorkomen van wateroverlast en watertekort in het regionale watersysteem, anticiperend op veranderde klimatologische omstandigheden;
- Herstel van de natte natuur: het bereiken van ecologisch gezonde watersystemen en grondwaterafhankelijke natuur;
- Schoon water: het bereiken van een goede chemische kwaliteit voor water en sediment;
- Duurzame watervoorziening: het beschermen van water voor menselijke consumptie, zodanig dat voldoende water van de vereiste kwaliteit via eenvoudige zuiveringstechnieken beschikbaar is;
- Een veilige Maas: het streven naar een acceptabel risico voor overstromingen in het rivierbed van de Maas.

De waterkundige waarden zijn in het POL2014 weergegeven op de kaarten 'Regionaal Water' en 'Ondergrond'. Conform deze kaarten gelden er voor het plangebied geen waterkundige waarden.

Conform de algemene beleidsregels van het Rijk, de Provincie, de gemeente en Waterschap Limburg dient bij het realiseren van een nieuwe verharding sprake te zijn van een hydrologisch neutrale ontwikkeling. Hydrologisch neutraal ontwikkelen houdt onder andere in dat het versneld afvloeiende hemelwater (als gevolg van extra verhardingen) dient te worden gecompenseerd door middel van extra waterberging. Via deze (tijdelijke) berging kan water vertraagd de bodem worden ingebracht, of vertraagd worden afgevoerd naar het bestaande watersysteem of geheel worden geïnfiltreerd in de bodem. Bij een hydrologisch neutrale ontwikkeling wordt dus geborgd dat extra afvloeiend hemelwater niet wordt afgewenteld op de omgeving.

### *Bodemgesteldheid en grondwater*

Op de Bodemkaart van Nederland worden de gronden van het plangebied aangeduid als hoge zwarte enkeerdgronden, bestaande uit lemig fijn zand.

Conform de algemene gegevens van het waterschap blijkt het plangebied een goede bodemdoorlatendheid te hebben van 0,45 tot 0,75 m/dag. Op basis van de kaarten behorende bij het Nieuw Limburgs Peil (NLP) blijkt dat de gemiddelde hoogste grondwaterstand beneden de 250 cm onder maaiveld is gelegen.

#### *Oppervlaktewater*

Op de leggerkaarten van Waterschap Limburg is te zien dat binnen het plangebied zelf geen oppervlaktewater ligt. Op enige afstand bevinden zich de aanvoerleiding Everlose Beek, Gommesveld en Kaumeshoek. De aanvoerleiding Everlose beek en de Kaumeshoek betreffen beide primaire watergangen van het waterschap. Gommesveld betreft een secundaire watergang van het waterschap. De Keur van het waterschap is op al deze watergangen van toepassing.

Op basis van de Keur mag binnen een zone van 5 meter van de insteek van deze watergang niet zonder vergunning van het waterschap worden gebouwd. Het plangebied bevindt zich ruimschoots buiten deze zone. Een vergunning van het waterschap is derhalve niet benodigd.

Het plangebied is niet gelegen in een grondwaterbeschermingsgebied, zoals vastgelegd in de Omgevingsverordening Limburg 2014.

#### *Afvalwater*

Voor de afvoer van het huishoudelijk afvalwater zal voor de nieuwe woningen te zijner tijd een aansluiting gemaakt worden op het bestaand gemeentelijk rioleringsstelsel.

#### *Water in relatie tot ontwikkeling*

Onderhavig bestemmingsplan heeft tot doel het oprichten van 12 woningen. Met het initiatief is sprake van nieuw verhard oppervlak. Iedere toename van verhard oppervlak dient zoveel mogelijk 'hydrologisch neutraal' te geschieden. Het waterschap hanteert hiervoor vuistregels waarmee op basis van de toename van verharding een wateropgave kan worden bepaald.

Hydrologisch neutraal ontwikkelen houdt onder andere in dat het versneld afvloeiende hemelwater (als gevolg van extra bebouwd oppervlak en / of verhardingen) dient te worden gecompenseerd door middel van extra waterberging. Via deze (tijdelijke) berging kan water vertraagd de bodem worden ingebracht, of vertraagd worden afgevoerd naar het bestaande watersysteem.

Daarnaast is het van belang dat bestaande waterhuishoudkundige functies niet mogen worden geschaad of beperkt. Eveneens mag, als gevolg van een initiatief, geen sprake zijn van een structurele verlaging van de grondwaterstand.

Ten tijde van de realisatie van het nieuwbouwwijkje "Achter de Kerk" is een gemeenschappelijke infiltratievoorziening gerealiseerd. Overtollig hemelwater afkomstig van de nieuwbouwwijk wordt opgevangen in de bovengrondse retentievoorziening (wadi), alwaar het hemelwater de mogelijkheid krijgt in de bodem te infiltreren. De wadi is reeds aanwezig en ligt tegen de Bèr Vullingsstraat aan. Voor de nieuwbouwwijk "De Groene Pijl" zal even eens gebruik worden gemaakt van de reeds aanwezige wadi.

# <span id="page-32-0"></span>**5.5 Archeologie en cultuurhistorie**

#### *Archeologie*

Sinds 1 september 2007 is de Wet op de Archeologische Monumentenzorg in werking getreden. De Wet op de Archeologische Monumentenzorg is de Nederlandse uitwerking van het Verdrag van Malta (1992). De wet is een raamwet die regelt hoe rijk, provincie en gemeente bij hun ruimtelijke plannen rekening moeten houden met het erfgoed in de bodem.

Om te kunnen voldoen aan het gestelde in de Wet op de Archeologische Monumentenzorg dienen de gemeenten te beschikken over archeologiebeleid en een archeologische beleidskaart.

De gemeente Peel en Maas heeft voor haar grondgebied een archeologische beleidsadvieskaart ontwikkeld. Conform deze advieskaart is het plangebied gelegen in een gebied met een hoge archeologische verwachting. Conform de vigerende bestemmingsplannen is aan het plangebied dan ook de dubbelbestemming 'Waarde – Archeologie 4' toegekend.

Afbeelding 13. Uitsnede archeologische waardenkaart

In 2004 heeft in het reeds gerealiseerde (zuidwestelijke) bouwplan en het plangebied dat nu in voorbereiding is, een archeologisch bureau- en booronderzoek plaatsgevonden (Vestigia) dat vervolgd is met een archeologisch proefsleuvenonderzoek (ADC 2015).

Naar aanleiding van de resultaten uit het proefsleuvenonderzoek is in 2015 door archeologisch onderzoeksbureau ADC geadviseerd om het plangebied archeologisch vrij te geven. Bij het opstellen van de archeologische verwachtingenkaart en de beleidskaart van de gemeente Peel en Maas is dit advies per abuis niet overgenomen. Vandaar dat in de vigerende bestemmingsplannen de dubbelbestemming is gehandhaafd.

Vanwege de onduidelijke situatie t.a.v. archeologie is het rapport proefsleuvenonderzoek ter beoordeling nogmaals doorgenomen4 . De resultaten en het advies dat daaruit volgt kunnen door ArchAeO worden bevestigd. Uit het proefsleuvenonderzoek is gebleken dat binnen het met proefsleuven onderzochte gebied geen behoudenswaardige archeologische vindplaatsen aanwezig zijn.

Ten aanzien van het plangebied kan geconcludeerd worden dat de verbeelding op de archeologische beleidskaart en de dubbelbestemming in de vigerende bestemmingsplannen ten onrechte uitgaan van een hoge verwachtingswaarde. Deze verachting kan worden bijgesteld.

### *Cultuurhistorie*

De provincie Limburg hecht veel waarde aan de cultuurhistorie van de provincie. De provincie wil dan ook dat er verstandig omgegaan wordt met cultuurhistorische bouwwerken en landschappen.

In het POL2014 is derhalve aangegeven dat gestreefd wordt naar het behouden, ontwikkelen en beheren van beschermde historische bouwwerken, hoofdlijnen van jonge en oude cultuurlandschappen en historische landschapselementen.

<sup>4</sup> ArchAeO, Advies archeologie, 11 maart 2020, Kernmerk P 20024

Het beleid ten aanzien van cultuurhistorie zoals dit in het POL2014 is weergegeven, is gestoeld op de Nota Belvédère. Het POL2014 schrijft dan ook voor een beschrijving in het bestemmingsplan mee te nemen, betreffende de omgang met de cultuurhistorische elementen in relatie tot de hiervoor geldende wettelijke bepalingen.

Volgens de provinciale kaart 'Cultuurhistorische Waardenkaart Limburg' liggen er binnen of in de nabijheid van het plangebied enkele panden uit het Monumenten Inventarisatie Project (MIP). Het gaat om de volgende gebouwen:

- Kanaalstraat 88. Dit is een pastorie dit is gebouwd in de traditionele bouwstijl. De pastorie staat via de sacristie in directe verbinding met de kerk;
- Kanaalstraat 90. Dit is een Rooms-katholieke parochiekerk die is gebouwd in de traditionele bouwstijl. De kerk is in 1927 gebouwd. Bij de kerk staat ook een H. Hart-beeld op bakstenen voet die is opgenomen in het MIP;
- Kanaalstraat 94. Dit is een gemeenschapshuis dat van oorsprong een Patronaat was. Het gemeenschapshuis is in de traditionele stijl gebouwd en heeft een zadeldak.

Het oprichten van de woningen aan de Bèr Vullingsstraat heeft geen nadelige gevolgen op de (belevings-)waarde van deze gebouwen.

Ten zuidoosten van het plangebied is een Kerkhofpad gelegen. Het Kerkhofpad heeft een karakteristieke uitstraling en wordt geflankeerd door karakteristieke bomen. De karakteristieke waarden van het Kerkhofpad en de bomen bij zowel het Kerkhofpad zijn beschermd middels de dubbelbestemming 'Waarde – Landschap'. Het oprichten van de woningen aan de Bèr Vullingsstraat heeft geen nadelige gevolgen voor de karakteristieke waarden van het Kerkhofpad en de bomen die de weg sieren.

Het aspect cultuurhistorie vormt geen belemmering voor onderhavig initiatief.

### <span id="page-34-0"></span>**5.6 Verkeer en parkeren**

Het initiatief zal zorgen voor een verandering in de verkeersstromen van en naar de locatie en de parkeersituatie. Er dient daarom te worden aangetoond dat met het oprichten van de woningen de verkeersveiligheid niet in het gedrang komt en er voldaan wordt aan voldoende parkeergelegenheid.

#### *Verkeer*

Voor het bepalen van de verkeersgeneratie van de woningen is gebruik gemaakt van de CROW-publicatie 317 'Kencijfers parkeren en verkeersgeneratie'. Met onderhavig initiatief worden vier twee-onder-een-kap woningen en acht tussen/ hoekwoningen opgericht. Voor het bepalen van de verkeersgeneratie is uitgegaan van 4x de functie 'Koop, huis, tweeonder-een-kap' en 8x de functie 'Koop, huis, tussen/hoek' en het gebiedstype 'Rest bebouwde kom in weinig stedelijk gebied'. Op basis van de kencijfers genereert één twee-onder-één-kap woning per etmaal minimaal 7,4 en maximaal 8,2 verkeersbewegingen. Op basis van de kencijfers genereert één tussen / hoekwoning per etmaal minimaal 7,0 en maximaal 7,8 verkeersbewegingen. Uitgaande van een worst-case benadering genereert het initiatief dagelijks 95,2 verkeersbewegingen, veroorzaakt door 47,6 voertuigen (elk arriverend voertuig vertrekt weer en genereert dus per saldo 2 verkeersbewegingen).

De woningen zullen worden ontsloten middels de Bèr Vullingsstraat, die in verbinding staat met de Kanaalstraat. De Bèr Vullingsstraat reikt momenteel tot aan het plangebied maar loopt niet verder in het plangebied. Om de woningen te ontsluiten zal de Bèr Vullingsstraat moeten worden verlengd tot in het plangebied. Gezien het profiel van de Bèr Vullingsstraat en andere wegen in de omgeving zal deze verkeersstroom niet leiden tot problemen in de verkeersafwikkeling.

#### *Parkeren*

Op 19 juni 2018 is het Parapluplan Parkeernota Peel en Maas vastgesteld. Dit plan heeft tot doel de (beperkte) ruimte zo efficiënt mogelijk te benutten en in het openbaar gebied parkeeroverlast zoveel mogelijk te voorkomen dan wel te beperken. Daartoe legt het plan als algemeen uitgangspunt vast dat een concreet initiatief op eigen terrein kan voldoen aan de parkeervraag. Verder bevat het plan een norm voor een veelheid aan functies, gerelateerd aan de locatie (centrum, rest bebouwde kom en buiten bebouwde kom).

Om de parkeerbehoefte te bepalen is gebruik gemaakt van het 'Parapluplan Parkeernota Peel en Maas'. In het worst-case scenario worden binnen het plangebied 12 woningen opgericht. Gekeken is naar een woonhuis in de rest bebouwde kom. Per woning dienen 2 parkeerplaatsen te worden opgericht. In totaal dienen 24 parkeerplaatsen te worden opgericht. Binnen het plangebied is voldoende ruimte aanwezig om te voorzien in de parkeerbehoefte ten behoeve onderhavig initiatief.

# <span id="page-36-0"></span>**6. JURIDISCHE ASPECTEN**

Het bestemmingsplan "De Groene Pijl Beringe" is vervat in een verbeelding, de planregels en toelichting.

In dit hoofdstuk wordt een toelichting gegeven op de opzet en het gebruik van de verbeelding en planregels.

Dit bestemmingsplan is opgesteld conform de SVBP2012 alsmede de Wet ruimtelijke ordening (Wro), het Besluit omgevingsrecht (Bor) en het Besluit op de ruimtelijke ordening (Bro). De regels voldoen tevens aan de Wet algemene bepalingen omgevingsrecht (Wabo). Qua systematiek is aangesloten bij het vigerende bestemmingsplan "Kernen Beringe, Egchel,, Grashoek en Koningslust.

# <span id="page-36-1"></span>**6.1 Toelichting op de verbeelding**

De verbeelding geeft met kleuren en tekens aan welke bestemmingen voor de gronden gelden. De bestemming is aangegeven met een gekleurd vlak met de letters van de bestemming. Voor de gronden kunnen meerdere tekens gelden, dit betreffen aanduidingen of dubbelbestemmingen. Als een aanduiding of dubbelbestemming is opgenomen zijn daarvoor in de regels specifieke bepalingen van toepassing. Uit de verbeelding kan afgeleid worden op welke gebied het bestemmingsplan betrekking heeft, in dit geval voor de locatie Bèr Vullingsstraat ongenummerd.

De analoge verbeelding is getekend op een bijgewerkte en digitale kadastrale ondergrond, schaal 1:1.000. De analoge verbeelding bestaat uit één plankaart met een legenda.

Het plangebied is voor het grootste deel bestemd als 'Woongebied' met twee bouwvlakken waarbinnen de woningen beoogd zijn. Het plangebied is voor een klein deel bestemd als 'Groen'. Bij de bestemming 'Groen' is tevens de functieaanduiding 'waterberging' opgenomen.

# <span id="page-36-2"></span>**6.2 Toelichting op de planregels**

Alle gronden binnen het plangebied zijn voorzien van een bestemming. Een bestemming geeft de functie(s) aan die voor een gebied zijn toebedacht. Bij deze bestemmingen horen gebruiksregels. Het kan gaan om regels voor bouwen, werken en werkzaamheden, slopen en het gebruik van grond en opstallen voor bepaalde activiteiten. De bestemming en de regels bepalen gezamenlijk welke activiteiten en handelingen zijn toegestaan. Het gevolg van het leggen van een bestemming is, dat de betreffende gronden alleen overeenkomstig deze bestemming mogen worden gebruikt. De bevoegdheid om bestemmingen toe te kennen is voorbehouden aan de gemeenteraad. Dit is geregeld in artikel 3.1 Wro. Een gemeenteraad mag niet zomaar een bestemming toekennen, maar moet daarvoor vanuit het algemeen belang van een "goede ruimtelijke ordening" redenen hebben. Het leggen van een bestemming betekent overigens niet dat er een verplichting bestaat voor een grondgebruik om die bestemming te realiseren. De bestemming en regels gelden voor 10 jaren te rekenen vanaf het moment van vaststelling van het bestemmingsplan. Het bestemmingsplan is een juridisch plan: de daarin opgenomen bepalingen zijn bindend voor burgers, bedrijven en de overheid.

Bij het opstellen van de regels is uitgegaan van de SVBP2012 en het vigerende bestemmingsplan "Kernen Beringe, Egchel, Grashoek en Koningslust". De regels zijn verdeeld in vier hoofdstukken, te weten:

- Hoofdstuk 1: Inleidende regels met daarin de begrippen en de wijze van meten;
- Hoofdstuk 2: Bestemmingsregels. Hierin worden de regels voor de op de verbeelding opgenomen bestemmingen gegeven;
- Hoofdstuk 3: Algemene regels, waaronder zijn opgenomen de anti-dubbeltelregel, algemene bouw- en gebruiksregels en algemene wijzigingsregels;
- Hoofdstuk 4: Overgangs- en slotregels, waarin het overgangsrecht en de slotregel zijn opgenomen.

Het belangrijkste doel van de planregels is om de bouw- en gebruiksregels van de verschillende bestemmingen aan te geven.

De regels van een bestemming worden als volgt opgebouwd en benoemd:

- 1. Bestemmingsomschrijving
- 2. Bouwregels
- 3. Nadere eisen
- 4. Afwijken van de bouwregels
- 5. Specifieke gebruiksregels
- 6. Afwijken van de gebruiksregels
- 7. Omgevingsvergunning voor het uitvoeren van werken, geen bouwwerk zijnde, of van werkzaamheden
- 8. Wijzigingsbevoegdheid

Een bestemming hoeft niet alle elementen te bevatten. Dit kan per bestemming verschillen.

In de bestemmingsomschrijving wordt een omschrijving gegeven van de aan de gronden toegekende functies. Als eerste wordt de hoofdfunctie gegeven. Indien nodig worden vervolgens de andere aan de grond toegekende functies genoemd. In de bouwregels wordt bepaald aan welke voorwaarden de bebouwing moet voldoen. Voor zover nodig wordt een onderscheid gemaakt in hoofdgebouwen, bijbehorende bouwwerken en bouwwerken, geen gebouwen zijnde, waardoor de toetsing van aanvragen voor een omgevingsvergunning voor het bouwen aanmerkelijk vereenvoudigd en inzichtelijker is. Voor de categorieën waarbij bebouwing voorkomt zijn regels opgenomen over de oppervlakte, hoogte etc. Alle solitaire functies zijn voorzien van een bestemmingsvlak met daarbinnen al dan niet een bouwvlak. Binnen het bouwvlak wordt de maximaal toelaatbare bebouwde oppervlakte opgenomen, de exacte locatie van de bebouwing binnen het bouwvlak is minder bepalend. Bij het agrarische bouwvlak mag het bouwvlak volledig worden bebouwd, mits binnen het bestemmingsvlak voldoende ruimte blijft voor realisering van allerlei overige voorzieningen. Indien een bouwaanvraag wordt ingediend zijn in eerste instantie de bestemming met bijbehorende regels van belang. Als het nieuwe bouwwerk past binnen het toegekende bouwvlak en het beoogde gebruik past binnen de toegekende bestemming dan kan een omgevingsvergunning worden verleend. In het onderstaande worden de regels van de opgenomen bestemmingen nader toegelicht.

#### *Woongebied*

Het deel van het plangebied waarbinnen realisering van woningen met tuinen is gepland, is bestemd als 'Woongebied'. Binnen deze bestemming mogen woningen met bijbehorende tuinen en erven worden opgericht. Binnen de bestemming 'Woongebied' mogen in totaal maximaal 12 woningen worden opgericht binnen de twee aangegeven bouwvlakken met een bouwhoogte van maximaal 10 meter en een goothoogte van maximaal 6 meter.

#### *Groen*

Het overige deel van het plangebied wordt bestemd als 'Groen'. De voor 'Groen' aangewezen gronden zijn bestemd voor onder andere parken, nutsvoorzieningen, paden en speelvoorzieningen. Op de deze gronden mogen geen gebouwen worden gebouwd met uitzondering van gebouwen voor nutsvoorzieningen. Voor de grond bestemd als 'Groen' is tevens de functieaanduiding 'waterberging' opgenomen.

# <span id="page-38-0"></span>**7. HANDHAVING**

Het handhavingstoezicht ten aanzien van bestemmingsplannen wordt uitgevoerd door medewerkers van de gemeente Peel & Maas. Met betrekking tot dit handhavingstoezicht wordt gestreefd naar samenwerking tussen de gemeentelijke afdelingen en diensten die een controlerende functie hebben zoals de inspecteurs omgevingsvergunningen en naar samenwerking met niet-gemeentelijke instanties, o.a. de politie.

Deze samenwerking komt tot uiting in het periodieke handhavingsoverleg waaraan verschillende gemeentelijke afdelingen en de politie deelnemen. De samenwerking moet uiteindelijk leiden tot een integraal handhavingsbeleid.

# <span id="page-39-0"></span>**8. UITVOERBAARHEID EN PROCEDURE**

## <span id="page-39-1"></span>**8.1 Economische uitvoerbaarheid**

Op grond van artikel 6.12 van de Wet ruimtelijke ordening (Wro) rust op de gemeente de verplichting tot het verhaal van kosten die tot de grondexploitatie behoren op basis van een exploitatieplan. De gemeente kan hiervan afzien indien het kostenverhaal anderszins is verzekerd.

De gemeente ontwikkelt zelf dit woningbouwplan en alle gronden zijn in eigendom van de gemeente. Kosten worden terug verdient door uitgifte van bouwrijpe grond. Kostenverhaal is hiermee anderszins verzekerd.

Voor de planlocatie is een grondexploitatie opgesteld, waarin de kosten en baten tegen elkaar zijn afgezet. Uit de grondexploitatie blijkt dat het plan economisch uitvoerbaar is.

### <span id="page-39-2"></span>**8.2 Maatschappelijke uitvoerbaarheid**

De procedures voor vaststelling van een bestemmingsplan zijn door de wetgever geregeld. Aangegeven is dat tussen gemeente en verschillende instanties overleg over het plan moet worden gevoerd alvorens een ontwerpbestemmingsplan ter visie gelegd kan worden. Bovendien is het noodzakelijk dat belanghebbenden de gelegenheid hebben om hun visie omtrent het plan te kunnen geven. Pas daarna kan de wettelijke procedure met betrekking tot vaststelling van het bestemmingsplan van start gaan.

#### *Omgevingsdialoog*

Direct vanaf het begin van het woningbouwplan zijn in 2018 diverse acties ondernomen om het plan af te stemmen met de omgeving.

Al vanaf het begin van het woningbouwplan is overleg geweest met de bewoners van drie aangrenzende woningen (drie woningen die direct uitzicht hebben op het plangebied). In samenspraak met deze bewoners is het plan verder ontwikkeld. Deze buurtbewoners hebben aangegeven dat zij veel waarde hechten aan een groenstrook aan de voorzijde van hun woningen. Met onderhavig plan is hiermee rekening gehouden door de WADI dusdanig te plaatsen zodat er een vrij uitzicht blijft voor de drie aanliggende huizen. In totaal is het plan 3 á 4 keer naar deze buurtbewoners opgestuurd. In totaal hebben er twee overleggen plaatsgevonden met deze buurtbewoners.

In November 2019 is een open inloopavond georganiseerd voor buurtbewoners, geïnteresseerde en eventuele bezwaarhebbers. De open inloopavond is bekend gemaakt middels de Facebookpagina van Steingood Beringe, via een flyer en via de lokale krant "Hallo Peel en Maas". Het doel van de open inloopavond was iedereen informeren over het woningbouwplan.

Daarnaast is contact opgenomen met het kerkbestuur aangezien de woningbouwlocatie is gelegen naast het kerkhofpad. Het kerkbestuur heeft aangegeven geen bezwaar te hebben tegen woningbouw naast het kerkhofpad. Met onderhavig plan is uit voorzorg wel rekening gehouden met het kerkhofpad. Langs het kerkhofpad is een aantal meter vrij gehouden zodat er tijdens een eventuele begrafenis geen hinder wordt ondervonden van de nieuwe buurt.

#### *Vooroverleg*

In het kader van onderhavig bestemmingsplan is geen vooroverleg gevoerd.

#### *Zienswijzen*

Het ontwerp-bestemmingsplan heeft van 18 december 2020 t/m 29 januari 2021 voor eenieder ter visie gelegen.

Er is één zienswijze binnengekomen tegen het ontwerp-bestemmingsplan. Deze zienswijze is beoordeeld op ontvankelijkheid en de belangen van reclamant zijn afgewogen tegen het belang dat met het bestemmingsplan wordt gediend. De zienswijze heeft daarbij niet geleid tot inhoudelijke wijzigingen c.q. aanvullingen van het bestemmingsplan. Een uitgebreidere behandeling van de zienswijze is opgenomen in het zienswijzenrapport, die als bijlage bij het bestemmingsplan is vastgesteld.

# <span id="page-40-0"></span>**8.3 Procedure**

De Wet ruimtelijke ordening (Wro) is in werking getreden met ingang van 1 juli 2008. De wettelijke procedure start met het moment van ter inzage legging van het ontwerp bestemmingsplan.

De procedure ziet er als volgt uit:

- Vooroverleg met betrokken instanties;
- Openbare kennisgeving van het ontwerp bestemmingsplan;
- Terinzagelegging van het ontwerp en bijbehorende stukken gedurende 6 weken en toezending aan gedeputeerde staten en de betrokken rijksdiensten, waterschappen en gemeenten;
- Gedurende de termijn van terinzagelegging kunnen door een ieder schriftelijk of mondeling zienswijzen worden ingebracht;
- Vaststelling van het bestemmingsplan door de gemeenteraad binnen 12 weken;
- Algemene bekendmaking van het bestemmingsplan door terinzagelegging met voorafgaande kennisgeving en toezending aan gedeputeerde staten en betrokken rijksdiensten, waterschappen en gemeenten: binnen 2 weken dan wel, indien gedeputeerde staten of de inspecteur zienswijzen hebben ingebracht of het bestemmingsplan gewijzigd is vastgesteld, vanaf 6 weken na vaststelling;
- Mogelijkheid tot beroep bij de Afdeling bestuursrechtspraak van de Raad van State binnen 6 weken na bekendmaking voor belanghebbenden;
- Inwerkingtreding op de dag na afloop van de beroepstermijn, zijnde 6 weken na de bekendmaking, tenzij binnen deze termijn een verzoek om een voorlopige voorziening is ingediend bij de Voorzitter van de Afdeling bestuursrechtspraak van de Raad van State.

Naam van de berekening: Eelserstraat 22 Gemaakt op: 3-12-2020 10:58:38 Rekentijd: 0:00:01 Naam van het bedrijf: De Groene Pijl

Berekende ruwheid: 0,28 m

Meteo station: Eindhoven

#### **Brongegevens:**

| Volgnr. | BronID | X-coord. | Y-coord. | EP Hoogte | Gem.geb. hoogte | EP Diam. | EP Uittr. snelh. | E-Aanvraag |
|---------|--------|----------|----------|-----------|-----------------|----------|------------------|------------|
| 1       | 1      | 194 331  | 372 252  | 6,0       | 6,0             | 0,50     | 4,00             | 11 333     |

| Volgnummer | GGLID      | Xcoordinaat | Ycoordinaat | Geurnorm | Geurbelasting |
|------------|------------|-------------|-------------|----------|---------------|
| 2          | Hoekpunt 1 | 193 907     | 372 400     | 3,0      | 0,7           |
| 3          | Hoekpunt 2 | 194 052     | 372 483     | 3,0      | 1,3           |
| 4          | Hoekpunt 3 | 194 096     | 372 447     | 3,0      | 1,6           |
| 5          | Hoekpunt 4 | 193 994     | 372 349     | 3,0      | 0,9           |
| 6          | Middelpunt | 194 005     | 372 411     | 3,0      | 1,0           |

Naam van de berekening: Eelserstraat 30 Gemaakt op: 3-12-2020 11:01:41 Rekentijd: 0:00:01 Naam van het bedrijf: De Groene Pijl

Berekende ruwheid: 0,29 m

Meteo station: Eindhoven

#### **Brongegevens:**

| Volgnr. | BronID | X-coord. | Y-coord. | EP Hoogte | Gem.geb. hoogte | EP Diam. | EP Uittr. snelh. | E-Aanvraag |
|---------|--------|----------|----------|-----------|-----------------|----------|------------------|------------|
| 1       | 1      | 194 512  | 372 458  | 6,0       | 6,0             | 0,50     | 4,00             | 38 211     |

| Volgnummer | GGLID      | Xcoordinaat | Ycoordinaat | Geurnorm | Geurbelasting |
|------------|------------|-------------|-------------|----------|---------------|
| 2          | Hoekpunt 1 | 193 907     | 372 400     | 3,0      | 1,2           |
| 3          | Hoekpunt 2 | 194 052     | 372 483     | 3,0      | 1,7           |
| 4          | Hoekpunt 3 | 194 096     | 372 447     | 3,0      | 2,0           |
| 5          | Hoekpunt 4 | 193 994     | 372 349     | 3,0      | 1,7           |
| 6          | Middelpunt | 194 005     | 372 411     | 3,0      | 1,6           |

Naam van de berekening: Kaumeshoek 16 Gemaakt op: 3-12-2020 11:04:04 Rekentijd: 0:00:01 Naam van het bedrijf: De Groene Pijl

Berekende ruwheid: 0,29 m

Meteo station: Eindhoven

#### **Brongegevens:**

| Volgnr. | BronID | X-coord. | Y-coord. | EP Hoogte | Gem.geb. hoogte | EP Diam. | EP Uittr. snelh. | E-Aanvraag |
|---------|--------|----------|----------|-----------|-----------------|----------|------------------|------------|
| 1       | 3      | 194 121  | 372 715  | 6,0       | 6,0             | 0,50     | 4,00             | 6 682      |

| Volgnummer | GGLID      | Xcoordinaat | Ycoordinaat | Geurnorm | Geurbelasting |
|------------|------------|-------------|-------------|----------|---------------|
| 2          | Hoekpunt 1 | 193 907     | 372 400     | 3,0      | 0,6           |
| 3          | Hoekpunt 2 | 194 052     | 372 483     | 3,0      | 0,9           |
| 4          | Hoekpunt 3 | 194 096     | 372 447     | 3,0      | 0,8           |
| 5          | Hoekpunt 4 | 193 994     | 372 349     | 3,0      | 0,5           |
| 6          | Middelpunt | 194 005     | 372 411     | 3,0      | 0,6           |

Naam van de berekening: Kaumeshoek 17 Gemaakt op: 3-12-2020 11:05:21 Rekentijd: 0:00:01 Naam van het bedrijf: De Groene Pijl

Berekende ruwheid: 0,28 m

Meteo station: Eindhoven

#### **Brongegevens:**

| Volgnr. | BronID | X-coord. | Y-coord. | EP Hoogte | Gem.geb. hoogte | EP Diam. | EP Uittr. snelh. | E-Aanvraag |
|---------|--------|----------|----------|-----------|-----------------|----------|------------------|------------|
| 1       | 4      | 194 125  | 372 783  | 6,0       | 6,0             | 0,50     | 4,00             | 11 385     |

| Volgnummer | GGLID      | Xcoordinaat | Ycoordinaat | Geurnorm | Geurbelasting |
|------------|------------|-------------|-------------|----------|---------------|
| 2          | Hoekpunt 1 | 193 907     | 372 400     | 3,0      | 0,7           |
| 3          | Hoekpunt 2 | 194 052     | 372 483     | 3,0      | 1,1           |
| 4          | Hoekpunt 3 | 194 096     | 372 447     | 3,0      | 1,0           |
| 5          | Hoekpunt 4 | 193 994     | 372 349     | 3,0      | 0,6           |

Gemeente Peel en Maas t.a.v. De heer R. Janssen Wilhelminaplein 1 5981 CC Panningen

| datum       | 1 oktober 2020 | behandeld door   | Bram van den Ende |
|-------------|----------------|------------------|-------------------|
| uw kenmerk  |                | telefefoonnummer | 0031881190653     |
| ons kenmerk | 2020-001957    | bijlage(n)       | 0                 |
|             |                |                  |                   |

**onderwerp** Realisatie van 15 woningen in Beringe (plan De Groene Pijl)

### Geachte heer Janssen,

Op 11 augustus 2020 hebben wij een aanvraag ontvangen voor het project Realisatie van 15 woningen op de locatie Achter de Kerk te Beringe. Het plangebied ligt binnen het invloedsgebied van de Provinciale weg N275, waarover transport van gevaarlijke stoffen plaatsvindt. Op grond van artikel 7 uit het Besluit externe veiligheid transportroutes (Bevt) voorzien wij u graag van advies over deze ontwikkeling.

De gemeente Peel en Maas heeft in de locatie 'Achter de Kerk' een geschikte woningbouwlocatie voor starters- en seniorenwoningen gevonden. De woningbouwlocatie zal een noordelijke uitbreiding zijn van het nieuwbouwwijkje "Achter de Kerk".

Op basis van de vigerende bestemmingsplannen "Kernen Beringe, Egchel, Grashoek en Koningslust" en "Buitengebied Peel en Maas" is de voorgenomen ontwikkeling van de woningbouwlocatie niet toegestaan.

Een woning is op grond van de definities in het Bevi te classificeren als een kwetsbaar object.

### **Relevante aspecten externe veiligheid**

#### *Risicobronnen en groepsrisico*

De Provinciale weg N275 ligt op een afstand van ongeveer 60 meter van de toekomstige woningen. Het plangebied is gelegen binnen het invloedsgebied van het transport van gevaarlijke stoffen over de weg. Het groepsrisico overschrijdt de oriëntatiewaarde en de 10% van de oriëntatiewaarde niet. Er kan worden volstaan met een beperkte verantwoording van het groepsrisico.

In het kader van de verantwoording zijn onderstaande scenario's maatgevend.

#### Optreden van een koude of een warme BLEVE op de N275

Over de N275 vindt transport plaats van brandbare gassen behorend tot de stofcategorie GF3 met een maximale effectafstand van 355 meter. Voorbeeldstof voor deze categorie is propaan/LPG. Bij een ongeval met het vervoer van een GF3-stof (een tot vloeistof verdicht brandbaar gas) over de weg, kan een koude of warme BLEVE optreden.

Een koude BLEVE kan veroorzaakt worden door een externe beschadiging van de tankwand, bijvoorbeeld bij een botsing, waardoor deze direct openscheurt Het brandbare gas komt vrij en ontsteekt direct. Er ontstaat een vuurbal en een drukgolf. Een koude BLEVE is een snel scenario wat direct plaatsvindt.

Een warme BLEVE wordt veroorzaakt doordat een aanwezige brand de druk in de tank doet oplopen. Hierdoor verzwakt en bezwijkt de tankwand. Het brandbare gas komt vrij en ontsteekt. Er ontstaat een vuurbal en een drukgolf. Een warme BLEVE voltrekt zich binnen 20 minuten, afhankelijk van de opwarmingstijd tot de explosie.

#### *Effecten*

De effecten van een koude en warme BLEVE zijn hittestraling, overdruk en scherfwerking door rondvliegende brokstukken. Na de explosie voltrekt het scenario BLEVE zich snel en duurt de vuurbal niet langer dan 10 tot 20 seconden.

Deze effecten kunnen slachtoffers, schade en brand in de omgeving veroorzaken. Het slachtofferbeeld wordt voornamelijk bepaald door de hittestraling en niet door de overdruk. Volgens het scenarioboek externe veiligheid ligt de grens voor 99% letaliteit op 100 meter met een hittestraling van 130 kW/m² en de grens voor 1% letaliteit op 245 meter met een hittestraling van 25 kW/m². Tot op een afstand van 380 meter kunnen onbeschermde personen 1e graad brandwonden oplopen. Gebouwen kunnen een zekere bescherming bieden tegen de hittestraling, maar moeten wel bestand zijn tegen de optredende overdruk.

#### *Bestrijdbaarheid*

Gezien de snelheid waarmee een koude BLEVE plaatsvindt, is dit scenario niet bestrijdbaar. De koude BLEVE wordt daarom niet verder uitgewerkt in deze analyse.

Een warme BLEVE kan worden voorkomen door middel van koelen en/of afschermen van de tank. Afhankelijk van de constructie en de intensiteit van brand, vindt binnen 20 minuten een BLEVE plaats. Bij een LPG-tank met een onbeschadigde hitte-werende coating, wordt een mogelijke BLEVE uitgesteld tot 75 minuten. Randvoorwaarde is een snelle alarmering en opkomst van de brandweer, een goede bereikbaarheid van de incidentlocatie en de beschikking over voldoende slagkracht en bluswater. Voor een effectieve bestrijding is een bluswatercapaciteit van 2 maal 90 m³/uur benodigd. De hulpdiensten zullen bij het optreden van een BLEVE slachtoffers redden en eerste hulp verlenen en ontstane branden in de omgeving blussen.

#### *Zelfredzaamheid en handelingsperspectief bij een (dreigende) BLEVE*

De zelfredzaamheid van personen wordt in grote mate bepaald door de mogelijkheden om van de bron af te vluchten en door de mogelijkheden om te schuilen. De vluchtroutes vanuit de toekomstige woningen moeten zodanig zijn ingericht, dat van de risicobron af vluchten mogelijk is. Indien het gebouw niet tijdig kan worden ontvlucht, moet het gebouw zoveel mogelijk bescherming bieden aan

de aanwezige personen tegen de effecten van een BLEVE. De glasbezetting in een gebouwconstructie is doorgaans de zwakste schakel.

#### Vrijkomen van toxische stoffen op de N275

Over de N275 vindt transport plaats van toxische vloeistoffen behorend tot de stofcategorie LT2 met een maximale effectafstand van 880 meter. Als voorbeeldstof voor dit scenario is ammoniak aangehouden.

Door een ongeval met bovengenoemde gevaarlijke stoffen, kan er een lekkage ontstaan waardoor in korte tijd een grote hoeveelheid van een toxisch gas vrijkomt. Er ontstaat vervolgens een giftige wolk die zich snel met de wind mee verspreidt.

#### *Effecten*

De snelheid waarmee het scenario giftige wolk zich voltrekt is afhankelijk van de uitstroomsnelheid van de giftige stof, de windsnelheid en windrichting en de inrichting van de omgeving. Personen die zich buiten begeven in het effectgebied lopen een grote kans gewond te raken dan wel dodelijk slachtoffer te worden.

Volgens het scenarioboek externe veiligheid ligt bij het vrijkomen van ammoniak uit een tankwagen (bij neutraal weer, een windsnelheid van 5 m/s en een verstedelijkt gebied), de grens voor 95% letaliteit op 90 meter en de grens voor 5% letaliteit op 280 m.

Gebouwen kunnen een zekere bescherming bieden tegen een giftige wolk. Echter de toxische wolk kan, meegevoerd door de wind, uiteindelijk ook het binnenmilieu van gebouwen binnendringen door ruimtelijke ventilatie en na verloop van tijd ook door natuurlijke ventilatie.

#### *Bestrijdbaarheid*

De inzet van de brandweer richt zich op het neerslaan van een toxische gaswolk. Randvoorwaarde is een snelle alarmering en opkomst van de brandweer, een (bovenwindse) bereikbaarheid via twee verschillende routes vanuit twee tegenovergestelde windstreken en de beschikking over voldoende bluswater om een gaswolk neer te slaan. Voor een effectieve bestrijding is een bluswatercapaciteit van 2 maal 90 m³/uur benodigd.

#### *Zelfredzaamheid en handelingsperspectief bij een toxische wolk*

De zelfredzaamheid van personen wordt in grote mate bepaald door de mogelijkheden om van de bron af te vluchten en door de mogelijkheden om te schuilen. Bij een toxisch scenario is schuilen in een gebouw een effectieve vorm van zelfredzaamheid, als het gebouw voldoende bescherming biedt. Het gebouw moet lucht- en lekdicht dicht zijn, waardoor toxische gassen niet kunnen binnendringen. Een mechanische gebouwventilatie moet direct kunnen worden uitgezet. Indien schuilen niet mogelijk is moet bij voorkeur dwars op de windrichting worden gevlucht.

#### **Hulpverlening**

De inzet van de brandweer is er op gericht om de escalatie van bovengenoemde scenario's te voorkomen en de schadelijke effecten hiervan zoveel mogelijk te beperken. Bepalend voor een effectieve inzet, is een goede tweezijdige en veilige bovenwindse bereikbaarheid van een locatie, een snelle alarmering en opkomst van de brandweer en de beschikbaarheid van voldoende bluswater in de directe omgeving.

#### *Bereikbaarheid*

Het plangebied en de omgeving zijn goed bereikbaar via minimaal twee onafhankelijke aanvalswegen,

waardoor ook in geval van werkzaamheden of calamiteiten het plangebied goed bereikbaar is. De aanvalswegen voorzien verder in een veilige bovenwindse aanrijroute bij een incident met toxische stoffen.

#### *Opkomsttijd*

De opkomsttijd van de 1e tankautospuit van de brandweer naar een ongevalslocatie in en nabij het plangebied bedraagt ongeveer 8 minuten. Vanwege deze opkomsttijd is het aannemelijk dat de brandweer tijdig een effectieve bron- en/of effectbestrijding kan inzetten bij een (dreigende) BLEVE of het vrijkomen van een toxische stof. Het bevorderen van de zelfredzaamheid van aanwezige personen in het plangebied blijft echter van groot belang.

De wettelijke opkomsttijd voor een 1e brandweereenheid voor een woonfunctie bedraagt volgens het Besluit Veiligheidsregio's maximaal 8 minuten. De wettelijke opkomsttijd voor de brandweer wordt voor dit gebouw niet of nauwelijks overschreden.

#### *Bluswatervoorzieningen*

In de Bèr Vullingsstraat zijn openbare primaire bluswatervoorzieningen aanwezig voor gebouwbrandbestrijding, maar vanwege de afstand wordt geadviseerd om de nieuwe woonwijk te voorzien van enkele brandkranen (conform het regionale beleid). Langs de N275 is eveneens geen bluswatervoorziening aanwezig. Parallel aan de N275 ligt het kanaal Noordervaart, maar hiervan is de bereikbaarheid niet optimaal.

Volgens het regionale beleid is een bluswatercapaciteit van 2 maal 90 m³/uur nodig om een scenario BLEVE of ongeval met toxische vloeistoffen of gassen te bestrijden.

Gezien de kleinschaligheid van de huidige ontwikkeling wordt geadviseerd om bij een volgende ontwikkeling nabij de N275 twee geboorde putten van 90 m³/uur aan te laten leggen tussen de rotonde Kanaalstraat en de Kaumeshoek (indicatief).

De exacte uitvoering en positionering dienen op dat moment nader te worden afgestemd met de Veiligheidsregio Limburg-Noord.

#### *Zelfredzaamheid*

Personen in de toekomstige woningen zijn naar verwachting overwegend zelfredzaam. De personen in het plangebied kunnen schuilen in hun eigen woning, indien dit gebouw voldoende bescherming biedt. In geval van een toxisch scenario, is het noodzakelijk dat de ventilatie van het gebouw afgeschakeld kan worden door de bewoners.

In het plangebied zijn er voldoende vluchtmogelijkheden aanwezig om bij een incident van de risicobron af te kunnen vluchten. In het bouwkundige en installatietechnische ontwerp moet rekening worden gehouden met de mogelijkheden voor het schuilen in het gebouw en de ontvluchting van het gebouw bij de bovenstaande externe veiligheid scenario's.

De toekomstige bewoners moeten kennis hebben van de gevaren van de externe veiligheid scenario's en weten wat te doen bij het optreden van deze scenario's. Hierdoor kan het juiste handelingsperspectief gekozen worden, namelijk schuilen of vluchten. Bij de verkoop en/of verhuur van de woningen dient aan de toekomstige bewoners de voorgestelde handelingsperspectieven te worden meegegeven.

#### *Waarschuwing en alarmering*

Voor de hulpverleningsdiensten is het van belang dat aanwezigen tijdig gewaarschuwd worden. Het waarschuwings- en alarmeringssysteem (WAS) is dekkend voor het plangebied. Het gebruik van het WAS, aangevuld met het gebruik van NL-alert, kan er aan bijdragen dat het aantal slachtoffers wordt beperkt.

#### **Advies**

- Bij het optreden van een BLEVE op de N275 ontstaat een drukgolf en hittestraling met scherfwerking en brand tot gevolg. Dit wordt deels opgevangen door aanwezige obstakels in de omgeving, maar niet langs het gehele invloedstraject. Hierdoor vallen er veel slachtoffers en wordt de zelfredzaamheid van aanwezige personen negatief beïnvloed. Om dit te voorkomen adviseren we onderstaande zaken: ◦ Beperk het glasoppervlak aan de risicovolle zijdes;
	-
	- Voer de beglazing in de gevelconstructie gekeerd naar de N275 uit als gelaagd veiligheidsglas in een flexibele sponning en een daarvoor geschikt kozijn. Het glas dient te voldoen aan klasse P2A conform NEN-EN 356 of gelijkwaardig met als doel dat de
	- effecten van buitenaf worden beperkt. Het buitenoppervlak van de gevel- en dakconstructie van de woningen gekeerd naar de N275 moet voldoen aan brandklasse B volgens de NEN-EN13501-1.
- Om veilig in het gebouw te kunnen schuilen voor een toxische gaswolk, moet de mechanische ventilatie voorzien zijn van een schakelaar op een gemakkelijk te bereiken plaats (bij voorkeur in de meterkast), zodat de ventilatie snel kan worden afgeschakeld.
- Ten behoeve van gebouwbrandbestrijding dient de nieuwe wijk te worden voorzien van voldoende brandkranen (conform het regionale beleid).
- De ontvluchting van de woningen moet van de risicozijde af gepositioneerd worden.
- Zorg dat de bewoners van de woningen op de hoogte zijn van de risico's uit de omgeving en de aanwezige voorzieningen in het gebouw, zodat ze daarnaar kunnen handelen bij een incident.

Namens het algemeen bestuur van de Veiligheidsregio Limburg-Noord,

Met vriendelijke groet,

H. Baarends Afdelingshoofd

*Dit document bevat rekenresultaten van AERIUS Calculator. Het betreft de hoogst berekende stikstofbijdragen per stikstofgevoelig Natura 2000-gebied, op basis van rekenpunten die overlappen met habitattypen en/of leefgebieden die aangewezen zijn in het kader van de Wet natuurbescherming, gekoppeld aan een aangewezen soort, of nog onbekend maar mogelijk wel relevant.*

*De berekening op basis van stikstofemissies gaat uit van de componenten ammoniak (NH3) en/of stikstofoxide (NOx).*

*Wilt u verder rekenen of gegevens wijzigen? Importeer de pdf dan in Calculator. Voor meer toelichting verwijzen wij u naar de website www.aerius.nl.*

Berekening Situatie 1

- [Kenmerken](#page-51-0)
- [Samenvatting emissies](#page-52-0)
- Depositieresultaten
- [Gedetailleerde emissiegegevens](#page-53-0)

Verdere toelichting over deze PDF kunt u vinden in een bijbehorende leeswijzer. Deze leeswijzer en overige documentatie is te raadplegen via: https://www.aerius.nl/handleidingen-en-leeswijzers.

> RpHK2thiJx9x (03 december 2020) pagina 1/6

<span id="page-51-0"></span>

| Contact                                       | Rechtspersoon                                                                 |            | Inrichtingslocatie           |                              |  |  |
|-----------------------------------------------|-------------------------------------------------------------------------------|------------|------------------------------|------------------------------|--|--|
|                                               | Bureau Leefomgeving                                                           |            | Schoolstraat 7, 5961EE Horst |                              |  |  |
| Activiteit                                    | Omschrijving                                                                  |            | AERIUS kenmerk               |                              |  |  |
|                                               | De Groene Pijl                                                                |            | RpHK2thiJx9x                 |                              |  |  |
|                                               | Datum berekening                                                              |            | Rekenjaar                    | Rekenconfiguratie            |  |  |
|                                               | 03 december 2020, 11:25                                                       |            | 2020                         | Berekend voor natuurgebieden |  |  |
| Totale emissie                                |                                                                               | Situatie 1 |                              |                              |  |  |
|                                               | NOx                                                                           | 32,09 kg/j |                              |                              |  |  |
|                                               | NH3                                                                           | < 1 kg/j   |                              |                              |  |  |
| Resultaten                                    | Natuurgebied                                                                  |            |                              |                              |  |  |
| Hectare met<br>hoogste bijdrage<br>(mol/ha/j) | Uw berekening heeft geen depositieresultaten opgeleverd boven 0,00 mol/ha/jr. |            |                              |                              |  |  |
| Toelichting                                   | Oprichten woningen                                                            |            |                              |                              |  |  |

# Resultaten

<span id="page-52-0"></span>#### Resultaten Situatie 1 RpHK2thiJx9x (03 december 2020)

<span id="page-53-0"></span>Emissie (per bron) Situatie 1

| Voertuig | Omschrijving                  | Uitstoot<br>hoogte (m) | Spreiding<br>(m) | Warmte<br>inhoud<br>(MW) | Stof       | Emissie               |
|----------|-------------------------------|------------------------|------------------|--------------------------|------------|-----------------------|
| AFW      | Betonpomp                     | 4,0                    | 4,0              | 0,0                      | NOx<br>NH3 | 2,80 kg/j<br>< 1 kg/j |
| AFW      | Mobiele hijskraan             | 4,0                    | 4,0              | 0,0                      | NOx<br>NH3 | 1,40 kg/j<br>< 1 kg/j |
| AFW      | Graafmachine<br>(middelgroot) | 4,0                    | 4,0              | 0,0                      | NOx<br>NH3 | 1,68 kg/j<br>< 1 kg/j |
| AFW      | Graafmachine<br>(groot)       | 4,0                    | 4,0              | 0,0                      | NOx<br>NH3 | 3,36 kg/j<br>< 1 kg/j |
| AFW      | Laadschop<br>(middelgroot)    | 4,0                    | 4,0              | 0,0                      | NOx<br>NH3 | 1,89 kg/j<br>< 1 kg/j |
| AFW      | Laadschop (groot)             | 4,0                    | 4,0              | 0,0                      | NOx<br>NH3 | 3,78 kg/j<br>< 1 kg/j |
| AFW      | Asfaltfreesmachine            | 4,0                    | 4,0              | 0,0                      | NOx<br>NH3 | < 1 kg/j<br>< 1 kg/j  |
| AFW      | Asfaltafwerkinstalla<br>tie   | 4,0                    | 4,0              | 0,0                      | NOx<br>NH3 | < 1 kg/j<br>< 1 kg/j  |
| AFW      | Wals                          | 4,0                    | 4,0              | 0,0                      | NOx<br>NH3 | < 1 kg/j<br>< 1 kg/j  |
| AFW      | Trilplaat                     | 4,0                    | 4,0              | 0,0                      | NOx<br>NH3 | < 1 kg/j<br>< 1 kg/j  |

Naam Aanlegfase woningbouwlocatie Locatie (X,Y) 193978, 372404 NOx 16,70 kg/j NH3 < 1 kg/j

|           |                              | Naam<br>Locatie (X,Y)<br>NOx<br>NH3 | Tractor<br>3,78 kg/j<br>< 1 kg/j | 193974, 372404                |            |                       |         |
|-----------|------------------------------|-------------------------------------|----------------------------------|-------------------------------|------------|-----------------------|---------|
| Voertuig  | Omschrijving                 | Uitstoot<br>hoogte (m)              | Spreiding<br>(m)                 | Warmte<br>inhoud<br>(MW)      | Stof       |                       | Emissie |
| AFW       | Tractor                      | 3,5                                 | 3,5                              | 0,0                           | NOx<br>NH3 | 3,78 kg/j<br>< 1 kg/j |         |
|           |                              | Naam<br>Locatie (X,Y)<br>NOx<br>NH3 | 11,60 kg/j<br>< 1 kg/j           | Bouwverkeer<br>193870, 372305 |            |                       |         |
| Soort     | Voertuig                     |                                     | Aantal voertuigen                | Stof                          |            |                       | Emissie |
| Standaard | Middelzwaar<br>vrachtverkeer |                                     | 24,0 / etmaal                    | NOx<br>NH3                    |            | 5,17 kg/j<br>< 1 kg/j |         |
| Standaard | Zwaar vrachtverkeer          |                                     | 20,0 / etmaal                    | NOx<br>NH3                    |            | 6,44 kg/j<br>< 1 kg/j |         |

Disclaimer Hoewel verstrekte gegevens kunnen dienen ter onderbouwing van een vergunningaanvraag, kunnen er geen rechten aan worden ontleend. De eigenaar van AERIUS aanvaardt geen aansprakelijkheid voor de inhoud van de door de gebruiker aangeboden informatie. Bovenstaande gegevens zijn enkel bruikbaar tot er een nieuwe versie van AERIUS beschikbaar is. AERIUS is een geregistreerd handelsmerk in Europa. Alle rechten die niet expliciet worden verleend, zijn voorbehouden.

| Rekenbasis | Deze berekening is tot stand gekomen op basis van:                 |                                 |  |  |  |
|------------|--------------------------------------------------------------------|---------------------------------|--|--|--|
|            | AERIUS                                                             | versie 2020_20201124_13fd900ebd |  |  |  |
|            | Database                                                           | versie 2020_20201124_13fd900ebd |  |  |  |
|            | Voor meer informatie over de gebruikte methodiek en data zie:      |                                 |  |  |  |
|            | https://www.aerius.nl/nl/factsheets/release/aerius-calculator-2020 |                                 |  |  |  |

*Dit document bevat rekenresultaten van AERIUS Calculator. Het betreft de hoogst berekende stikstofbijdragen per stikstofgevoelig Natura 2000-gebied, op basis van rekenpunten die overlappen met habitattypen en/of leefgebieden die aangewezen zijn in het kader van de Wet natuurbescherming, gekoppeld aan een aangewezen soort, of nog onbekend maar mogelijk wel relevant.*

*De berekening op basis van stikstofemissies gaat uit van de componenten ammoniak (NH3) en/of stikstofoxide (NOx).*

*Wilt u verder rekenen of gegevens wijzigen? Importeer de pdf dan in Calculator. Voor meer toelichting verwijzen wij u naar de website www.aerius.nl.*

Berekening Situatie 1

- [Kenmerken](#page-57-0)
- [Samenvatting emissies](#page-58-0)
- Depositieresultaten
- [Gedetailleerde emissiegegevens](#page-59-0)

Verdere toelichting over deze PDF kunt u vinden in een bijbehorende leeswijzer. Deze leeswijzer en overige documentatie is te raadplegen via: https://www.aerius.nl/handleidingen-en-leeswijzers.

> S5MwVNBc5wcg (03 december 2020) pagina 1/5

<span id="page-57-0"></span>

| Contact                                       | Rechtspersoon                                                                 |            | Inrichtingslocatie           |                              |  |  |
|-----------------------------------------------|-------------------------------------------------------------------------------|------------|------------------------------|------------------------------|--|--|
|                                               | Bureau Leefomgeving                                                           |            | Schoolstraat 7, 5961EE Horst |                              |  |  |
| Activiteit                                    | Omschrijving                                                                  |            | AERIUS kenmerk               |                              |  |  |
|                                               | De Groene Pijl                                                                |            | S5MwVNBc5wcg                 |                              |  |  |
|                                               | Datum berekening                                                              |            | Rekenjaar                    | Rekenconfiguratie            |  |  |
|                                               | 03 december 2020, 11:29                                                       |            | 2020                         | Berekend voor natuurgebieden |  |  |
| Totale emissie                                |                                                                               | Situatie 1 |                              |                              |  |  |
|                                               | NOx                                                                           | 23,41 kg/j |                              |                              |  |  |
|                                               | NH3                                                                           | < 1 kg/j   |                              |                              |  |  |
| Resultaten                                    | Natuurgebied                                                                  |            |                              |                              |  |  |
| Hectare met<br>hoogste bijdrage<br>(mol/ha/j) | Uw berekening heeft geen depositieresultaten opgeleverd boven 0,00 mol/ha/jr. |            |                              |                              |  |  |
| Toelichting                                   | Oprichten woningen                                                            |            |                              |                              |  |  |

# Resultaten

<span id="page-58-0"></span><span id="page-59-0"></span>Emissie (per bron) Situatie 1

| Sector | Categorie                                      | Omschrijving                        | Eenheden<br>Stof                                            | Emissie   |
|--------|------------------------------------------------|-------------------------------------|-------------------------------------------------------------|-----------|
|        | Woningen<br>(nieuwbouw): Twee<br>onder-één-kap | Twee-onder-één-kap<br>woningen      | 4,0<br>NOx                                                  | 8,67 kg/j |
|        | Woningen<br>(nieuwbouw):<br>Tussenwoning       | Tussenwoningen                      | 4,0<br>NOx                                                  | 6,20 kg/j |
|        | Woningen<br>(nieuwbouw):<br>Hoekwoning         | Hoekwoningen                        | 4,0<br>NOx                                                  | 7,33 kg/j |
|        |                                                | Naam<br>Locatie (X,Y)<br>NOx<br>NH3 | Verkeer woningen<br>193871, 372305<br>1,21 kg/j<br>< 1 kg/j |           |
| Soort  | Voertuig                                       |                                     | Aantal voertuigen<br>Stof                                   | Emissie   |

Naam 12 Woningen Locatie (X,Y) 193978, 372404

NOx 22,20 kg/j

Disclaimer Hoewel verstrekte gegevens kunnen dienen ter onderbouwing van een vergunningaanvraag, kunnen er geen rechten aan worden ontleend. De eigenaar van AERIUS aanvaardt geen aansprakelijkheid voor de inhoud van de door de gebruiker aangeboden informatie. Bovenstaande gegevens zijn enkel bruikbaar tot er een nieuwe versie van AERIUS beschikbaar is. AERIUS is een geregistreerd handelsmerk in Europa. Alle rechten die niet expliciet worden verleend, zijn voorbehouden.

| Rekenbasis |          | Deze berekening is tot stand gekomen op basis van:                 |  |  |  |
|------------|----------|--------------------------------------------------------------------|--|--|--|
|            | AERIUS   | versie 2020_20201124_13fd900ebd                                    |  |  |  |
|            | Database | versie 2020_20201124_13fd900ebd                                    |  |  |  |
|            |          | Voor meer informatie over de gebruikte methodiek en data zie:      |  |  |  |
|            |          | https://www.aerius.nl/nl/factsheets/release/aerius-calculator-2020 |  |  |  |