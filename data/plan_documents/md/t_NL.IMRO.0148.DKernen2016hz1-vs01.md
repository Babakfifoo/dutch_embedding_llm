xml version\="1\.0" encoding\="UTF\-8"?

bestemmingsplan 1e herziening ''Chw bestemmingsplan Kernen gemeente Dalfsen 2016, Baarsmastraat 25'': Toelichting

direct naar inhoud van Toelichting

bestemmingsplan 1e herziening ''Chw bestemmingsplan Kernen gemeente Dalfsen 2016, Baarsmastraat 25''

====================================================================================================

Toelichting

-----------

| Plan: | bestemmingsplan 1e herziening ''Chw bestemmingsplan Kernen gemeente Dalfsen 2016, Baarsmastraat 25'' |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0148\.DKernen2016hz1\-vs01 |

* Toelichting

* Bijlagen bij toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Plangebied

+ 1\.3 Planologisch\-juridische regeling

+ 1\.4 Voorliggend bestemmingsplan

+ 1\.5 De bij het plan behorende stukken

* Hoofdstuk 2 Huidige en toekomstige situatie

+ 2\.1 Huidige situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Onderzoek

+ 4\.1 Archeologie en cultuurhistorie

+ 4\.2 Bedrijven en milieuzonering

+ 4\.3 Besluit m.e.r.

+ 4\.4 Bodem

+ 4\.5 Ecologie

+ 4\.6 Externe veiligheid

+ 4\.7 Geluid

+ 4\.8 Kabels en leidingen

+ 4\.9 Luchtkwaliteit

+ 4\.10 Parkeren

+ 4\.11 Water

* Hoofdstuk 5 Toelichting op de regels

+ 5\.1 Algemeen

+ 5\.2 Nadere toelichting op de regels

* Hoofdstuk 6 Economische uitvoerbaarheid

* Hoofdstuk 7 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

De gemeente Dalfsen heeft het voornemen de voormalig basisschool Het Kleine Veer in Dalfsen te herontwikkelen tot een woningbouwlocatie. De beoogde herontwikkeling is niet mogelijk binnen de huidige planologische regeling, zoals dat is bepaald in het bestemmingsplan "Chw bestemmingsplan Kernen gemeente Dalfsen 2016 ". Om die reden is het nodig om een bestemmingsplanherziening procedure te voeren. Momenteel is de basisschool gesloopt en het terrein ligt nu braak.

#### 1\.2 Plangebied

Het plangebied betreft de voormalige basisschool Het Kleine Veer. Het terrein van de voormalige basisschool is gesitueerd in de buurt Dalfsen Vechtvliet en vormt daarmee onderdeel van de wijk Dalfsen Kern. De locatie wordt afgebakend door de Baarsmastraat, Prins Bernhardstraat en de Bruinleeuwstraat.De volgende afbeelding geeft een overzicht van de globale ligging van het plangebied.

![afbeelding "i_NL.IMRO.0148.DKernen2016hz1-vs01_0001.png"](i_NL.IMRO.0148.DKernen2016hz1-vs01_0001.png)

*Afbeelding: Globale ligging plangebied*

#### 1\.3 Planologisch\-juridische regeling

De huidige juridische regeling van de betreffende gronden is neergelegd in het bestemmingsplan "Chw bestemmingsplan Kernen gemeente Dalfsen 2016". De gronden hebben de bestemming "Maatschappelijk" en de dubbelbestemmingen "Waarde \- Archeologie 3" en "Waterstaat \- Beschermingszone". Op de volgende afbeelding is een uitsnede van de verbeelding van het bestemmingsplan weergegeven.

![afbeelding "i_NL.IMRO.0148.DKernen2016hz1-vs01_0002.png"](i_NL.IMRO.0148.DKernen2016hz1-vs01_0002.png)

*Afbeelding: Uitsnede verbeelding bestemmingsplan*

#### 1\.4 Voorliggend bestemmingsplan

Het voorliggende bestemmingsplan maakt de gewenste bestemmingswijziging mogelijk. Voor het plangebied is aansluiting gezocht bij de gedetailleerde**Â**bestemmingsregeling van het moederplan "Chw bestemmingsplan Kernen gemeente Dalfsen 2016".

Het plan is afgestemd op de Wet ruimtelijke ordening en voldoet aan de meest recente inzichten betreffende de digitale uitwisseling en raadpleging (RO\-Standaarden). Hierdoor is het bestemmingsplan een goed leesbaar en bruikbaar plan.

#### 1\.5 De bij het plan behorende stukken

Het herzieningsplan "bestemmingsplan 1e herziening ''Chw bestemmingsplan Kernen gemeente Dalfsen 2016, Baarsmastraat 25''" bestaat uit de volgende stukken:

* verbeelding (tek. nr. NL.IMRO.0148\.DKernen2016hz1\-vs01\);

* regels.

Het bestemmingsplan bestaat uit een verbeelding, regels en een toelichting. De verbeelding en de regels vormen samen het juridisch bindende gedeelte van het bestemmingsplan en moeten samen "gelezen" worden. Op de verbeelding zijn de bestemmingen in het plangebied aangegeven. Aan deze bestemmingen zijn regels en bepalingen gekoppeld om de uitgangspunten van het plan zeker te stellen. De toelichting heeft geen rechtskracht, maar vormt toch een belangrijk onderdeel van het bestemmingsplan. De toelichting geeft aan wat de beweegredenen en achtergronden zijn die aan het bestemmingsplan ten grondslag liggen.

### Hoofdstuk 2 Huidige en toekomstige situatie

#### 2\.1 Huidige situatie

De voormalige basisschool Het Kleine Veer is gesloopt en momenteel ligt het terrein braak. Rondom het plangebied zijn verschillende voorzieningen gesitueerd. De dorpskern van Dalfsen is binnen een straal van 400 meter gelegen evenals verschillende gezondheidsvoorzieningen. De bebouwing rondom het plangebied is kenmerkend voor de buurt Dalfsen Vechtvliet. De volgende afbeeldingen geven de bebouwing aan de direct omliggende straten weer.

![afbeelding "i_NL.IMRO.0148.DKernen2016hz1-vs01_0003.png"](i_NL.IMRO.0148.DKernen2016hz1-vs01_0003.png)

![afbeelding "i_NL.IMRO.0148.DKernen2016hz1-vs01_0004.png"](i_NL.IMRO.0148.DKernen2016hz1-vs01_0004.png)

*Afbeelding: Bebouwing Bruinleeuwstraat*

![afbeelding "i_NL.IMRO.0148.DKernen2016hz1-vs01_0005.png"](i_NL.IMRO.0148.DKernen2016hz1-vs01_0005.png)

![afbeelding "i_NL.IMRO.0148.DKernen2016hz1-vs01_0006.png"](i_NL.IMRO.0148.DKernen2016hz1-vs01_0006.png)

*Afbeelding: Bebouwing Prins Bernhardstraat*

![afbeelding "i_NL.IMRO.0148.DKernen2016hz1-vs01_0007.png"](i_NL.IMRO.0148.DKernen2016hz1-vs01_0007.png)

![afbeelding "i_NL.IMRO.0148.DKernen2016hz1-vs01_0008.png"](i_NL.IMRO.0148.DKernen2016hz1-vs01_0008.png)

*Afbeelding: Bebouwing Baarmastraat*

#### 2\.2 Toekomstige situatie

In de toekomstige situatie wordt het braak liggende terrein van de voormalige basisschool Het Kleine Veer ontwikkeld tot een woongebied. Daarvoor moet de huidige bestemming "Maatschappelijk" vervangen worden door een bestemming die woningbouw op deze locatie toestaat. In de toekomstige situatie zijn er op de locatie maximaal 12 woningen toegestaan. Deze woningen sluiten in de stedenbouwkundige opzet aan op de bouwstijl van de omliggende straten, welke in de vorige paragraaf zijn weergegeven. De toekomstige woningen zullen gasloos worden gerealiseerd.

### Hoofdstuk 3 Beleidskader

#### 3\.1 Rijksbeleid

##### 3\.1\.1 Structuurvisie Infrastructuur en Ruimte

De Structuurvisie Infrastructuur en Ruimte (SVIR) is op 13 maart 2012 door de minister vastgesteld. Met de Structuurvisie zet het kabinet het roer om in het nationale ruimtelijke beleid. Om de bestuurlijke drukte te beperken brengt het Rijk de ruimtelijke ordening zo dicht mogelijk bij burgers en bedrijven, laat het meer over aan gemeenten en provincies en komen de burgers en bedrijven centraal te staan. Het Rijk kiest voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsruimte voor het faciliteren van ontwikkelingen.

##### 3\.1\.2 Rijkdoelen en regionale opgaven

Voor de periode tot 2028 zijn de ambities van het Rijk in drie rijksdoelen uitgewerkt:

* vergroten van de concurrentiekracht door versterking van de ruimtelijk\-economische structuur van Nederland;

* verbeteren van de bereikbaarheid;

* zorgen voor een leefbare en veilige omgeving met unieke natuurlijke en cultuurhistorische waarden.

Met bovengenoemde rijksdoelen zijn 13 nationale belangen aan de orde die in het SVIR verder gebiedsgericht zijn uitgewerkt in concrete opgaven voor de diverse onderscheiden regio's. Buiten deze nationale belangen hebben decentrale overheden meer beleidsvrijheid op het terrein van de ruimtelijke ordening gekregen; het kabinet is van mening dat provincies en gemeenten beter op de hoogte zijn van de actuele situatie in de regio en de vraag van bewoners, bedrijven en organisaties en daardoor beter kunnen afwegen welke (ruimtelijke) ingrepen in een gebied nodig zijn.

De MIRT\-regio Oost\-Nederland bestaat uit de provincies Overijssel en Gelderland. Opgaven van nationaal belang in dit gebied zijn:

* Het waar nodig verbeteren van de internationale achterlandverbindingen (wegen, spoorwegen en vaarwegen) die door Oost\-Nederland lopen. Dit onder andere voor de Mainports Rotterdam en Schiphol. Hiervoor wordt onder meer een MIRT\-onderzoek naar het goederenvervoer over spoor op de lange termijn uitgevoerd, evenals het Programma Hoogfrequent Spoorvervoer;

* Versterking van de primaire waterkeringen (hoogwaterbeschermingsprogramma) en het samen met decentrale overheden uitvoeren van het gebiedsgerichte deelprogramma Rivieren van het Deltaprogramma voor het formuleren van een integrale strategie voor het rivierengebied. In Oost\-Nederland gaat het deelprogramma Rivieren over de Waal, Neder\-Rijn, Lek, IJssel en IJssel\-Vechtdelta;

* Het samenwerken met decentrale overheden in de generieke deelprogramma's Veiligheid, Zoet water en Nieuwbouw en Herstructurering van het Deltaprogramma;

* Het tot stand brengen en beschermen van de (herijkte) EHS, inclusief de Natura 2000\-gebieden;

* Het robuust en compleet maken van het hoofdenergienetwerk (380 kV), onder andere door het aanwijzen van het tracÃ© voor aansluiting op het Duitse hoogspanningsnet en het buisleidingennetwerk.

Oost\-Nederland omvat veel natuurgebieden en levert daarmee een belangrijke bijdrage aan het (inter)nationale natuurnetwerk voor biodiversiteit. Daarnaast kent de regio belangrijke cultuurhistorische waarden. Tegelijkertijd zijn er in Oost\-Nederland een aantal gebieden waar de effecten van bevolkingsdaling nu al voelbaar zijn en gebieden waar deze effecten nu nog niet voelbaar zijn, maar naar verwachting op termijn wel (zogenaamde anticipeergebieden).

##### 3\.1\.3 Besluit algemene regels ruimtelijke ordening

Op 30 december 2011 is het Barro in werking getreden. In het Barro zijn bepalingen opgenomen ten aanzien van onderwerpen van nationaal belang, zoals Rijksvaarwegen, kustfundament, de Waddenzee, buisleidingen van nationaal belang en de Ecologische hoofdstructuur. Geen van de in het Barro geregelde onderwerpen heeft invloed op het voorliggende bestemmingsplan. De betreffende onderwerpen zijn namelijk niet aan de orde in of nabij het plangebied.

##### 3\.1\.4 Ladder voor duurzame verstedelijking

Artikel 3\.1\.6 lid 2 van de Bro geeft aan dat de toelichting van een ruimtelijk plan dat een nieuwe stedelijke ontwikkeling mogelijk maakt, moet voldoen aan een aantal voorwaarden:

* 1\. er wordt beschreven dat de voorgenomen stedelijke ontwikkeling voorziet in een actuele regionale behoefte;

* 2\. indien uit de beschrijving, bedoeld in onderdeel a, blijkt dat sprake is van een actuele regionale behoefte, wordt beschreven in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins, en;

* 3\. indien uit de beschrijving, bedoeld in onderdeel b, blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.

Trede 1 van de ladder

Wat is een stedelijke ontwikkeling? De definitie voor een stedelijke ontwikkeling (artikel 1\.1\.1, lid 1, Bro) luidt als volgt: *Stedelijke ontwikkeling: ruimtelijke ontwikkeling van*

*een bedrijventerrein of zeehaventerrein, of van kantoren, detailhandel,*

*woningbouwlocaties of andere stedelijke voorzieningen.*Â

Er is geen ondergrens bepaald voor wat een 'stedelijke ontwikkeling' is. Op basis van jurisprudentie blijkt dat Ã©Ã©n of enkele woningen niet gezien worden als een stedelijke ontwikkeling:

* drie woningen rechtstreeks, drie woningen via een wijzigingsbevoegdheid bij bestaande lintbebouwing (ABRvS 18 december 2013, 201302867/1/R4 (Weststellingerwerf)

* Ã©Ã©n woning (ABRvS 14 januari 2014, nr. 201308263/2/R4 (Midden\-Delfland)

Het begrip "woningbouwlocatie" (zoals opgenomen in de omschrijving van het begrip "stedelijke ontwikkeling" in artikel 1\.1\.1 Bro) is niet nader gedefinieerd. Gelet op de kleinschalige woningbouw die bovenstaande plannen mogelijk maken, is de Afdeling van oordeel "dat de plannen niet voorzien in een woningbouwlocatie als bedoeld in artikel 1\.1\.1 Bro. De plannen kunnen dan ook niet worden aangemerkt als een stedelijke ontwikkeling".

De beoogde herontwikkeling op het voormalige basisschoolterrein staat de ontwikkeling tot maximaal 12 woningen toe. Hieruit volgt de conclusie dat met dit totaal aantal woningen sprake is van een stedelijke ontwikkeling.

Een stedelijke ontwikkeling dient in een actuele regionale behoefte te voorzien. In het kader van de Structuurvisie kernen Dalfsen is in de gemeente Dalfsen een woonbehoefteonderzoek uitgevoerd. De structuurvisie van de gemeente Dalfsen strekt zich uit over de periode van 2010 tot aan 2025\. Om te bepalen welke hoeveelheid ruimte moet worden gereserveerd bij de verschillende kernen moet eerste bekend zijn om hoeveel woningen het gaat per kern voor die periode. Om dat te achterhalen is eerst gekeken naar wat er op dit moment al aan beleid, beleidsnota's en voorbereidende stukken aanwezig is.

Een belangrijke rol voor de eerste periode (2010 tot 2015\) is weggelegd voor de âprestatieafspraken wonen gemeente Dalfsen 2010 tot 2015â (1\). Hierin zijn afspraken vastgelegd tussen de gemeente Dalfsen en de provincie Overijssel over het woningbouwprogramma voor de eerstkomende periode. Daarnaast is gebruik gemaakt van de nota âDemografische ontwikkelingen en maatschappelijke trends in Dalfsenâ (2\) van het SGBO (oktober 2008\). Verder is de notitie âWoningbouwprogramma 2010\-2012â (3\), die aan de raad is aangeboden, een belangrijke gegevensbron geweest.

*Ad 1\.Prestatieafspraken*

Het bouwprogramma is gebaseerd op een bevolkingsontwikkeling, zoals die is geprognosticeerd op basis van PRIMOS 2007 van 2010 tot 2015 en ziet er als volgt uit.

| netto toevoeging aan de woningvoorraad    Â | 79   Â |

| --- | --- |

| opgave sloop / vervangende nieuwbouw   Â | 60   Â |

| totaal bruto programma 2010 tot 2015   Â | 850   Â |

| waarvan binnenstedelijk (30%)   Â | 255   Â |

| waarvan uitleg (70%)   Â | 595   Â |

De toename van woningen voor bijzondere doelgroepen valt buiten genoemde aantallen en kan als extra daarbij worden opgeteld. Voor de periode daarna ziet de gemeente nog maar weinig locaties vrijkomen, die gebruikt kunnen worden voor het binnenstedelijk programma. Daarom wordt voor de periode van 2015 tot 2025 uitgegaan van een verdeling 10% binnenstedelijk en 90% uitleg.

*Ad 2\. Demografische ontwikkelingen*

Ook deze is gebaseerd op PRIMOS 2007\. Geeft bevolking per 5 jaar vanaf 01\-01\-2010\. De bevolkingsgroei wordt vooral veroorzaakt door de natuurlijke groei en een gering binnenlands migratieoverschot. Uit het rapport blijkt dat Dalfsen als geheel relatief veel kinderen telt in de leeftijd van 0 tot 15 jaar, relatief veel paren met kinderen heeft en relatief weinig alleenstaanden en eenoudergezinnen. In Dalfsen leidt dit er toe dat gedurende de gehele periode van vooruitberekenening van PRIMOS (2040\) nog niet zal worden toegegeven aan het verschijnsel van bevolkingskrimp, zoals in veel andere gemeenten wel het geval is. Dit duidt op een relatief jonge en dynamische bevolking met als gevolg dat dit leidt tot een hogere woningbehoefte dan gemiddeld wordt waargenomen.

*Ad 3\. Woningbouwprogramma*

In deze notitie wordt een overzicht gegeven van de restcapaciteit per 01\-01\-2010, zowel van de binnenstedelijke plannen als de uitlegplannen, alsmede van de plannen voor de bijzondere doelgroepen. Uitgangspunt is de prestatieafspraak met de provincie Overijssel voor de periode 2010 tot 2015\. Voor de periode 2015\-2025 wordt uitgegaan van de verdeling 10% binnenstedelijk en 90% uitleggebied. Dit betekent het volgende:

| Â | 2010\-2014   Â | 2015\-2019   Â | 2020\-2024   Â | 2010\-2024   Â | |

| --- | --- | --- | --- | --- | --- |

| netto toevoeging aan de woningvoorraad   Â | 790   Â | 680   Â | 570   Â | 2040   Â | |

| opgave sloop/vervangende nieuwbouw   Â | 60   Â | 70   Â | 80   Â | 210   Â | |

| totaal bruto programma    Â | 850   Â | 750   Â | 650   Â | 2250   Â | |

| waarvan binnenstedelijk   Â | 255   Â | 75   Â | 65   Â | 395   Â | |

| waarvan uitleg    Â | 595   Â | 675   Â | 585   Â | 1855   Â | |

De netto toevoeging aan de woningvoorraad is iets meer dan hetgeen uit de PRIMOS\-berekening 2007 blijkt. Dit komt enerzijds door hetgeen onder ad 2 al is aangegeven, maar anderzijds ook, omdat het beleid van de gemeente om jongeren aan zich te binden door het aanbieden van een aantrekkelijk en betaalbaar woningaanbod nadrukkelijk in de woningbehoefte tot uitdrukking wil laat komen. Uit het rapport van SGBO blijkt dat Dalfsen als geheel relatief veel kinderen telt in de leeftijd van 0 tot 15 jaar, relatief veel paren met kinderen heeft en relatief weinig alleenstaanden en eenoudergezinnen. Aangezien de gemeente Dalfsen als beleid heeft om maximaal te streven naar het behouden van de jongeren in de gemeente, onder andere door ze optimale huisvestingsmogelijkheden te bieden, berekent de gemeente een hogere woningbehoefte. Dit woningbouwprogramma moet nu over de kernen verdeeld worden. Uitgangspunt is het aandeel van de kern (inclusief omliggend buitengebied) in het gemeentelijk totaal, gerelateerd aan de nu bekende afspraken.

Dat komt er op neer dat Dalfsen ongeveer 40% voor zijn rekening neemt, Nieuwleusen 38%, Lemelerveld 18% en Oudleusen en Hoonhorst allebei 2%. Het bruto woningbouwprogramma ziet er dan per kern als volgt uit:

| **Kern**   Â | **bruto programma**   Â | **wv binnenstedelijk**   Â | **wv uitleg**   Â |

| --- | --- | --- | --- |

| Dalfsen   Â | 900   Â | 158   Â | 742   Â |

| Oudleusen   Â | 50   Â | (8\) nvt\*   Â | 42\+8   Â |

| Hoonhorst   Â | 50   Â | (8\) nvt\*   Â | 42\+8   Â |

| Lemelerveld   Â | 400   Â | 71   Â | 329   Â |

| Nieuwleusen   Â | 850   Â | 150   Â | 700   Â |

| **Gemeente**   Â | **2250**   Â | **379**   Â | **1871**   Â |

*\* Gezien de geringe omvang van deze kernen wordt alleen uitgegaan van*

*uitleggebieden*

*Regionale afstemming*

Samen met alle gemeenten in West\-Overijssel heeft de gemeente woonafspraken gemaakt met de provincie Overijssel. Hierin zijn onder andere afspraken gemaakt over programmeren en zuinig ruimtegebruik. Dit zijn de onder andere de volgende hoofdafspraken (dit is niet een uitputtend overzicht van alle woonafspraken):

* De te hanteren prognose is vastgelegd in het programmeringsdocument.

* Gemeenten en provincie spreken af dat een balans op de lokale woningmarkt maximaal 100% plancapaciteit ten opzichte van de te hanteren prognose inhoudt.

* Gemeente zorgen voor balans tussen vraag en aanbod op de woningmarkt binnen een periode van 3 jaar.

* Gemeente maken afspraken binnen de subregio.

*Conclusie 1e trede*

De voorgenomen stedelijke ontwikkeling voorziet in een actuele regionale behoefte.

Trede 2 van de ladder

Wanneer in een actuele regionale behoefte wordt voorzien, dient een ontwikkeling in eerste instantie binnen bestaand stedelijk gebied plaats te vinden (volgens het principe inbreiding vÃ³Ã³r uitbreiding).

De herontwikkelingslocatie voormalig basisschoolterrein te Dalfsen is gelegen binnen het gebied dat in de Omgevingsvisie Overijsel is aangeduid als bestaand stedelijk gebied. Ditzelfde geldt voor de Structuurvisie Kernen gemeente Dalfsen, waarin de locatie eveneens binnen het als bestaand stedelijk gebied aangeduid gebied valt. Ter aanvulling is de herontwikkelingslocatie voormalig basisschool nog gevisualiseerd ten opzichte van de grenzen van de gemeentelijke bestemmingsplannen Kernen (de locatie ligt hierbinnen) en Buitengebied (de locatie ligt daarbuiten).

*Conclusie 2e trede*

Uit de beschrijving onder '2' volgt dat de stedelijke ontwikkeling in bestaand stedelijk gebied plaatsvindt. De derde trede van de ladder is hierdoor niet meer van toepassing.

**Conclusie**

Uit het voorgaande blijkt dat de woningbouwontwikkeling op het voormalig basisschoolterrein in Dalfsen voldoet aan de drie treden van de ladder voor duurzame verstedelijking, omdat het plan:

* Past binnen het regionaal afgestemde programma van woningen voor de gemeente Dalfsen.

* Een woningbouwaanbod heeft dat aansluit op het marktsegment waar op basis van de woonvisie de meeste behoefte aan is.

* Bijdraagt aan het behoud en de versterking van de kenmerkende woonkwaliteiten van de kern Dalfsen.

* Gebruik maakt van bestaand stedelijk gebied door herstructurering.

Om deze redenen is de woningbouwontwikkeling op het voormalig basisschoolterrein in Dalfsen aan te merken als een actuele regionale behoefte zoals bedoeld in de 1e trede van de ladder voor duurzame verstedelijking. Aangezien sprake is van een inbreidingslocatie wordt eveneens voldaan aan de 2e trede van de ladder en is de 3e trede niet meer van toepassing.

##### 3\.1\.5 Water

*Kaderrichtlijn Water*

De Kaderrichtlijn Water (KRW), is een Europese richtlijn. Deze richtlijn is bedoeld om de kwaliteit van het grond\- en oppervlaktewater in Europa op goed niveau te houden en te krijgen. Het doel is om in 2015 een goede ecologische en chemische toestand voor alle oppervlaktewateren te hebben en een goede chemische en kwantitatieve toestand voor alle grondwateren. Voor grondwater betekent dit onder meer dat er geen directe lozingen mogen plaatsvinden en de toename van chemische verontreiniging moet worden voorkomen.

Het grondgebied van de gemeente Dalfsen behoort tot het stroomgebied van de Rijn, deelgebied Rijn\-Oost. Voor dit deelgebied is in 2009 het stroomgebiedsbeheerplan vastgesteld.

*Nationaal Waterplan*

De Vierde Nota Waterhuishouding is op 22 december 2009 vervangen door het Nationaal Waterplan. Dit is de nieuwe planvorm op Rijksniveau op basis van de nieuwe Waterwet. Het Nationaal Waterplan vervangt alle voorgaande Nota's Waterhuishouding, waarbij veel van het ingezette beleid uit deze nota's wordt voortgezet. Het Nationaal Waterplan heeft de status van een structuurvisie voor de ruimtelijke aspecten op basis van de Wet ruimtelijke ordening. Het Nationaal Waterplan beschrijft de hoofdlijnen van het nationale waterbeleid. Er komen nieuwe normen op basis van overstromingskansen die per dijkringgebied zullen worden vastgesteld.

*Waterbeleid 21e eeuw*

Met het Waterbeleid 21e eeuw wordt ingespeeld op toekomstige ontwikkelingen die hogere eisen stellen aan het waterbeheer. Het gaat hierbij om onder andere de klimaatverandering, bodemdaling en zeespiegelrijzing. Het Waterbeleid 21e eeuw heeft twee principes voor duurzaam waterbeheer geÃ¯ntroduceerd, te weten de tritsen:

\- vasthouden, bergen en afvoeren;\- schoonhouden, scheiden en zuiveren.

De trits vasthouden, bergen en afvoeren houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren, wordt het water afgevoerd. Bij de trits schoonhouden, scheiden en zuiveren gaat het erom dat het water zoveel mogelijk wordt schoongehouden. Vervolgens worden schoon en vuil water zoveel mogelijk gescheiden en als laatste wanneer schoonhouden en scheiden niet mogelijk is, komt het zuiveren van verontreinigd water aanbod.

*Waterveiligheid*

De uiterwaarden van de Vecht worden begrensd door primaire keringen. Deze keringen beschermen de binnendijkse gebieden tegen hoogwatersituaties. In het plangebied ligt een waterstaatswerk/beschermingszone van een primaire waterkering. Dit is op de volgende afbeelding weergegeven. Binnen het gebied is de waterkering als dubbelbestemming Waterstaat\-Waterkering opgenomen. De functie en de stabiliteit van deze waterkering wordt middels dit bestemmingsplan gegarandeerd.

![afbeelding "i_NL.IMRO.0148.DKernen2016hz1-vs01_0009.jpg"](i_NL.IMRO.0148.DKernen2016hz1-vs01_0009.jpg)

Rondom de waterkering ligt een beschermingszone. Het waterstaatswerk en het profiel van de vrije ruimte heeft de dubbelbestemming 'Waterstaat\-Waterkering' gekregen. De beschermingszones hebben de gebiedsaanduiding 'vrijwaringszone\-dijk' gekregen. Voor de beschermingszone (deze is 20 meter aan weerszijden van de waterkering) is geen regeling opgenomen ter voorkoming van dubbele procedures. Immers in de Keur van het waterschap worden eisen gesteld aan ontwikkelingen binnen deze beschermingszone. Voor werkzaamheden binnen de beschermingszone van de waterkering is een Watervergunning op grond van de Keur van het Waterschap Drents Overijsselse Delta. noodzakelijk.

*Hoogwaterbeschermingsprogramma Vechtdijken*

Waterschap Drents Overijsselse Delta werkt aan het Hoogwaterbeschermingsprogramma Vechtdijken. Het Hoogwaterbeschermingsprogramma (HWBP) is een langdurige alliantie tussen de waterschappen en het Rijk. De waterschappen en het ministerie van Infrastructuur en Milieu werken samen in een alliantie om Nederland veilig te houden tegen hoogwater. Dit doen zij binnen de kaders van het Bestuursakkoord Water en het Deltaprogramma en uitgaande van ieders verantwoordelijkheid, tegen de meest doelmatige besteding van middelen en waarbij de beschikbare kennis en deskundigheid maximaal wordt ontsloten en gebruikt. De vormgeving van deze samenwerkingsorganisatie en de daadwerkelijke (nationale) inrichting vindt te allen tijde op een beheerste wijze plaats. Innovatie op ieder denkbaar gebied is Ã©Ã©n van de pijlers onder deze aanpak. Hiermee geven afzonderlijke waterschappen en hetministerie van Infrastructuur en Milieu ook invulling aan de uitvoeringsopgave van het Deltaprogramma.

*Watertoets*

In de paragraaf 4\.11 wordt verder ingegaan op de wateraspecten met betrekking tot de watertoets.

##### 3\.1\.6 Natuur

*Vogel\- en Habitatrichtlijn*

Natura 2000 is een netwerk van beschermde natuurgebieden, dat door de lidstaten van de Europese Unie wordt opgezet. Het Natura 2000\-netwerk dient ter bescherming van zowel de gebieden (natuurlijke habitatten) als wilde flora en fauna op het Europese grondgebied van de lidstaten. Natura 2000 wordt op zijn beurt weer gevormd door de Vogelrichtlijn (1979\) en de Habitatrichtlijn (1992\). Deze richtlijnen richten zich op de (directe) bescherming van soorten en op de instandhouding van hun leefgebieden en andere natuurlijke habitatten. Sinds 1 oktober 2005 vallen de Natura 2000\-gebieden samen met de beschermde natuurmonumenten (voorheen (staats)natuurmonumenten) onder de Natuurbeschermingswet 1998\. Daarnaast was het soortenbeleid uit de Vogel\- en Habitatrichtlijn vertaald in de Flora\- en faunawet. Per 1 januari 2017 is deze wetgeving opgenomen in de Wet Natuurbescherming.

*Wet natuurbescherming*

Vanaf 1 januari 2017 is de wet natuurbescherming in werking getreden. Deze wet vervangt 3 wetten: de Natuurbeschermingswet 1998, de Flora\- en faunawet en de Boswet.

*Gebiedsbescherming*

Met het onderdeel gebiedsbescherming uit de Wet natuurbescherming (Wnb) worden waardevolle, kwetsbare Natura 2000\-gebieden beschermd. Hiermee voldoet de provincie aan internationale verdragen en de Europese regelgeving voor de beschermde natuurgebieden en beschermde soorten planten en dieren in die gebieden. De provincie Overijssel kent 25 Natura2000\-gebieden.

Er is een vergunning nodig als u een project of handeling wilt uitvoeren die schadelijk kan zijn voor een beschermd natuurgebied. Dit zijn met name activiteiten waarbij stikstof vrijkomt, zoals het uitbreiden van een bestaand veehouderijbedrijf of het bouwen van een nieuwe fabriek. Soms is een vergunning nodig voor de uitstoot van stikstof of kan worden volstaan met een melding.

Naast de zogeheten stikstofdepositie kunnen ook andere verstorende factoren leiden tot vergunningplicht. Voorbeelden daarvan zijn:

* geluidsbelasting;

* wijziging van grondwaterstanden of âstromen;

* opzetten peil of peilverlagingen;

* aanzuigende werking verkeer;

* uitstoot van schadelijke stoffen;

* lichthinder of versnippering van gebied.

*Soortenbescherming*

De aanwezigheid van veel verschillende planten\- en dierensoorten in voldoende aantallen, in ecologisch gezonde natuurgebieden, zorgen ervoor dat de natuur tegen een stootje kan. Sommige soorten, zoals vleermuizen, gierzwaluwen, steenuilen en huismussen, zijn kwetsbaar. In een dichtbevolkt land als Nederland is daarom goede bescherming voor de aanwezige natuur belangrijk. Wanneer het met de natuur goed gaat, kunnen we economische en andere maatschappelijke activiteiten meer ruimte te bieden.

Via het onderdeel soortenbescherming in de Wet natuurbescherming (Wnb) beschermt de provincie plant\- en diersoorten die in het wild voorkomen. Alle vogels en ruim 230 plant\- en diersoorten vallen onder de bescherming van deze wet, met als doel de biodiversiteit te bevorderen. In de wet is een aantal verboden opgenomen. Het is bijvoorbeeld verboden om beschermde dieren opzettelijk te doden, te verstoren of te verjagen of om voortplantingsplaatsen en rustplaatsen te beschadigen en vernielen. In bepaalde situaties is het mogelijk deze verboden te overtreden, maar daarvoor is dan wel een vrijstelling of een ontheffing nodig.

Zorgplicht: Of dieren en planten nu beschermde soorten zijn of niet: de Wnb schrijft voor dat we nadelige gevolgen voor planten en dieren moeten voorkomen. We moeten dus zorgvuldig omgaan met onze omgeving. Deze zogenoemde zorgplicht geldt voor iedereen

*Natuurnetwerk Nederland (voorheen EHS)*

Het Natuurnetwerk Nederland is het Nederlands netwerk van bestaande en nieuw aan te leggen natuurgebieden. Het netwerk moet natuurgebieden beter verbinden met elkaar en met het omringende agrarisch gebied.

Welke natuurgebieden vallen onder het Natuurnetwerk Nederland?

In het Natuurnetwerk Nederland liggen:

* bestaande natuurgebieden, waaronder de 20 Nationale Parken;

* gebieden waar nieuwe natuur wordt aangelegd;

* randbouwgebieden, beheerd volgens agrarisch natuurbeheer;

* ruim 6 miljoen hectare grote wateren: meren, rivieren, de kustzone van de Noordzee en de Waddenzee;

* alle Natura 2000\-gebieden.

Binnen de provincie Overijssel heeft de begrenzing van deze gebieden op perceelsniveau vastgelegd in de provinciale Omgevingsvisie. De bescherming is geregeld in de provinciale Omgevingsverordening Overijssel.

#### 3\.2 Provinciaal beleid

Het provinciaal beleid is verwoord in tal van plannen. Het belangrijkste plan betreft de Omgevingsvisie\- en de daarbij behorende verordening Overijssel. Op 12 april 2017 zijn de nieuwe omgevingsvisie\- en verordening door Provinciale Staten vastgesteld en op 1 mei 2017 in werking getreden.

##### 3\.2\.1 Omgevingsvisie Overijssel

Uitgangspunten van de Omgevingsvisie Overijssel, Beken kleur

De Omgevingsvisie is het integrale provinciale beleidsplan voor de fysieke leefomgeving van Overijssel. De hoofdambitie van de Omgevingsvidie is een toekomstvaste groei van welvaart en welzijn met een verantwoord beslag op de beschikbare natuurlijke hulpbronnen en voorraden. Enkele belangrijke beleidskeuze waarmee de provincie haar ambities wil realiseren zijn:

* goed en plezierig wonen, nu en in de toekomst door een passend en flexibel aanbod van woonmilieus (typen woningen en woonomgeving) die voorzien in de vraag (kwantitatief en kwalitatief);

* versterken complementariteit van bruisende steden en vitaal platteland als ruimtelijke, cultureel, sociaal en economisch samenhangend geheel. Dit door behoud en versterking van leefbaarheid en diversiteit van het landelijk gebied, stedelijke nerwerken versterken, behoud en versterken van cultureel erfgoed als drager van identiteit.

* investeren in een hoofdinfrastructuur voor wegverkeer, trein, fiets en waarbij veiligheid en doorstroming centraal staan;

* beter benutten van ruimte, bestaande bebouwing en infrastructuur door multifunctioneel en complementair ruimtegebruik (zowel boven\- als ondergronds), hergebruik en herbestemming van vrijkomend vastgoed (in stedelijk en landelijk gebied) en het concentreren van ontwikkelingen rond bestaande infrastructuurknooppunten;

* ruimtelijke plannen ontwikkelen aan de hand van gebiedskenmerken en keuzes voor duurzaamheid.

**Uitvoeringsmodel Omgevingsvisie Overijssel**

Om te bepalen of een initiatief bijdraagt aan de provinciale ambities wordt gebruik gemaak van het 'Uitvoeringsmodel Omgevingsvisie Overijssel'. In dit uitvoeringsmodel staan de stappen of, waar en hoe centraal. Bij een initiatief voor bijvoorbeeld woningbouw, een nieuwe bedrijfslocatie, toeristisch\-recreatieve voorzieningen, natuurontwikkeling, etcetera kun je aan de hand van deze drie stappen bepalen of een initiatief binnen de geschetste visie voor Overijssel mogelijk is, waar het past en hoe het uitgevoerd kan worden.

De eerste stap, het bepalen van de of\-vraag, lijkt in strijd met de wens zoveel mogelijk ruimte te willen geven aan nieuwe initiatieven. Met het faciliteren van initiatieven moet echter wel gekeken worden naar de (wettelijke) verantwoordelijkheden zoals veiligheid of gezondheid. Het uitvoeringsmodel maakt helder wat kan en wat niet kan.

Om een goed evenwicht te vinden tussen het bieden van ruimte aan initiatieven en het waarborgen van publieke belangen, varieert de provinciale sturing: soms normstellend, maar meestal richtinggevend of inspirerend.

*Uitvoeringsmodel Omgevingsvisie Overijssel*

Om de ambities van de provincie waar te maken, bevat de Omgevingsvisie een uitvoeringsmodel. Dit model is gebaseerd op drie niveaus, te weten:

* 1\. Generieke beleidskeuzes.

* 2\. Ontwikkelingsperspectieven.

* 3\. Gebiedskenmerken

Generieke beleidskeuzes

Maatschappelijke opgaven zijn leidend in ons handelen. Allereerst is het dan ook de vraag of er een maatschappelijke opgave is. Of een initiatief mogelijk is, wordt onder andere bepaald door generieke beleidkeuzes van EU, Rijk of provincie. Denk hierbij aan beleidskeuzes om basiskwaliteiten als schoon drinkwater en droge voeten te garanderen. Maar ook aan beleidskeuzes om overaanbod van bijvoorbeeld woningbouw\- en kantorenlocaties â en daarmee grote financiÃ«le en maatschappelijke kosten â te voorkomen.

In de omgevingsvisie zijn de provinciale beleidskeuzes hieromtrent vastgelegd.

De generieke beleidskeuzes zijn vaak normstellend. Dit betekent dat ze opgevolgd moeten worden: het zijn randvoorwaarden waarmee iedereen rekening moet houden vanwege zwaarwegende publieke belangen. De normstellende beleidskeuzes zijn vastgelegd in de omgevingsverordening.

*Gebiedsspecifieke beleidskeuzes*

Voor specifieke gebieden in Overijssel geldt dat niet alle initiatieven mogelijk zijn. Dit heeft te maken met zwaarwegende belangen. Het gaat dan bijvoorbeeld om:

* Het beschermen tegen overstromingen en wateroverlast

* Het veilig stellen van ons drinkwater

* Het behoud van plant\- en diersoorten (biodiversiteit)

* De bescherming van zeldzame of unieke landschapskwaliteiten

* Het beperken van risico's van het vervoer van gevaarlijke stoffen

Het plangebied bevindt zich niet binnen de gebieden waar gebiedsspecifieke beleidskeuzes gelden. De generieke beleidskeuzes worden opgevolgd.

Ontwikkelingsperspectieven

Na het beantwoorden van de of\-vraag, is de vraag waar het initiatief past of ontwikkeld kan worden. In de omgevingsvisie op de toekomst van Overijssel onderscheid de provincie zes ontwikkelingsperspectieven. Deze ontwikkelingsperspectieven schetsen een ruimtelijk perspectief voor een combinatie van functies en geven aan welke beleids\- en kwaliteitsambities leidend zijn. De ontwikkelingsperspectieven geven zo richting aan waar wat ontwikkeld zou kunnen worden.

De ontwikkelingsperspectieven zijn richtinggevend. Dit betekent dat er ruimte is voor lokale afweging: een gemeente kan vanwege maatschappelijke en/of sociaal\-economische redenen in haar Omgevingsvisie en bestemmings\- of omgevingsplan een andere invulling kiezen. Die dient dan wel te passen binnen de â voordat ontwikkelingsperspectief â geldende kwaliteitsambities. Daarbij dienen de nieuwe ontwikkelingen verbonden te worden met de bestaande kenmerken van het gebied, conform de Catalogus Gebiedskenmerken (de derde stap in het uitvoeringsmodel). Naast ruimte voor een lokale afweging t.a.v. functies en ruimtegebruik, is er ruimte voor een lokale invulling van de begrenzing: de grenzen van de ontwikkelingsperspectieven zijn signaleringsgrenzen.

Het plangebied bevindt zich binnen het ontwikkelingsperspectief 'Woon \- en werklocaties buiten de stedelijke netwerken'. De steden en dorpen buiten de stedelijke netwerken mogen altijd bouwen voor de lokale behoefte aan wonen, werken en voorzieningen, inclusief lokaal gewortelde bedrijvigheid, mits onderbouwd en regionaal afgestemd. Herstructurering en transformatie van de woon\-, werk\-, voorzieningen\- en mixmilieus moeten deze vitaal en aantrekkelijk houden en de diversiteit aan milieus versterken. Herstructurering en transformatie bieden kansen om te anticiperen op klimaatverandering (bijvoorbeeld door ruimte voor groen, natuur en water te reserveren). Van belang is de stedelijke ontwikkeling altijd af te stemmen op de kenmerken van het watersysteem, bijvoorbeeld in laaggelegen gebieden bij bouw\- en evacuatieplannen rekening houden met risicoâs op overstroming of wateroverlast. Herstructurering en transformatie kunnen ook bijdragen aan de energietransitie (door het nemen van energie\-efficiÃ«nte maatregelen en/of het opwekken van duurzame energie door bijvoorbeeld het aanwezige dakoppervlak te benutten).

De voorgenomen ontwikkeling betreft een herstructurering/transformatie. Daarnaast wordt er gebouwd voor de lokale behoefte aan wonen.

Gebiedskenmerken

Tenslotte is de vraag hoe het initiatief ingepast kan worden in het landschap. De gebiedskenmerken spelen een belangrijke rol bij deze vraag. Onder gebiedskenmerken wroden verstaan de ruimtelijke kenmerken van een gebied of gebiedstype die bepalend zijn voor de karakteristiek en kwaliteit van dat gebied of gebiedstype. Voor alle gebiedstypen in Overijssel is de Catalogus Gebiedskenmerken beschreven welke kwaliteiten en kenmerken van provinciaal belang zijn en behouden, versterkt of ontwikkeld moeten worden.

De gebiedskenmerken zijn soms normstellend, maar meestal richtinggevend of inspirerend. Voor de normerende uitspraken geldt dat deze opgevolgd dienen te worden; ze zijn dan ook in de omgevingsverordening geregeld. De richtinggevende uitspraken zijn randvoorwaarden waarmee in principe rekening gehouden moet worden. Hier kan gemotiveerd van worden afgeweken, mits aannemelijk is gemaakt dat met het alternatief de kwaliteitsambities even goed of zelfs beter gerealiseerd kunnen worden. De inspirerende uitspraken bieden een wenkend perspectief: het zijn voorbeelden van de wijze waarop ruimtelijke kwaliteitsambities ingevuld kunnen worden. Initiatiefnemers kunnen zich hierdoor laten inspireren, maar dit hoeft niet.

Op basis van gebiedskenmerken in vier lagen (natuurlijke laag, laag van het agrarische cultuurlandschap, stedelijke laag en laag van de beleving gelden specifieke kwaliteitsvoorwaarden en \-opgaven voor ruimtelijke ontwikkelingen. Ze zijn soms normstellend, maar meestal richtinggevend of inspirerend.

*Natuurlijke laag*

Op het plangebied is de natuurlijke laag "Dekzandvlakte en ruggen" van toepassing. Het is de ambitie voor de "Dekzandvlakte" de natuurlijke verschillen tussen hoog en laag en de verschillen tussen nat en droog functioneel meer sturend en beleefbaar te maken.

*Laag van het agrarische cultuurlandschap*

Het plangebied ligt binnen het landschapstype "Essenlandschap". Het is de ambitie om de es te behouden als ruimtelijke eenheid en de contrasten te versterken tussen de verschillende landschapsonderdelen. De flank van de es biedt eventueel ruimte voor ontwikkelingen, mits de karakteristieke structuur van erven, beplantingen, routes en open ruimtes wordt versterkt.

*Stedelijke laag*

De stedelijke laag is de laag van de steden, dorpen, verspreide bebouwing, wegen, spoorwegen en waterwegen. Het gaat in deze lag om de dynamiek van de steden en de grote infrastructurele verbindingen, maar ook om de rust van de dopen en de landelijke wegen en paden. De ligging van een stad of dorp in het landschap, op een kruispunt van infrastructuur of in de nabijheid van grondstoffen speelt een belangrijke rol in het functioneren ervan. EfficiÃ«ntie en bereikbaarheid zijn belangrijke vestigingsfactoren, mar de kwaliteit, eigenheid en het onderscheidend vermogen van de regio is ook steeds belangrijker. De stedelijke leefwijze en cultuur waaiert meer en meer uit over het agrarisch cultuurlandschap. Burgers op getransformeerde boerenerven houden er een stedelijke leefwijze op na; weinig (economische) binding met grond en landschap, genietend van de onafhankelijkheid op eigen erf. De ruimtelijke kwaliteitsambitie is om een brede waaier aan woon\-, werk\-, en mixmilieus te creÃ«ren: elk buurtschap, dorp en stad heeft zijn eigen kleur. Daarnaast ligt er de ambitie om het contrast tussen dynamische en luwe gebieden te versterken door het infrastructuurnetwerk.

Het plangebied wordt aangeduid als "Woonwijken 1955 tot nu" Normen worden hier niet voorgeschreven. Wel wordt als richting aangegeven dat nieuwe bebouwing zich voegt in de aard, maat en karakter van het grotere geheel. Daarnaast wordt de locatie op de gebiedskenmerkenkaart de 'Stedelijke laag' aangeduid met het gebiedstype 'Informele en trage netwerk. Het informele trage netwerk is het âlangzameâ netwerk (wandelpaden, fietspaden, ruiterpaden, vaarroutes) van de provincie, dat delen van het agrarisch cultuurlandschap en het natuurlijke laag toegankelijk en ervaarbaar maakt. De belangrijkste ambitie binnen dit nerwerk is om een verschuiving in het verplaatsingsgedrag van auto naar fiets plaats te laten vinden.

*Laag van de beleving*

Het plangebied ligt binnen het gedeelte dat wordt aangeduid als "Balkons en belvedÃ¨res". Balkons en belvederes zijn formeel bepaalde plekken waar vanaf of waar vandaan het landschap kan worden waargenomen. Omdat het recreatief gebruik van het landschap en de belangstelling voor een betekenisvolle leefomgeving met een sterke identiteit toeneemt, neemt het besef en de noodzaak van deze plekken toe.

**Conclusie**

De voorgenomen ontwikkeling past binnen de beleidskeuzes en uitgangspunten van de provincie Overijssel welke zijn vertaald in de omgevingsvisie.

##### 3\.2\.2 Omgevingsverordening

De uitgangspunten uit de omgevingsvisie zijn vertaald naar regels voor ruimtelijke plannen in de Omgevingsverordening Overijssel. Het plan is in overeenstemming met de regels uit de verordening.

##### 3\.2\.3 Prestatieafspraken

**Provincie en gemeenten maken prestatieafspraak**

De provincie geeft samen met gemeenten invulling en uitvoering aan het woonbeleid in Overijssel. De hoofdlijnen van het provinciale woonbeleid zijn vastgelegd in de Omgevingsvisie en de Omgevingsverordening. De provincie maakt daarnaast met elke gemeente afspraken over de (kwalitatieve) woningbouwopgave voor de periode 2016\- 2020\. Deze betreffen zowel nieuwbouw, bestaande woningbouw en herstructurering. Met de afspraken werken provincie en gemeenten samen aan de hoofddoelstelling van het Overijssels woonbeleid: Voldoende woningen voor iedereen in de juiste kwaliteit en in een aantrekkelijk woonmilieu.

**Prestatieafspraak gemeente Dalfsen**

De gemeente Dalfsen heeft prestatieafspraken gemaakt. De provincie staat toe dat de komende 10 jaar (2016\-2026\) 1\.022 woningen aan de voorraad worden toegevoegd. Dat zijn voor de periode van deze woonvisie gemiddeld 120 woningen per jaar. De concretisering van de woonvisie vindt \- wat de sociale huisvesting betreft \- plaats in de nieuwe prestatieafspraken die de gemeente maakt met de woningcorporaties en de huurdersorganisaties.

#### 3\.3 Gemeentelijk beleid

##### 3\.3\.1 Missie/visie gemeente Dalfsen 2020

**Behouden van het goede door herkenbaar profiel**

In 2009 is het strategisch document Missie/visie gemeente Dalfsen 2020 "Bij uitstek Dalfsen" opgesteld. Het document bevat de strategische koers van de gemeente Dalfsen voor de periode tot 2020\. Het behouden van al het goede dat Dalfsen te bieden heeft, is de komende jaren de belangrijkste opgave voor de gemeente, maatschappelijke partners, ondernemers en bewoners. Om dit te bereiken moet de gemeente een herkenbaar en onderscheidend profiel ontwikkelen. Dit profiel is verwoord in de toekomstvisie Missie/visie gemeente Dalfsen 2020 "Bij uitstek Dalfsen". De centrale missie van de gemeente Dalfsen is: "Het ontwikkelen van vitale gemeenschappen in een onderscheidende woonplaats van groene signatuur".

Een van de projecten die voortvloeit uit het strategisch document is het maken van een ruimtelijke structuurvisie. In de volgende paragraaf wordt ingegaan op deze structuurvisie.

##### 3\.3\.2 Structuurvisie

De Wet op de ruimtelijke ordening (Wro) verplicht de gemeente om ten behoeve van een goede ruimtelijke ordening, Ã©Ã©n of meerdere structuurvisies vast te stellen. De Structuurvisie Kernen gemeente Dalfsen is in september 2010 vastgesteld. In deze structuurvisie zijn de ruimtelijke plannen voor de toekomst opgenomen. In het bijzonder voor woningbouw en bedrijventerreinen, maar ook voor recreatie en toerisme. De structuurvisie heeft een looptijd van 10 jaar en zal de komende jaren de basis vormen voor bestemmingsplannen die de gemeente maakt, maar ook voor investeringsbeslissingen, bijvoorbeeld op het gebied van bouwen en wonen. Omdat ruimtelijke ontwikkelingen zich niet beperken tot een periode van 10 jaar, is ook gekozen voor een doorkijk tot 2025\.

Het plangebied bevindt zich volgens de visiekaart van de Structuurvisie Kernen gemeente Dalfsen in "Bestaand woongebied". Dit is op de volgende afbeelding te zien.

![afbeelding "i_NL.IMRO.0148.DKernen2016hz1-vs01_0010.png"](i_NL.IMRO.0148.DKernen2016hz1-vs01_0010.png)

*Afbeelding: Uitsnede structuurvisiekaart*

*Huidige situatie*

In de planmatige uitbreidingen van Dalfsen komen vormpatronen voor die vooral vanuit een op de woonfunctie gerichte benadering zijn ontworpen. In de te onderscheiden wijken is een staalkaart van stedenbouwkundige ideeÃ«n uit opeenvolgende perioden aanwijsbaar.

Voor elk van de wijken geldt dat een sterk zelfstandige opzet herkenbaar is. Elke wijk heeft ook een eigen ontsluitings\- en groenstructuur.

Het beeld van de woonwijken is open tot zeer open door de over het algemeen ruime opzet en toepassing van vooral vrijstaande en halfvrijstaande woningen. De wijken kenmerken zich verder door het gebruik van veel groen in de straatprofielen en de directe woonomgeving. Er zijn scherpe overgangen tussen de wijken aanwezig. Langs de randen van de kern worden de grenzen met het buitengebied door met name eenzijdig bebouwde wegen met laanbeplanting helder bepaald.

*Toekomstvisie 2025*

De berekening van de woningbehoefte voor de periode van deze structuurvisie is opgenomen in Bijlage 2 van de structuurvisie. De conclusie voor de kern Dalfsen is de volgende:

Inclusief vervangende woningbouw is voor Dalfsen een woningbehoefte berekend van 900 woningen (bruto programma) in de periode van 2010 tot 2025\.

Conform de meest recente prestatieafspraken met de provincie Overijssel (2010 tot 2015\) zal voor de periode 2010\-2015 de woningbouw voor 70% gerealiseerd gaan worden in uitleggebieden en 30% als stedelijke vernieuwing. Na realisering van deze inbreiding zijn de mogelijkheden voor inbreiding binnen de kern beperkt. Een verdergaande inbreiding doet afbreuk aan de ruimtelijke kwaliteit van een kern als Dalfsen. Daarom wordt voor de periode van 2015 tot 2025 uitgegaan van een verdeling van nieuwbouw van 10% in inbreidingslocaties en 90% in uitleggebied.

De verdeling wordt dan: 742 woningen in uitleggebieden en 158 woningen als stedelijke vernieuwing. Laatstgenoemde wordt nu als eerste uitgewerkt. Daarna wordt ingegaan op de uitleggebieden.

*Stedelijke vernieuwing / Bestaand woongebied*

Het beleid voor de toekomst van het bestaande woongebied van het dorp Dalfsen kenmerkt zich door het handhaven van de bestaande kwaliteit. Deze kwaliteit kenmerkt zich door een grote mate van verscheidenheid in woningtypen, een eigen identiteit van de verschillende woonwijken gedragen door een sterk samenhangende groenstructuur die wordt gevormd door oorspronkelijk in het gebied aanwezige boscomplexjes en houtwallen die uitgebreid zijn met bepalende groenelementen. Ook deze bestaande groenstructuur dient in haar hoedanigheid te blijven behouden danwel te worden versterkt.

In het oudste deel van het dorp, gelegen aan de west en noordkant van het centrum zijn woningen in de huursector gelegen die in de komende decennia zullen moeten worden gerenoveerd of moeten worden gesloopt en vervangen. Deze woningtypen sluiten niet meer aan bij de woonwensen van de huidige en toekomende tijd. Bepalend bij de herstructurering van deze gebieden zijn het handhaven van de kwalitatief waardevolle stedenbouwkundig ruimtelijke structuur en de bestaande groenelementen, waardoor vervanging in principe zal plaatsvinden binnen het bestaande stedenbouwkundig raster. Dit sluit aan bij de ambities uit de Omgevingsvisie voor gebiedskenmerk 'Woonwijken 1955 â nu'. Hiervoor wordt als richting voor nieuwe ontwikkelingen aangegeven dat deze nieuwe bebouwing zich voegt in de aard, maat en het karakter van het grotere geheel (patroon van o.a. wooneenheden en parken), maar is als onderdeel daarvan wel herkenbaar. De groenstructuur is onderdeel van het wijkontwerp.

In de structuurvisie zijn de locaties die voor sloop/renovatie en herstructurering/vervangende nieuwbouw in aanmerking komen in de planperiode 2010\-2015 aangeduid. Het plangebied is in de structuurvisie niet aangeduid als locatie die voor sloop/renovatie en herstructurering/vervangende nieuwbouw in aanmerking komt.

In de structuurvisie staat dat een restcapaciteit voor inbreiding in diverse plannen aanwezig is van 117 woningen, zodat er nog ruimte gezocht moet worden voor de inbreiding van 41 woningen binnen de kern Dalfsen in de periode tot 2025 (berekende woningbehoefte in de vorm van inbreiding zijnde 158 minus 117\). Immers op dit moment zijn of worden alle mogelijkheden voor inbreiding in de kern benut. Dit betekent dat alleen nieuwe inbreidingslocaties beschikbaar komen als er sprake is van verplaatsing van functies. Immers de nog bestaande open groene plekken in de kern dienen te worden gehandhaafd om de ruimtelijke kwaliteit van het dorp te behouden. Bij nieuwe inbreidingslocaties geldt vanuit duurzaam waterbeheer dat het hemelwater op eigen terrein geborgen moet kunnen worden. Hiervoor is straks meer ruimte voor water nodig dan momenteel beschikbaar is. Naast de voorgaande aantallen moet ook nog rekening worden gehouden met de extra toename met 28 woningen, die zijn gereserveerd voor bijzondere doelgroepen (plan Bloemendalstraat).

De voorgenomen ontwikkeling voorziet in de sloop en vervangende nieuwbouw tot maximaal 12 woningen op de locatie van de voormalige basisschool Het Kleine Veer. De ontwikkeling voorziet daarmee in de zoektocht naar inbreidingslocaties van de resterende 41 woningen.

**Conclusie**

De voorgenomen ontwikkeling past binnen de Structuurvisie Kernen gemeente Dalfsen.

##### 3\.3\.3 Welstandsnota

De gemeente Dalfsen heeft in 2004 voor haar grondgebied een Welstandsnota opgesteld. In de kernen (bebouwde kommen) van de gemeente Dalfsen heeft het ruimtelijk beleid vastgelegd in bestemmingsplannen, met name een conserverende en beherende insteek. In de bestemmingsplannen voor de verschillende kernen wordt vermeld dat de stedenbouwkundige karakteristiek van de bebouwing niet mag worden aangetast of dat de uiterlijke kenmerken van de woonsfeer van het betreffende perceel zoveel mogelijk gehandhaafd dienen te blijven.

Het plangebied ligt volgens de Welstandsnota in het gebied dat wordt aangeduid als "Woonwijken". Het grootste bebouwingsoppervlak van de gemeente binnen de bebouwde kom wordt gevormd door de woonwijken. Ze zijn vaak gelegen achter of rondom de (historische) kern en bebouwingslinten. Ze zijn gericht op het wonen waardoor de wijk vaak zo is opgezet dat dit een aparte wereld vormt, âafgeslotenâ van de rest van het dorp (smallere straten, doodlopende straten, kronkelende straten, tuinen, speelpleintjes). Afhankelijk van de bouwperiode komen verschillende typen bebouwing voor. Van woningen uit de jaren â30 tot recente nieuwbouw. De wijken worden ontsloten via wijkwegen. De beleidsambitie voor dit gebied is een basisniveau omdat de stedenbouwkundige structuren dominanter zijn dan het bebouwingsbeeld.

In de Welstandsnota zijn verschillende criteria opgenomen waaraan de welstandscommisie zal toetsen of de geplande woningen in het gebied "Woonwijken" passen. De bouwplannen zullen moeten voldoen aan deze criteria.

**Conclusie**

De voorgenomen ontwikkeling past binnen de Welstandsnota van de gemeente Dalfsen.

##### 3\.3\.4 Woonvisie 2016\-2020

*Algemeen*

De Woonvisie 2016\-2020 geeft een overzicht van vraag en aanbod op de woningmarkt van Dalfsen en vormt het afstemmingsdocument voor overleg met buurgemeenten. Deze woonvisie heeft hetzelfde hoofddoel als de huidige en vorige woonvisie:

* Voorzien in de lokale woonbehoefte.

* Bevorderen van een aantrekkelijk woon\- en leefklimaat.

Of in Ã©Ã©n zin samengevat: "Ervoor zorgen dat alle inwoners van de gemeente Dalfsen prettig wonen".

In deze geactualiseerde woonvisie is voor een beperkt aantal thema's en maatregelen gekozen. Op die manier is de focus bij de belangrijkste opgaven gelegd. Daarmee is de woonvisie vooral een visiedocument in plaats van een uitvoeringsplan. De thema's zijn, betaalbaarheid, bestaande woningvoorraad, nieuwbouw, wonen en zorg en doelgroepen. Verder is aangegeven dat alle instrumenten en maatregelen die worden ingezet op de vijf thema's de leefbaarheid moeten bevorderen, duurzaam moeten zijn, waarbij initiatieven vanuit de samenleving zoveel mogelijk worden ondersteund.

*Prestatieafspraken*

De provincie staat toe dat de komende 10 jaar (2016\-2026\) 1\.022 woningen aan de voorraad van de gemeente Dalfsen worden toegevoegd. Dat zijn voor de periode van deze woonvisie gemiddeld 120 woningen per jaar. De concretisering van de woonvisie vindt \- wat de sociale huisvesting betreft \- plaats in de nieuwe prestatieafspraken die de gemeente maakt met de woningcorporaties en de huurdersorganisaties.

*Inbreiding en herstructurering*

Kansen voor de invulling van de nieuwbouwambitie liggen er in de eerste plaats door benutting van inbreidings\- en herstructureringslocaties en transformatie van bebouwing. Belangrijke randvoorwaarde hierbij is dat de invulling een verbetering oplevert van de kwaliteit van de woon\- en leefomgeving. Groene locaties in bestaand gebied blijven zoveel mogelijk behouden. Concrete inbreidings\- en herstructureringsplannen voor de periode 2016\- 2020 zijn opgenomen. Andere mogelijk voor herstructurering in aanmerking komende locaties zijn opgenomen in de Structuurvisie Kernen gemeente Dalfsen.

**Conclusie**

De voorgenomen ontwikkeling past binnen de Woonvisie 2016\-2020\.

##### 3\.3\.5 Duurzaamheid

*Algemeen*

De gemeente Dalfsen zet in op een "duurzaam Dalfsen", met als doelstelling een CO2\-neutrale gemeente in 2025\.

Duurzaamheid betekent letterlijk: geschikt om lang te bestaan.

Het begrip wordt ook wel omschreven als een situatie waarbij voorzien wordt in de behoefte van de huidige generatie zonder voor toekomstige generaties de mogelijkheden in gevaar te brengen om ook in hun behoeften te voorzien.

Er zijn drie verschijningsvormen van duurzaamheid te onderscheiden:

* 1\. ecologische duurzaamheid als het gaat om ecologische waarden;

* 2\. economische duurzaamheid als het gaat om een zo efficiÃ«nt mogelijke productie en;

* 3\. sociale duurzaamheid als het gaat om de leefkwaliteit van de mens. Hiermee worden zaken als sociale veiligheid en een schone woonomgeving bedoeld.

Voor ruimtelijke maatregelen in de vorm van bestemmingsplannen, projectbesluiten en vrijstellingen zijn in beginsel alle drie verschijningsvormen van duurzaamheid relevant. De uiteindelijke keuze is een ruimtelijke afweging die op basis van bestuurlijke afwegingen wordt bepaald.

*Speerpunten*

De gemeente Dalfsen heeft een convenant afgesloten met de provincie Overijssel. In dit convenant is een aantal overwegingen en uitgangspunten benoemd. De provincie Overijssel en de gemeente Dalfsen willen de duurzaamheidsgedachte uitdragen in de samenleving. De ambitie van de provincie Overijssel is gericht op een groene, duurzaam schone provincie. "Duurzaamheid" is met "ruimtelijke kwaliteit" de groene draad in de provinciale omgevingsvisie.

De speerpunten die worden genoemd "Investeren in duurzaam Overijssel" sluiten naadloos aan bij de gemeentelijke doelstellingen. Het gaat daarbij met name om de volgende speerpunten:

* energie en klimaat;

* veilige en gezonde leefomgeving;

* duurzaam ondernemen;

* biodiversiteit en integrale gebied\- en plattelandsontwikkeling;

* innoveren in duurzaamheid;

* voorlichting en educatie.

In de ruimtelijke onderbouwing van ruimtelijke plannen zal aan de uitgangspunten uit dit convenant aandacht worden besteed, voor zover dat ruimtelijk relevant is voor dat bestemmingsplan. In de plantoelichting zullen de mogelijkheden volgens de genoemde drie verschijningsvormen van duurzaamheid worden benoemd om de duurzaamheidsgedachte uit te dragen. De nadruk wordt gelegd op energiezuinig bouwen.

In dit plan is hiermee rekening gehouden door een inbereidings\-/herstructureringslocatie te benutten. Groene locaties blijven op die manier zoveel mogelijk behouden. Daarnaast worden de nieuwe woningen gasloos gebouwd.

### Hoofdstuk 4 Onderzoek

#### 4\.1 Archeologie en cultuurhistorie

De modernisering van de monumentenzorg (MOMO) heeft erin geresulteerd dat per 1 januari 2012 het Besluit ruimtelijke ordening is aangepast. Met deze aanpassing is cultureel erfgoed ingebed in de ruimtelijke ordening. Het is verplicht om in bestemmingsplannen aandacht te geven aan cultuurhistorie en de effecten van het initiatief op cultuurhistorische waarden die in het plangebied voorkomen. Daar waar nodig dient de bescherming van deze waarden ook te worden vastgelegd in de regels en verbeelding bij het bestemmingsplan.

**Archeologie**

Het plangebied bevindt zich volgens de archeologische beleidsadvieskaart in Archeologisch onderzoeksgebied A: bodemverstoring dieper dan 0,3 m en met een oppervlakte van meer dan 250 vierkante meter. Dit betekent dat voor het bouwen overeenkomstig de regels voor de andere op deze gronden voorkomende bestemmingen dient de aanvrager van een bouwvergunning, voor bouwwerken groter dan 250 m2 en dieper dan 0,3 m \- maaiveld, een rapport te overleggen waarin de aanwezigheid van archeologische waarden van de gronden die blijkens de aanvraag zullen worden verstoord, naar oordeel van burgemeester en wethouders in voldoende mate zijn vastgesteld.

Op de locatie van het plangebied is de voormalige basisschool Het Kleine Veer gesloopt. Ook zijn de funderingen verwijderd. Het plangebied kan daarom aangemerkt worden als geroerde grond. In het plangebied kan archeologisch onderzoek daarom achterwege blijven

**Cultuurhistorie**

Het is verplicht om in het bestemmingsplan aandacht te schenken aan de cultuurhistorische waarden in het plangebied. Het kan nodig zijn om cultuurhistorische waarden in het bestemmingsplan te beschermen. Hieronder vallen bijvoorbeeld monumenten, karakteristieke panden, maar ook cultuurhistorisch waardevolle landschappen. Het plangebied is niet aangewezen als beschermd stads\- of dorpsgezicht. Hiernaast zijn binnen het plangebied geen beschermde monumenten aanwezig.

**Conclusie**

Vanuit het aspect archeologie en cultuurhistorie zijn er geen belemmeringen voor de voorgenomen ontwikkeling.

#### 4\.2 Bedrijven en milieuzonering

Uit het oogpunt van goede ruimtelijke ordening moet bij nieuwe ontwikkelingen worden nagegaan welke bronnen in of nabij het plangebied een belemmering kunnen vormen voor gevoelige functies als wonen. Daarnaast dient te worden bezien of sprake is van een aanvaardbaar woon\- en leefklimaat (de 'omgekeerde werking').

Het is gebruikelijk om voor ruimtelijke ontwikkelingen in de omgeving van bedrijvigheid aansluiting te zoeken bij de afstanden uit de publicatie Bedrijven en milieuzonering (VNG\-uitgeverij, 2009\). Andersom kan deze publicatie worden gebruikt voor het op verantwoorde wijze inpassen van bedrijvigheid in de fysieke omgeving. De VNG\-handreiking geeft op systematische wijze informatie over de milieukenmerken van vrijwel alle voorkomende bedrijfstypen. Het biedt daarmee een hulpmiddel om ruimtelijke ordening en milieu op gemeentelijk niveau op elkaar af te stemmen.

In de publicatie zijn richtafstanden gegeven. Hierbij wordt onderscheid gemaakt naar richtafstanden voor de ruimtelijk relevante milieuaspecten geur, stof, geluid en gevaar.

De afstanden gaan uit van gemiddeld moderne bedrijven. Indien bekend is welke activiteiten concreet worden beoogd, dan kan gemotiveerd worden uitgegaan van de daadwerkelijk te verwachten milieubelasting (in plaats van de richtafstanden).

**Van plangebied naar omgeving**

Binnen het plangebied worden geen milieubelastende activiteiten mogelijk gemaakt. De milieubelastende functie van de school verdwijnt. Vanuit het plangebied naar de omgeving zijn daarom geen belemmeringen voor de voorgenomen ontwikkeling.

**Van omgeving naar plangebied**

Een woning is een milieugevoelige functie. In de voormalige situatie (school) is ook al sprake van een milieugevoelige functie. In de omgeving van het plangebied zijn geen milieubelastende activiteiten aanwezig waarmee rekening moet worden gehouden bij de voorgenomen ontwikkeling.

**Conclusie**

Omliggende bedrijven en milieuzonering leveren geen belemmeringen op voor het plan.

#### 4\.3 Besluit m.e.r.

Het opstellen van een milieueffectrapportage (MER) en het doorlopen van de bijbehorende m.e.r.\-procedure is verplicht bij de voorbereiding van plannen en besluiten van de overheid die kunnen leiden tot belangrijke nadelige gevolgen voor het milieu. Dit is geregeld in hoofdstuk 7 van de Wet milieubeheer. Er zijn drie onafhankelijke sporen die kunnen leiden tot een m.e.r.\-plicht:

* a. Uit toetsing aan de hand van het Besluit milieueffectrapportage (Besluit m.e.r.) blijkt dat het plan of besluit voorziet in, of een kader vormt voor, activiteiten die (mogelijk) belangrijke nadelige gevolgen hebben voor het milieu. In onderdeel C en D van de bijlage bij het Besluit m.e.r. is aangegeven welke activiteiten planMER\-plichtig, besluitm.e.r.\-plichtig of m.e.r.\-beoordelings\- plichtig zijn. Voor deze activiteiten zijn in het Besluit m.e.r. drempelwaarden opgenomen. Voor (bestemmings)plannen dient te worden getoetst aan de activiteiten en drempelwaarden van onderdeel D van de bijlage bij het besluit m.e.r.. In het geval de activiteit genoemd wordt in onderdeel D, maar die onder de drempelwaarden vallen, dan is een 'vormvrije m.e.r.\-beoordeling' nodig. Bij de 'vormvrije m.e.r.\-beoordeling' dient te worden getoetst of belangrijke nadelige gevolgen voor het milieu kunnen worden uitgesloten. De toetsing dient te worden gedaan aan de hand van de criteria uit Bijlage III bij de Europese richtlijn m.e.r. (kenmerk project, plaats project en kenmerk potentieel effect). Indien belangrijke nadelige milieugevolgen zijn uitgesloten, dan is niet alsnog een (plan)m.e.r. (\-beoordeling) op grond van het Besluit m.e.r. noodzakelijk.

* b. In het geval van een (bestemmings)plan: indien een 'passende beoordeling' op grond van de Natuurbeschermingswet 1998 voor dit plan verplicht is vanwege de in het plan opgenomen activiteiten. Een passende beoordeling is verplicht indien significante negatieve effecten op Natura 2000\-gebieden niet zijn uit te sluiten;

* c. Wanneer Provinciale Staten in haar provinciale milieuverordening activiteiten hebben aangewezen, aanvullend op de activiteiten in het Besluit m.e.r., die kunnen leiden tot m.e.r.\-plicht.

**Toets MER\-plicht**

Het bestemmingsplan biedt een juridische\-planologische regeling voor de realisatie van maximaal 12 woningen. De activiteit die mogelijk wordt gemaakt (wonen) valt onder categorie 'D 11\.2 uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen'. De drempelwaarden van de betreffende categorie worden niet overschreden of zijn niet van toepassing (oppervlakte van 200 hectare of meer, 2\.000 of meer woningen en bedrijfsvloeroppervlakte van 200\.000 m2 of meer). Dit betekent dat een vormvrije m.e.r.\-beoordeling dient te worden uitgevoerd. Uit de vormvrije m.e.r.\-beoordeling blijkt of niet alsnog een m.e.r.\-procedure op grond van het Besluit m.e.r. moet worden doorlopen. In de volgende paragraaf is de 'vormvrije m.e.r.\-beoordeling' behandeld. De afstand tot het dichtstbijzijnde Natura 2000\-gebied ''Uiterwaarden Zwarte Water en Vecht", is circa 5 kilometer. Gelet op de soort activiteit (wonen), de huidige bestemming en de afstand tot aan het Natura 2000\-gebied, is geoordeeld dat is uit te sluiten dat er significante negatieve effecten optreden op het Natura 2000\-gebied. Dit betekent dat er geen 'passende beoordeling' op grond van de Wet Natuurbescherming voor dit plan verplicht is en er derhalve, via dit spoor, ook geen sprake is van een planMER\-plicht.

De Provinciale Staten van Overijssel hebben momenteel geen activiteiten aangewezen die kunnen leiden tot een m.e.r.\-plicht. Derhalve is er via dit spoor ook geen sprake van een planMER\-plicht voor dit bestemmingsplan.

**Vormvrije m.e.r.\-beoordeling**

Zoals in de vorige paragraaf is aangegeven, is een vormvrije m.e.r.\-beoordeling altijd nodig als een besluit of plan wordt voorbereid over activiteiten die voorkomen op de D\-lijst en die onder de drempelwaarden liggen. Dit is het geval bij het voorliggend bestemmingsplan. Bij de vormvrije m.e.r.\-beoordeling dient te worden getoetst of belangrijke nadelige gevolgen voor het milieu kunnen worden uitgesloten. De toetsing dient te worden gedaan aan de hand van de criteria uit Bijlage III bij de Europese richtlijn m.e.r. (kenmerk project, plaats project en kenmerk potentieel effect).

Gelet op de kenmerken van het project, de plaats van het project en de kenmerken van de potentiÃ«le effecten is geoordeeld dat er geen belangrijke negatieve milieugevolgen zullen optreden. Dit blijkt ook uit de onderzoeken van de verschillende milieuaspecten, zoals deze in de voorgaande paragrafen zijn opgenomen. Voor de vormvrije m.e.r.\-beoordeling is het relevant om te melden dat het plangebied niet in een Belvedere\-gebied, een waterwingebied en een grondwaterbeschermingsgebied ligt.

Voor dit bestemmingsplan is dan ook geen m.e.r.\-procedure noodzakelijk op grond van het Besluit m.e.r.

**Conclusie**

Dit bestemmingsplan maakt geen activiteiten mogelijk die grote nadelige gevolgen hebben voor het milieu. Het opstellen van een milieueffectrapportage (MER) en het doorlopen van de bijbehorende m.e.r.\-procedure is dan ook niet verplicht. Er is daarom geen MER opgesteld.

#### 4\.4 Bodem

Ten aanzien van de bodemkwaliteit geldt de Wet bodembescherming (Wbb) en het (bijbehorende) Besluit bodemkwaliteit. Gestreefd wordt naar een duurzaam gebruik van de bodem. Bij een ruimtelijk plan moet de bodemkwaliteit van het betreffende gebied inzichtelijk worden gemaakt. Hierbij is van belang te weten of er bodemverontreiniging is die de functiedoelen kan frustreren, of er gezondheidsrisico's of ecologische risico's daardoor zijn en wat de mogelijkheden zijn om er tijdig iets aan te doen. Hiervoor is wettelijk verplichte informatie over de bodemkwaliteit nodig.

Het uitgangspunt wat betreft de bodem in het plangebied is, dat de kwaliteit ervan zodanig dient te zijn dat er geen risico's zijn voor de volksgezondheid bij het gebruik van het plangebied voor de voorgenomen functie(s).

Voordat de sloop van de voormalige basisschool Het Kleine Veer is gesloopt heeft er een bodemonderzoek plaatsgevonden. Dit onderzoek is uitgevoerd op 26 oktober 2016 door Hunneman Milieu. Een memo waarin het advies is samengevat is toegevoegd als Bijlage 2. Het resultaat van het onderzoek is het volgende. De bovengrond is lokaal licht belast met lood. De ondergrond en grondwater zijn niet verontreinigd. De onderzoeksresultaten geven geen aanleiding voor nader onderzoek of sanerende maatregelen. Vanuit milieuhygiÃ«nisch oogpunt zijn er geen belemmeringen voor de bouwplannen en woonfunctie. Volgens een buurtbewoner was in het verleden een ondergrondse olietank aanwezig onder het schoolplein. In de archiefstukken zijn hiervan geen bewijzen gevonden. Ter plekke zijn extra controleboringen verricht en is gebruik gemaakt van een metaaldetector. Er zijn geen tekenen van een olietank waargenomen. De conclusie is dat de grond geschikt is voor de beoogde functie woningbouw.

**Conclusie**

Het aspect bodem levert geen belemmering op voor de voorgenomen ontwikkeling.

#### 4\.5 Ecologie

Bij ruimtelijke ontwikkelingen moet rekening worden gehouden met de natuurwaarden ter plaatse. De nieuwe Wet natuurbescherming heeft per 1 januari 2017 de Boswet, de Flora\- en faunawet en de Natuurbeschermingswet 1998 vervangen. Taken en verantwoordelijkheden voor bescherming van natuur worden zoveel mogelijk bij provincies neergelegd, overeenkomstig het uitgangspunt 'decentraal tenzij'. De grootste veranderingen treden op bij de soortenbescherming. Zo vervalt de beschermingsstatus van een groot aantal planten en van soorten als Kleine modderkruiper en Bittervoorn. Daarnaast krijgt een aantal bijzondere niet eerder beschermde libellen, dagvlinders, planten en Ã©Ã©n vissoort (Kwabaal) juist een beschermde status. Provincies krijgen meer bevoegdheid bij het benoemen van beschermde soorten. Bij gebiedsbescherming vervalt de status van Beschermde Natuurmonumenten. De bescherming van Natura 2000\-gebieden verandert niet.

Uitgangspunt van de wetgeving is een integrale bescherming van de aangewezen natuurwaarden en \-gebieden. Dit betekent dat in beginsel elke aantasting, die schadelijke gevolgen kan hebben voor het aangewezen waarden dient te worden gereguleerd. Dit kan worden omschreven als een algehele zorgplicht. Het is verboden om, zonder vergunning, projecten of andere handelingen te realiseren/verrichten die gelet op de instandhoudingsdoelstelling de kwaliteit van de natuurlijke habitats en de habitats van soorten kunnen verslechteren of een verstorend effect kunnen hebben op aangewezen waarden.

***Gebiedsbescherming***

Voor de gebiedsbescherming zijn in het kader van de Europese richtlijnen in Nederland speciale beschermingszones aangewezen met een hoge wettelijke bescherming. Hiervoor zijn Natura 2000\-gebieden en gebieden onderdeel uitmakend van het Natuurnetwerk Nederland (NNN) opgenomen. Een planologische ontwikkeling mag geen significante gevolgen hebben voor een te beschermen gebied.

Het plangebied ligt op een afstand van ruim 5 kilometer van het meest nabijgelegen Natura 2000\-gebied 'Uiterwaarden Zwarte Water en Vecht'. Het dichtstbijzijnde gebied dat onderdeel vorm van het NNN is de Vecht en de uiterwaarden rondom de Vecht, deze gebieden liggen op zo'n 150 meter van het plangebied.

***Soortbescherming***

Het eerste artikel in de Wet natuurbescherming heeft betrekking op de zorgplicht en heeft betrekking op het voorkomen of beperken van schade aan soorten en gebieden, voor zover deze niet middels overige verbodsbepalingen zijn gereguleerd. Het gaat daarbij in de praktijk vooral om minder streng beschermde soorten, waarbij het onnodig doden, verwonden of beschadigen dient te worden vermeden.

Overtreding van de zorgplicht is niet strafbaar gesteld; âde zorgplicht kan wel door toepassing van bestuursdwang worden gehandhaafdâ. Deze formulering van de zorgplicht brengt met zich mee dat wanneer men een bepaalde handeling wilt verrichten die gevolgen voor natuurwaarden zou kunnen hebben, men zich daaraan voorafgaand op de hoogte stelt van de aanwezige natuurwaarden, de kwetsbaarheid ervan en de mogelijke gevolgen daarvoor van het voorgenomen handelen. De zorgplicht is te allen tijde van toepassing, ook al vindt er geen overtreding van een verbodsbepaling plaats.

Op basis van het ingediende verzoek kunnen de volgende conclusies getrokken worden:

* Er vinden geen werkzaamheden plaats, die negatieve effecten kunnen hebben op Natura 2000 gebieden, beschermde Natuurmonumenten, Natuurnetwerk Nederland of natuur buiten het NNN;

* Er vindt geen sloop plaats

Voorafgaand aan de sloop van basisschool Het Kleine Veer is een ecologisch onderzoek uitgevoerd waarvoor een ontheffing flora\- en faunawet is verleend. Voor de beoogde ontwikkeling is een onderzoek in het kader van de soortenbescherming niet benodigd.

**Conclusie:**

Het aspect ecologie levert geen belemmeringen op bij de voorgenomen ontwikkeling.

#### 4\.6 Externe veiligheid

**Externe veiligheidsvisie gemeente Dalfsen**

In het externe veiligheidsbeleid van de gemeente Dalfsen is uiteengezet op welke manier met het aspect externe veiligheid moet worden omgegaan in ruimtelijke plannen en in milieuvergunningen. In ruimtelijke zin is in het beleid onderscheid gemaakt in verschillende gebiedstypen binnen de gemeente. Zo is er onderscheid gemaakt in woongebieden, bedrijventerreinen, recreatiegebieden en het overige gebied van de gemeente. Daarnaast is onderscheid gemaakt in bestaande en nieuwe situaties. In het kort komt het erop neer dat in woongebieden geen nieuwe risicobronnen worden geÃ¯ntroduceerd en dat op bedrijventerreinen een nieuwe risicobron kan worden geÃ¯ntroduceerd indien de veiligheidscontour binnen de eigen inrichtingsgrens blijft.

**Aanvaardbaarheid groepsrisico ter beoordeling bestuur**

Over het groepsrisico is in dit document aangegeven dat het bestuur van de gemeente hierin een belangrijke rol vervult. Het bestuur van de gemeente Dalfsen moet namelijk verantwoorden of een bepaalde situatie aanvaardbaar wordt geacht. Een beslissing op het wel of niet aanvaardbaar zijn van een bepaald risico is in de regel niet eenvoudig, vanwege de verschillende belangen die hierin spelen. Naast het veiligheidsbelang speelt vanzelfsprekend ook een economische belangenafweging.

In elke ruimtelijke onderbouwing in de bijlage is de risicozonering en beoordeling van de hierna genoemde risicobronnen opgenomen die in de gemeente Dalfsen aan de orde kunnen zijn.

Van de ramptypes die verband houden met externe veiligheid zijn met name ongevallen met brandbare/explosieve of giftige stoffen van belang. Deze ongevallen kunnen nader worden onderscheiden in ongevallen met betrekking:

* inrichtingen;

* vervoer gevaarlijke stoffen door buisleidingen;

* vervoer gevaarlijke stoffen over weg, water en spoor.

**Inrichtingen**

De risico's waaraan burgers in hun leefomgeving worden blootgesteld door activiteiten met gevaarlijke stoffen in inrichtingen dienen tot een aanvaardbaar minimum te worden beperkt. Daartoe zijn in het Besluit externe veiligheid inrichtingen (hierna: Bevi) regels gesteld. Bij het toekennen van bepaalde bestemmingen dient onderzocht te worden:

* of voldoende afstand in acht worden genomen tussen (beperkt) kwetsbare objecten enerzijds en risicovolle inrichtingen anderzijds in verband met het plaatsgebonden risico;

* of (beperkt) kwetsbare objecten liggen binnen in het invloedsgebied van risicovolle inrichtingen en zo ja, wat de bijdrage is aan het groepsrisico.

Het plangebied is niet binnen de invloedssfeer gelegen van een risicovolle Bevi\-inrichting. De dichtsbijzijnde inrichting is LPG tankstation aan de Rondweg in Dalfsen en deze ligt op circa 800 meter afstand.

**Buisleidingen**

In of nabij het plangebied zijn geen buisleidingen gelegen waardoor gevaarlijke stoffen worden getransporteerd. De dichtstbijzijnde leiding ligt op ruim 1,7 km afstand.

**Vervoer gevaarlijke stoffen over weg, water of spoor**

Het dichtstbijzijnde vervoer vind plaats over het spoor. De spoorlijn ligt op circa 370 meter afstand. Hierdoor speelt vervoer van gevaarlijke stoffen geen rol.

![afbeelding "i_NL.IMRO.0148.DKernen2016hz1-vs01_0011.png"](i_NL.IMRO.0148.DKernen2016hz1-vs01_0011.png)

*Afbeelding: Uitsnede risicokaart*

**Conclusie**

Het aspect externe veiligheid vormt geen belemmering voor de voorgenomen ontwikkeling.

#### 4\.7 Geluid

Ten aanzien van geluidhinder is de Wet geluidhinder (Wgh) van kracht. Doel van deze wet is het terugdringen van hinder als gevolg van geluid en het voorkomen van een toename van geluidhinder in de toekomst. Voor het onderhavige plan is alleen geluidshinder als gevolg van wegverkeerslawaai van belang. In de wet is bepaald dat elke weg in principe een zone heeft, waar aandacht aan geluidhinder moet worden besteed. De Wgh onderscheidt geluidsgevoelige objecten enerzijds en niet\-geluidsgevoelige objecten anderzijds. De Wgh stelt dat op de gevels van geluidsgevoelige objecten voldaan moet worden aan de voorkeursgrenswaarde van 48 dB.

Op de Baarsmastraat, Prins Bernhardstraat en de Bruinleeuwstraat geldt een maximumsnelheid van 30 km/uur. Aangezien het hier een 30 km/uur gebied betreft is een procedure hogere grenswaarde niet aan de orde. Het is dan ook niet noodzakelijk om akoestisch onderzoek naar de geluidsbelasting als gevolg van wegverkeerslawaai uit te voeren. Als gevolg van dit bestemmingsplan ontstaan geen conflicten met de Wgh.

**Conclusie**

Het aspect geluid levert geen belemmeringen op bij de voorgenomen ontwikkeling.

#### 4\.8 Kabels en leidingen

In of bij het plangebied zijn geen kabels of leidingen op bestemmingsplanniveau gelegen die een risico vormen voor de veiligheid.

**Conclusie**

Vanuit het aspect kabels en leidingen zijn er geen belemmeringen voor de voorgenomen ontwikkeling.

#### 4\.9 Luchtkwaliteit

Met betrekking tot luchtkwaliteit moet rekening worden gehouden met het gestelde in de Wet milieubeheer (Wm), hoofdstuk 5, titel 5\.2 Luchtkwaliteitseisen en de bijbehorende bijlagen.

Op basis van artikel 5\.16 Wm kan, samengevat, een bestemmingsplan worden vastgesteld, indien:

* a. aannemelijk is gemaakt dat de mogelijkheden die het bestemmingsplan biedt, niet leiden tot het overschrijden van een in bijlage 2 van de Wet milieubeheer opgenomen grenswaarde, of

* b. aannemelijk is gemaakt dat de mogelijkheden die het bestemmingsplan biedt, leiden tot een verbetering per saldo van de concentratie in de buitenlucht van de desbetreffende stof dan wel, bij een beperkte toename van de concentratie van de desbetreffende stof, de luchtkwaliteit per saldo verbetert door een samenhangende maatregel of een optredend effect, of

* c. aannemelijk is gemaakt dat de mogelijkheden die het bestemmingsplan biedt niet in betekenende mate bijdragen aan de concentratie in de buitenlucht van een stof waarvoor in bijlage 2 een grenswaarde is opgenomen of

* d. het project is genoemd of beschreven dan wel past binnen een programma van het Nationaal Samenwerkingsprogramma Luchtkwaliteit (in werking getreden per 01\-08\-2009\).

Ruimtelijk\-economische besluiten die 'niet in betekenende mate' bijdragen aan de concentraties in de buitenlucht van stoffen waarvoor bijlage 2 van de Wet milieubeheer een grenswaarde bevat, worden niet individueel getoetst aan die grenswaarden. De effecten van deze projecten op de luchtkwaliteit worden verdisconteerd in de trendmatige ontwikkeling van de luchtkwaliteit, zoals beschreven in het Nationaal Samenwerkingsprogramma luchtkwaliteit (NSL).

Bij besluitvorming is het dus van belang om te bepalen of een initiatief 'niet in betekenende mate' bijdraagt aan de luchtkwaliteit. In de algemene maatregel van bestuur 'Niet in betekenende mate' (Besluit NIBM) en de ministeriÃ«le regeling NIBM (Regeling NIBM) zijn uitvoeringsregels vastgelegd die betrekking hebben op het begrip NIBM.

Het begrip 'niet in betekenende mate' is gedefinieerd als 3% van de grenswaarde voor NO2 en PM10\. In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden.

Vooralsnog geldt dat:

* voor woningbouwlocaties met minder dan 1\.500 woningen (in geval van Ã©Ã©n ontsluitingsweg) of 3\.000 woningen (in geval van twee ontsluitingswegen met een gelijkmatige verkeersverdeling) geen beoordeling op luchtkwaliteit meer hoeft plaats te vinden;

* voor infrastructuur dat bij minder dan 3% concentratiebijdrage (verkeerseffecten gecorrigeerd voor minder congestie) ook geen beoordeling op luchtkwaliteit meer hoeft plaats te vinden;

* voor kantoorlocaties is dat bij minder dan 100\.000 m2 brutovloeroppervlak bij 1 ontsluitende weg, of 200\.000 m2 brutovloeroppervlak bij 2 ontsluitende wegen

De voorgenomen ontwikkeling betreft een woningbouwlocatie met minder dan 1\.500 woningen en valt hiermee onder het begrip 'niet in betekenende mate'. Onderzoek naar de luchtkwaliteit kan achterwege blijven.

**Conclusie**

Het aspect luchtkwaliteit levert geen belemmering op voor de voorgenomen ontwikkeling.

#### 4\.10 Parkeren

De mate van verstedelijking van Dalfsen is volgens de CBS\-indeling "niet stedelijk". In het plangebied mag tot maximaal 12 woningen gebouwd worden. De parkeernorm is weergegeven in het navolgende schema :

![afbeelding "i_NL.IMRO.0148.DKernen2016hz1-vs01_0012.png"](i_NL.IMRO.0148.DKernen2016hz1-vs01_0012.png)

Indien officiÃ«le parkeerplaatsen rondom het plangebied komen te vervallen door een voorgenomen ontwikkeling, dienen deze gecompenseerd te worden.

**Conclusie**

Vanuit het aspect parkeren zijn er geen belemmeringen voor de voorgenomen ontwikkeling.

#### 4\.11 Water

Bij de totstandkoming van ruimtelijke plannen moet de watertoets worden toegepast. Dit houdt in dat alle ruimtelijke plannen een waterparagraaf moeten bevatten. De watertoets is het hele proces van vroegtijdig informeren, adviseren, afwegen en uiteindelijk beoordelen van waterhuishoudkundige aspecten in ruimtelijke plannen en besluiten. Het doel van de watertoets is om waterbelangen evenwichtig mee te nemen in het planvormingsproces. Hiermee wordt een veilig, gezond en duurzaam watersysteem nagestreefd. Het kader van de watertoets is vanaf 1 november 2003 wettelijk verankerd in het Besluit op de ruimtelijke ordening (Bro).

**Watertoets**

In het kader van de Wet ruimtelijke ordening (Wro) is het verplicht ruimtelijke plannen te 'toetsen op water', de zogenaamde Watertoets. De Watertoets is een waarborg voor water in ruimtelijke plannen en besluiten. De digitalie watertoets en het advies van het waterschap Drents\- Overijsselse Delta is opgenomen in Bijlage 1. De beantwoording van de vragen heeft er toe geleid dat de korte procedure van de watertoets is toegepast. De bestemming en de grootte van het plan hebben een geringe invloed op de waterhuishouding en de afvalwaterketen. De procedure in het kader van de watertoets is goed doorlopen. Waterschap Drents Overijsselse Delta geeft een positief wateradvies.

Relevant beleid

Het beleid van het Waterschap Drents Overijsselse Delta staat beschreven in het Waterbeheerplan 2016\-2021, de beleidsnota Water Raakt!, Strategische Nota Rioleringsbeleid 2007, Visie Beheer en Onderhoud 2050, Beleid Beheer en Onderhoud Stedelijk water 2013\-2018 en het Beleidskader Recreatief Medegebruik. Daarnaast is de Keur een belangrijk regelstellend instrument waarmee in ruimtelijke plannen rekening moet worden gehouden. De genoemde beleidsdocumenten kunnen worden ingezien op het hoofdkantoor van het Waterschap Drents Overijsselse Delta. Ook zijn deze te raadplegen op de internetsite: www.wdodelta.nl. Op gemeentelijk niveau is het in overleg met het waterschap opgestelde gemeentelijk Waterplan en het (verbreed) gemeentelijk Rioleringsplan (GRP) van belang. In paragraaf 3\.1\.5 is al ingegaan op de belangrijkste beleidsdocumenten met betrekking tot het aspect water.

Invloed op de waterhuishouding

Binnen het bestemmingsplan worden meer dan 10 wooneenheden gerealiseerd. Het GRP van de gemeente Dalfsen is van toepassing. Dat wil zeggen gescheiden rioolsysteem en minimaal 20 mm berging op eigen terrein. Belangrijk is wel de bodemgeschiktheid voor de infiltratie van regenwater te onderzoeken (bodemtype en grondwaterstand). Hoe dit gerealiseerd gaat worden moet in een waterhuishoudingsplan en rioleringsplan worden vastgelegd. Hierbij wil het waterschap betrokken worden.

Voor de aanleghoogte wordt een ontwateringsdiepte geadviseerd van minimaal 80 centimeter. Dit is de afstand tussen de gemiddelde hoogste grondwaterstand (GHG) en het maaiveld. Bij het bouwen zonder kruipruimte kan worden volstaan met een geringere ontwateringsdiepte. Om een goed inzicht te krijgen in het grondwatersysteem wordt geadviseerd om in overleg met het waterschap zo spoedig mogelijk te starten met een grondwateronderzoek. Dit kan in eerste instantie op basis van bestaande peilbuizen binnen of in de omgeving van het plangebied. Indien noodzakelijk kunnen nieuwe peilbuizen worden geplaatst.

Om wateroverlast en schade in woningen en bedrijven te voorkomen wordt geadviseerd om een drempelhoogte van 20 Ã  30 centimeter boven het straatpeil te hanteren. Ook voor lager, beneden het maaiveld, gelegen ruimtes (kelders, parkeergarages) moet aandacht worden besteed aan het voorkomen van wateroverlast door onder andere te voorkomen dat afstromend hemelwater vanaf het straatoppervlak naar binnen kan stromen. Bij de aanleg van kelderconstructies dient aandacht te worden geschonken aan de toepassing van waterdichte materialen en constructies.

Het plan bevat een rioleringscomponent, want door het plan neemt het afvalwaterdebiet in het bestaande gemengde\- of vuilwaterstelsel toe. Door de uitvoering van het bestemmingsplan neemt de belasting van het bestaande rioleringsstelsel toe. Dit levert geen problemen op ten aanzien van de capaciteit van het rioleringsstelsel en de capaciteit van de rioolwaterzuiveringsinstallatie.

Voorkeursbeleid hemel\- en afvalwater

Bij de afvoer van overtollig hemelwater is het landelijk beleid dat het afstromend hemelwater ter plaatse in het milieu moet worden gebracht, dat wil zeggen lozen in de bodem (infiltratie) of in het oppervlaktewater. Het waterschap heeft de voorkeur om het hemelwater, daar waar mogelijk, te het infiltreren in de bodem. Oppervlakkige afvoer naar de infiltratievoorziening en infiltratie via wadi's geniet daarbij de voorkeur. Als oppervlakkige infiltratie niet mogelijk is, is ondergrondse infiltratie door middel van bijvoorbeeld een infiltratieriool (IT\-riool) of infiltratiekratten een optie. Als infiltratie niet mogelijk is, kan hemelwater via een bodempassage worden geloosd op oppervlaktewater. De afvoer van overtollig hemelwater uit het plangebied mag, ongeacht de toegepaste methode, niet tot wateroverlast leiden op aangrenzende percelen. Schoon hemelwater (bijvoorbeeld vanaf dakoppervlakken) kan direct worden afgevoerd naar oppervlaktewater. Speciale aandacht wordt besteed aan duurzaam bouwen en een duurzaam gebruik van de openbare ruimte om een goede kwaliteit van het afgekoppelde hemelwater te garanderen.

**Overstromingsrisico**

Artikel 2\.14\.4 Overstroombaar gebied schrijft voor dat voor ontwikkelingen in overstroombaar gebied een overstromingsrisicoparagraaf moet wordt opgenomen in de toelichting bij bestemmingsplannen.

Onder overstroombaar gebied verstaan we gebieden die normaal niet onder water staan, maar kunnen overstromen (tijdelijk onder water staan) als gevolg van een extreme gebeurtenis. Het gaat zowel om buitendijkse gebieden die bij hoogwater overstromen (bijvoorbeeld uiterwaarden) als om de beschermde gebieden achter de dijk (binnendijkse gebieden) die alleen bij een calamiteit onder water komen te staan.

Het plangebied bevindt zich, zoals beschreven bij de planbeschrijving, op het voormalige basisschoolterrein Het Kleine Veer. Hieruit blijkt dat het plangebied bevindt zich in overstroombaar gebied. Dit is te zien op de volgende uitsnede van de risicokaart. ![afbeelding "i_NL.IMRO.0148.DKernen2016hz1-vs01_0013.png"](i_NL.IMRO.0148.DKernen2016hz1-vs01_0013.png)

*Afbeelding: Uitsnede risicokaart*

Risico\-inventarisatie

De ernst van een overstroming wordt bepaald door:

\- de maximale waterdiepte tijdens een overstroming

\- de kans op een overstroming

\- de beschikbare tijd voor evacuatie / noodmaatregelen

Maximale waterdiepte tijdens een overstroming en de kans op een overstroming

Op de risicokaart komt het volgende kaartbeeld naar voren bij overstromingen van een kleine kans. Overstromingen als gevolg van gebeurtenissen hebben een kleine kans van optreden tijdens een mensenleven. In beschermde gebieden gaat het om overstromingen als gevolg van het doorbreken van waterkeringen die hoogwaterstanden met een kans van 1/1000 tot 1/10\.000 per jaar veilig moeten kunnen keren (wettelijke beschermingsnorm). Voor de betreffende locatie blijkt uit de risicokaart dat een waterhoogte tot 1 meter kan optreden.

Beschikbare tijd voor evacuatie / noodmaatregelen

In het LIWO (Landelijk Informatiesysteem Water en Overstromingen is te zien dat de circa 5\-10 dagen gewaarschuwd kan worden voor een (verhoogd risico op) overstroming vanuit het Zwarte Water. Afhankelijk van waar het fout gaat is er na een dijkdoorbraak minder tijd voor evacuatie, op de locatie kan binnen 1 dag water staan. Binnen 1 dag kan 80% van het gebied geÃ«vacueerd worden.

Maatregelen

Bij nieuwe ontwikkelingen is het gewenst dat tijdig wordt nagedacht over voorzieningen dan wel maatregelen die kunnen worden getroffen waarbij eventuele risico's en nadelige effecten van een overstroming kunnen worden beperkt. Het betreft ook een stuk bewustwording dat bouwen in risicovolle gebieden bepaalde risico's met zich meebrengt en dat hier adequaat mee omgesprongen dient te worden. Bij de ontwikkeling van het plangebied dient rekening te worden gehouden met mogelijke overstroming(en).

Voor het onderhavige plan worden de navolgende voorzieningen/maatregelen toegepast:

* Voldoende hoog aanbrengen vloerpeil

* Aansluiting plangebied op dichtstbijzijnde weg zodat bereikbaarheid gewaarborgd blijft.

**Conclusie**

Bovenstaande aandachtspunten worden meegenomen in de planvorming. Het grondwateronderzoek is tezamen met het bodemonderzoek voorafgaand aan de sanering van de basisschool uitgevoerd. Dit onderzoek is opgenomen in Bijlage 2. De conclusie luidt: de ondergrond en grondwater zijn niet verontreinigd. Het waterhuishoudingsplan en rioleringsplan wordt voorafgaand aan de aanvraag van de omgevingsvergunning uitgevoerd. Het waterschap wordt hierbij betrokken. Gezien de geringe invloed op de waterhuishouding en de afvalwaterketen van dit plan levert het aspect water geen belemmeringen op bij de voorgenomen ontwikkeling.

### Hoofdstuk 5 Toelichting op de regels

#### 5\.1 Algemeen

In dit hoofdstuk worden de, van het bestemmingsplan deel uitmakende, regels voor zover nodig van een nadere toelichting voorzien.

De regels geven inhoud aan de op de verbeelding aangegeven bestemmingen. Ze geven aan waarvoor de gronden en opstallen al dan niet gebruikt mogen worden en wat en hoe er gebouwd kan of mag worden. Bij de opzet van de regels is getracht het aantal zo beperkt mogelijk te houden en slechts datgene te regelen, wat werkelijk noodzakelijk is.

De bij dit plan behorende regels zijn onderverdeeld in vier hoofdstukken, te weten:

* Hoofdstuk 1 Inleidende regels;

* Hoofdstuk 2 Bestemmingsregels;

* Hoofdstuk 3 Algemene regels;

* Hoofdstuk 4 Overgangs\- en slotregels.

#### 5\.2 Nadere toelichting op de regels

De woonbestemming

Het plan kent primair de woonbestemming. De woningen mogen naast het primaire gebruik voor wonen, worden gebruikt voor een aan\-huis\-verbonden beroep. Hiervoor is een definitie gegeven.

De tuinbestemming

Dit is de bestemming voor de gronden rondom de woningen, die niet als erf mogen worden gebruikt. Hier mogen dus geen gebouwen worden gebouwd

De verkeersbestemming

Binnen deze bestemming is de wijkontsluiting geregeld. Ook zijn er regels voor de bouw van andere bouwwerken, zoals lantarenpalen, geregeld.

Dubbelbestemmingen

Over het hele plangebied zijn twee dubbelbestemmingen van toepassing: de waarde\-archeologie en de waterstaat. Beide stellen regels aan het bouwen en gebruiken van de hoofdbestemmingen die op de gronden van toepassing zijn.

Algemene regels

In deze artikelen worden de aanduidingen opgenomen die voor meerdere bestemmingen gelden. In de algemene afwijkingsregels zijn een aantal regels opgenomen om het mogelijk te maken dat het plan op ondergeschikte punten wordt aangepast. Omdat een en ander zich niet beperkt tot Ã©Ã©n bestemming maar bij diverse bestemmingen gewenst of noodzakelijk kan blijken, zijn deze regels in beginsel op alle bestemmingen van toepassing. Het verlenen van een omgevingsvergunning mag geen automatisme zijn. Het bevoegd gezag zal het verlenen van die vergunning zorgvuldig moeten afwegen en motiveren.

Voor het plangebied is de algemene aanduidingsregel vrijwaringszone\-dijk van toepassing. Deze aanduiding stelt regels aan het bouwen en gebruiken van de hoofdbestemmingen die op de gronden van toepassing zijn.

Voor de overgangsregels geldt het Besluit ruimtelijke ordening. Bebouwing die niet voldoet aan de bepalingen van dit bestemmingsplan is onder het overgangsrecht gebracht. Een geringe uitbreiding van de bebouwing wordt mogelijk gemaakt.

Het gebruik van gronden en opstallen dat in strijd is met dit bestemmingsplan op het tijdstip van inwerkingtreding, mag in beginsel worden voortgezet. Wijziging van dit strijdige gebruik is verboden, indien de afwijking van het plan wordt vergroot.

Indien het strijdig gebruik, na het tijdstip van inwerkingtreding van het plan voor een periode langer dan een jaar wordt onderbroken, is het verboden dit gebruik daarna te hervatten of te laten hervatten.

### Hoofdstuk 6 Economische uitvoerbaarheid

In artikel 3\.1\.6 van het Besluit ruimtelijke ordening is gesteld dat bij de voorbereiding van een bestemmingsplan/wijzigingsplan onderzoek moet worden uitgevoerd naar de economische uitvoerbaarheid van het plan. In de Wet ruimtelijke ordening is opgenomen dat een gemeente de gemaakte kosten op een particuliere grondeigenaar moet verhalen in het geval deze eigenaar tot ontwikkeling van een bouwplan overgaat. Daarnaast kan de gemeente eisen stellen met betrekking tot de te ontwikkelen locatie, zoals kwaliteitseisen van het openbaar gebied of eisen met betrekking tot woningbouwcategorieÃ«n (particulier opdrachtgeverschap en sociale woningbouw). De kosten die verbonden zijn aan de uitvoering van dit besluit en de bouw, ontsluiting en aansluiting van de woningen zijn voor rekening van initiatiefnemer. Dit geldt eveneens voor eventuele verzoeken voor planschade.

### Hoofdstuk 7 Maatschappelijke uitvoerbaarheid

De maatschappelijke uitvoerbaarheid heeft als doel aan te tonen dat het bestemmingsplan maatschappelijk draagvlak heeft. In dat kader heeft de gemeente onderzocht of er mogelijk belangen van derden worden geschaad. Ook heeft er vooroverleg met de betrokken overheidsinstanties plaatsgevonden.

**Ontwerp**

Het voorliggende plan "bestemmingsplan 1e herziening ''Chw bestemmingsplan Kernen gemeente Dalfsen 2016, Baarsmastraat 25''" wordt conform artikel 3\.9a van de Wet ruimtelijke ordening voorbereid met de procedure van afdeling 3\.4 van de Algemene wet bestuursrecht. Dat betekent dat er gedurende de periode van 6 weken gelegenheid wordt gegeven tot het indienen van zienswijzen. Het plan heeft als ontwerp voor een ieder ter inzage gelegen van 10 januari tot en met 20 februari 2018\.Tegen het plan is Ã©Ã©n zienswijze ingediend. De indiener maakt bezwaar tegen aantasting van privacy, vermindering van lichtinval en zelfs verdwijnen van direct zonlicht in de woning. De indiener dringt aan op overleg tussen de toekomstige koper of de projectontwikkelaar om inzicht te krijgen in de exacte plannen en vraagt om betrokkenheid bij het bouwen van de nieuwe woning op het perceel ten westen van haar woning.

Zoals uit de 'Nota van zienswijzen' blijkt heeft inmiddels overleg plaatsgevonden op 1 maart. Inhoudelijk en gelet op de Nota van Zienswijzen kan vastgesteld worden dat de zienswijze geen betrekking heeft op de stedenbouwkundige c.q. de ruimtelijke aspecten van de bestemmingplanherziening. De zienswijze geeft geen reden om de bestemmingsplanherziening aan te passen.

**Overleg**

Bij de voorbereiding van een bestemmingsplan moet in het kader van het overleg als bedoeld in art. 3\.1\.1 van het Besluit ruimtelijke ordening overleg worden gepleegd met de besturen van betrokken gemeenten en waterschappen en met die diensten van provincie en rijk die betrokken zijn bij de zorg voor de ruimtelijke ordening of belast zijn met de behartiging van belangen die in het plan in het geding zijn.

Het bestemmingsplan is aan de daartoe aangewezen instanties toegezonden. Er zijn twee reacties binnengekomen. Het Waterschap Drents Overijsselse Delta laat weten geen opmerkingen te hebben op het ontwerp\-bestemmingsplan. Ook de provincie Overijssel heeft in een reactie laten weten dat zij geen reden zien om Gedeputeerde Staten te adviseren een zienswijze in te dienen. De reacties van de provincie en het waterschap geven geen aanleiding om het bestemmingsplan aan te passen.

april 2018