xml version\="1\.0" encoding\="UTF\-8"?

Denekamperstraat 60 in Ootmarsum: Toelichting

direct naar inhoud van Toelichting

Denekamperstraat 60 in Ootmarsum

================================

Toelichting

-----------

| Plan: | Denekamperstraat 60 in Ootmarsum |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1774\.OOTBPDENEKAMPSTR60\-VG01 |

* Toelichting

* Bijlagen bij de toelichting

* Regels

* Bijlagen regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging van het plangebied

+ 1\.3 De bij het plan behorende stukken

+ 1\.4 Huidig planologisch regime

+ 1\.5 Leeswijzer

* Hoofdstuk 2 Beschrijving plangebied

+ 2\.1 Huidige situatie plangebied

* Hoofdstuk 3 Planbeschrijving

+ 3\.1 Gewenste ontwikkeling

* Hoofdstuk 4 Beleidskader

+ 4\.1 Rijksbeleid

+ 4\.2 Provinciaal beleid

+ 4\.3 Regionaal beleid

+ 4\.4 Gemeentelijk beleid

* Hoofdstuk 5 Milieu\- en omgevingsaspecten

+ 5\.1 Geluid

+ 5\.2 Bodem

+ 5\.3 Luchtkwaliteit

+ 5\.4 Externe veiligheid

+ 5\.5 Bedrijven en milieuzonering

+ 5\.6 Ecologie

+ 5\.7 Archeologie en cultuurhistorie

+ 5\.8 Besluit milieueffectrapportage

+ 5\.9 Verkeer en parkeren

* Hoofdstuk 6 Wateraspecten

+ 6\.1 Vigerende beleid

+ 6\.2 Waterparagraaf

* Hoofdstuk 7 Juridische aspecten en planverantwoording

+ 7\.1 Inleiding

+ 7\.2 Opzet van de regels

+ 7\.3 Verantwoording van de regels

* Hoofdstuk 8 Uitvoerbaarheid

+ 8\.1 Maatschappelijke uitvoerbaarheid

+ 8\.2 Economische uitvoerbaarheid

* Hoofdstuk 9 Inspraak, vooroverleg en zienswijzen

+ 9\.1 Vooroverleg

+ 9\.2 Inspraak

+ 9\.3 Zienswijzen

### Hoofdstuk 1 Inleiding

#### 1\.1 Aanleiding

Voorliggend bestemmingsplan heeft betrekking op de bouw van een vervangende woning aan de Denekamperstraat 60 in de kern Ootmarsum (gemeente Dinkelland).

Concreet gaat het plan uit van het wijzigen van de situering van het bouwvlak waarbij de bestaande woning wordt gesloopt en een vervangende woning wordt gerealiseerd.

De voorgenomen ontwikkeling past niet binnen het geldende bestemmingsplan "Ootmarsum Overige Gebieden" (vastgesteld op 18 september 2012\), aangezien het voorgenomen bouwplan niet binnen de bouwregels past. Om die reden is een herziening van het bestemmingsplan vereist. In voorliggend bestemmingsplan wordt aangetoond dat de herziening van het bestemmingsplan ter plaatse in overeenstemming is met een goede ruimtelijke ordening.

#### 1\.2 Ligging van het plangebied

Het plangebied ligt aan de Denekamperstraat 60, in het oosten van de kern Ootmarsum. Het plangebied bestaat uit de percelen die bij kadaster bekend staan onder de gemeente Ootmarsum, sectie C en nummers 894 en 1111\. De ligging van het plangebied in Ootmarsum en ten opzichte van de directe omgeving wordt in afbeelding 1\.1 weergegeven. De rode ster en de rode omlijning geven respectievelijk de locatie en indicatieve begrenzing van het plangebied weer.

| afbeelding "i_NL.IMRO.1774.OOTBPDENEKAMPSTR60-VG01_0001.png"      Â |

| --- |

| *Afbeelding 1\.1: Ligging van het plangebied (Bron: PDOK)*   Â |

#### 1\.3 De bij het plan behorende stukken

Het bestemmingsplan 'Denekamperstraat 60 in Ootmarsum' bestaat uit de volgende stukken:

* bijlagen bij de toelichting;

* verbeelding (tek.nr. NL.IMRO.1774\.OOTBPDENEKAMPSTR60\-VG01\) en een renvooi;

* regels (met bijbehorende bijlagen).

Op de verbeelding zijn de bestemmingen van de in het plan begrepen gronden weergegeven. In de regels zijn bepalingen opgenomen om de uitgangspunten van het plan zeker te stellen. Het plan gaat vergezeld van een toelichting. De toelichting geeft een duidelijk beeld van het bestemmingsplan en van de daaraan ten grondslag liggende gedachten maar maakt geen deel uit van het juridisch bindende deel van het bestemmingsplan.

#### 1\.4 Huidig planologisch regime

##### 1\.4\.1 Algemeen

Het plangebied ligt binnen de begrenzing van de bestemmingsplannen "Ootmarsum Overige Gebieden" (vastgesteld op 18 september 2012\) en het "Facetbestemmingsplan parkeren Dinkelland" (vastgesteld op 29 mei 2018\). Verder geldt er plaats van het plangebied het "Paraplubestemmingsplan kernen gemeente Dinkelland".

In afbeelding 1\.2 is een uitsnede van de verbeelding van het geldende bestemmingsplan "Ootmarsum Overige Gebieden" opgenomen. Het plangebied is hierop indicatief met rode omlijning weergegeven.

| afbeelding "i_NL.IMRO.1774.OOTBPDENEKAMPSTR60-VG01_0002.png"      Â |

| --- |

| *Afbeelding 1\.2: Uitsnede verbeelding bestemmingsplan "Ootmarsum Overige Gebieden" (Bron: Ruimtelijke Plannen/Gemeente Dinkelland)*   Â |

##### 1\.4\.2 Bestemmingen

Op basis van het geldende bestemmingsplan "Ootmarsum Overige Gebieden' geldt ter plaatse van het plangebied de enkelbestemming 'Wonen'. Hierbij is een bouwvlak opgenomen. Binnen het aangegeven bouwvlak geldt een maatvoeringaanduiding waarin is vastgelegd dat de maximale bouwhoogte 8 meter en de maximale goothoogte 4 meter mag bedragen.

Hierna wordt beknopt ingegaan op de deze bestemming.

De voor 'Wonen' aangewezen gronden zijn onder meer bestemd voor wonen met daaraan ondergeschikt onder andere parkeervoorzieningen en tuinen, erven en terreinen. Voor het bouwen van hoofdgebouwen geldt dat een hoofdgebouw uitsluitend gebouwd mag worden binnen het bouwvlak. Daarnaast mag de goot\- en bouwhoogte van een hoofdgebouw ten hoogste de ter plaatse van de aanduiding 'maximale goot\- en bouwhoogte (m)' aangegeven hoogte bedragen.

##### 1\.4\.3 Strijdigheid

Zoals beschreven past de te bouwen vervangende woning niet binnen het aanwezige bouwvlak. hiertoe dient het bestemmingsplan te worden herzien.

Voorliggend bestemmingsplan voorziet in het benodigde juridisch planologische kader waarmee de voorgenomen ontwikkeling mogelijk kan worden gemaakt.

#### 1\.5 Leeswijzer

Na deze inleiding wordt in hoofdstuk 2 ingegaan op de huidige situatie in het plangebied.

In hoofdstuk 3 wordt de voorgenomen ontwikkeling beschreven.

In hoofdstuk 4 wordt ingegaan op het beleidskader. Hierin wordt het beleid van het Rijk, de provincie Overijssel en de gemeente Dinkelland beschreven.

In hoofdstuk 5 passeren alle relevante milieu\- en omgevingsaspecten de revue.

Hoofdstuk 6 gaat in op de wateraspecten waaronder de watertoets.

In de hoofdstukken 7 en 8 wordt respectievelijk ingegaan op de juridische aspecten/planverantwoording en de economische uitvoerbaarheid van het project.

Hoofdstuk 9 gaat in op de inspraak en het vooroverleg.

### Hoofdstuk 2 Beschrijving plangebied

#### 2\.1 Huidige situatie plangebied

Het plangebied ligt in het oosten van de kern Ootmarsum, aan de Denekamperstraat 60\. De directe omgeving van het plangebied kenmerkt zich hoofdzakelijk door woningen en een bedrijventerrein.

Het plangebied wordt aan de noordzijde begrensd door de Denekamperstraat met daarachter het bedrijventerrein De Mors. De gronden aan de oost\-, zuid\- en westzijde worden begrensd door woonpercelen.

Het plangebied zelf betreft in de bestaande situatie een woonperceel met een woning en een bijgebouw.

In afbeeldingen 2\.1 en 2\.2 zijn respectievelijk een luchtfoto en een straatbeeldfoto van de huidige situatie van het plangebied weergegeven. Het plangebied is op de luchtfoto indicatief met rode lijn aangegeven in afbeelding 2\.1\.

| afbeelding "i_NL.IMRO.1774.OOTBPDENEKAMPSTR60-VG01_0003.png"      Â |

| --- |

| *Afbeelding 2\.1: Luchtfoto huidige situatie plangebied (Bron: Provincie Overijssel)*   Â |

| afbeelding "i_NL.IMRO.1774.OOTBPDENEKAMPSTR60-VG01_0004.png"      Â |

| *Afbeelding 2\.2: Straatbeeld huidige situatie vanaf de Denekamperstraat (Bron: Google Streetview)*   Â |

### Hoofdstuk 3 Planbeschrijving

#### 3\.1 Gewenste ontwikkeling

##### 3\.1\.1 Algemeen

Het voornemen bestaat om het bouwvlak te wijzigen en een vervangende woning te realiseren. Concreet gaat het om het wijzigen van de situering van het bouwvlak, de sloop van de huidige woning en de schuur en de bouw van een vervangende woning met bijgebouw binnen het nieuwe bouwvlak. Daarnaast is het voornemen om de maatvoering te wijzigen waarbij de maximale bouwhoogte in de gewenste situatie 10 meter zal bedragen.

In afbeelding 3\.1 is een plattegrond van de gewenste situatie weergeven. In afbeelding 3\.2 zijn ter impressie tekeningen van de gewenste woning weergegeven en afbeelding 3\.3 toont een impressie van het toekomstige straatbeeld met de gewenste woning. Afbeelding 3\.4 toont de doorsnede van de hoogtes. Impressies van de gewenste gevels zijn weergegeven in afbeeldingen 3\.5, 3\.6, 3\.7 en 3\.8\. Afbeeldingen 3\.9, 3\.10 en 3\.11 tonen de plattegronden van de verschillende verdiepingen. Bijlage 1 en Bijlage 2 geven de gewenste situatie weer door middel van een totaal overzicht en een plattegrond.

| afbeelding "i_NL.IMRO.1774.OOTBPDENEKAMPSTR60-VG01_0005.png"      Â |

| --- |

| Afbeelding 3\.1 Plattegrond gewenste situatie (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0006.png"      Â |

| --- |

| Afbeelding 3\.2 Impressie gewenste situatie (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0007.png"      Â |

| --- |

| Afbeelding 3\.3 Impressie toekomstig straatbeeld (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0008.png"      Â |

| --- |

| Afbeelding 3\.4 Doorsnede met hoogtes (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0009.png"      Â |

| --- |

| Afbeelding 3\.5 Impressie rechterzijgevel (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0010.png"      Â |

| --- |

| Afbeelding 3\.6 Impressie rechterzijgevel (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0011.png"      Â |

| --- |

| Afbeelding 3\.7 Impressie voorgevel (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0012.png"      Â |

| Afbeelding 3\.8 Impressie achtergevel (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0013.png"      Â |

| Afbeelding 3\.9 Plattegrond begane grond (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0014.png"      Â |

| Afbeelding 3\.10 Plattegrond verdieping (Bron: Frank Bonnes Ontwerp en Advies)   Â |

| afbeelding "i_NL.IMRO.1774.OOTBPDENEKAMPSTR60-VG01_0015.png"      Â |

| Afbeelding 3\.11 Plattegrond zolderverdieping (Bron: Frank Bonnes Ontwerp en Advies)   Â |

### Hoofdstuk 4 Beleidskader

Dit hoofdstuk beschrijft, voor zover van belang, het rijks\-, provinciaal\-, regionaal\- en gemeentelijk beleid. Naast de belangrijkste algemene uitgangspunten worden de specifieke voor dit plangebied geldende uitgangspunten weergegeven.

#### 4\.1 Rijksbeleid

##### 4\.1\.1 Nationale omgevingsvisie (NOVI)

###### 4\.1\.1\.1 Algemeen

Nederland staat voor grote uitdagingen die van invloed zijn op onze fysieke leefomgeving. Complexe opgaven zoals verstedelijking, verduurzaming en klimaatadaptatie zijn nauw met elkaar verweven. Dat vraagt een nieuwe, integrale manier van werken waarmee keuzes voor onze leefomgeving sneller en beter gemaakt kunnen worden. De Nationale Omgevingsvisie (NOVI) zorgt voor een gezamenlijke aanpak die leidt tot een duurzaam perspectief voor onze leefomgeving. Dit is nodig om onze doelen te halen en is een zaak van overheid en samenleving.

###### 4\.1\.1\.2 Vier prioriteiten

Aan de hand van een toekomstperspectief op 2050 brengt de NOVI de langetermijnvisie in beeld. Op nationale belangen wil het Rijk sturen en richting geven. Dit komt samen in vier prioriteiten.

**Ruimte voor klimaatadaptatie en energietransitie**Nederland moet zich aanpassen aan de gevolgen van klimaatverandering. In 2050 is Nederland klimaatbestendig en waterrobuust. Dit vraagt om maatregelen in de leefomgeving, waarmee tegelijkertijd de leefomgevingskwaliteit verbeterd kan worden en kansen voor natuur geboden kunnen worden. In 2050 heeft Nederland daarnaast een duurzame energievoorziening. Dit vraagt echter om ruimte. Door deze ruimte zoveel mogelijk te clusteren, wordt versnippering van het landschap voorkomen en wordt de ruimte zo efficiÃ«nt mogelijk benut. Het Rijk zet zich in door het maken van ruimtelijke reserveringen voor het hoofdenergiesysteem op nationale schaal.

**Duurzaam economisch groeipotentieel**

Nederland werkt toe naar een duurzame, circulaire, kennisintensieve en internationaal concurrerende economie in 2050\. Daarmee kan ons land zijn positie handhaven in de top vijf van meest concurrerende landen ter wereld. Er wordt ingezet op een innovatief en sterk vestigingsklimaat met een goede quality of life. Belangrijk is wel dat onze economie toekomstbestendig wordt, oftewel concurrerend, duurzaam en circulair.

**Sterke en gezonde steden en regio's**

Er zijn vooral in steden en stedelijke regio's nieuwe locaties nodig voor wonen en werken. Het liefst binnen de bestaande stadsgrenzen, zodat de open ruimten tussen stedelijke regio's behouden blijven. Dit vraagt optimale afstemming op en investeringen in mobiliteit. Dit betekent dat voorafgaand aan de keuze van nieuwe verstedelijkingslocaties helder moet zijn welke randvoorwaarden de leefomgevingskwaliteit en \-veiligheid daar stelt en welke extra maatregelen nodig zijn wanneer er voor deze locaties wordt gekozen. Zo blijft de gezondheid in steden en regio's geborgd.

**Toekomstbestendige ontwikkeling van het landelijk gebied**

Er ontstaat een nieuw perspectief voor de Nederlandse landbouwsector als koploper in de duurzame kringlooplandbouw. Een goed verdienpotentieel voor de bedrijven wordt gecombineerd met een minimaal effect op de omgevingskwaliteit van lucht, bodem en water. In alle gevallen zet het Rijk in op ontwikkeling van de karakteristieke eigenschappen van het Nederlandse landschap. Dit vertegenwoordigt een belangrijke cultuurhistorische waarde. Verrommeling en versnippering, bijvoorbeeld door wildgroei van distributiecentra, is ongewenst en wordt tegengegaan.

###### 4\.1\.1\.3 Afwegingsprincipes

De druk op de fysieke leefomgeving in Nederland is zo groot, dat belangen soms botsen. Het streven is combinaties te maken en win\-win situaties te creÃ«ren, maar dit is niet altijd mogelijk. Soms zijn er scherpe keuzes nodig en moeten belangen worden afgewogen. Hiertoe gebruikt de NOVI drie afwegingsprincipes:

* 1\. Combinatie van functies gaan voor enkelvoudige functies. In het verleden is scheiding van functies vaak te rigide gehanteerd. Met de NOVI wordt gezocht naar maximale combinatiemogelijkheden tussen functies, gericht op een efficiÃ«nt en zorgvuldig gebruik van onze ruimte;

* 2\. Kenmerken en identiteit van een gebied staan centraal. Het verschilt tussen gebieden wat de optimale balans is tussen bescherming en ontwikkeling en tussen concurrentiekracht en leefbaarheid. Sommige opgaven en belangen wegen in het ene gebied zwaarder dan in het andere;

* 3\. Afwentelen wordt voorkomen. Het is van belang dat de leefomgeving zoveel mogelijk voorziet in mogelijkheden en behoeften van de huidige generatie inwoners, zonder dat dit ten komst gaat van die van toekomstige generaties.

###### 4\.1\.1\.4 Toetsing aan de NOVI

In voorliggend geval betreft een project waarbij geen nationale belangen in het geding zijn en er is geen sprake van enige belemmering met betrekking tot de prioriteiten zoals verwoord in de NOVI. Bij het uitwerken van het plan zijn de kenmerken en identiteit van het gebied centraal gesteld. Geconcludeerd wordt dat de NOVI geen belemmering vormt voor de in dit bestemmingsplan opgenomen ontwikkeling.

##### 4\.1\.2 Ladder voor duurzame verstedelijking

###### 4\.1\.2\.1 Algemeen

In de Structuurvisie Infrastructuur en Ruimte (SVIR) is de ladder voor duurzame verstedelijking geÃ¯ntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3\.1\.6, lid 2\) opgenomen. Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij geldt een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt.

Teneinde een ontwikkeling adequaat te kunnen toetsen aan de ladder is het noodzakelijk inzicht te geven in de begrippen 'bestaand stedelijk gebied' en 'stedelijke ontwikkeling'.

In het Bro zijn in artikel 1\.1\.1 definities opgenomen voor:

* bestaand stedelijk gebied: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

* stedelijke ontwikkeling: Â´ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.'

Bij het beschrijven van de behoefte dient te worden uitgegaan van het saldo van de aantoonbare vraag naar de voorgenomen ontwikkeling (de komende tien jaar, zijnde de looptijd van het bestemmingsplan) verminderd met het aanbod in planologische besluiten, ook als het feitelijk nog niet is gerealiseerd (harde plancapaciteit).

###### 4\.1\.2\.2 Toetsing aan de Ladder

Wat betreft de 'Ladder voor duurzame verstedelijking' wordt opgemerkt dat deze van toepassing is bij nieuwe stedelijke ontwikkelingen (3\.1\.6 Bro).

Er is geen ondergrens bepaald voor wat een 'stedelijke ontwikkeling' is. Op basis van jurisprudentie blijkt dat de vraag of sprake is van een stedelijke ontwikkeling wordt bepaald door de aard en omvang (toename van bebouwing of ruimtegebruik) van die ontwikkeling, in relatie tot de omgeving. Uit afdelingsjurisprudentie blijkt dat voor het realiseren van woningen geldt, dat woningbouwlocaties vanaf twaalf woningen worden beoordeeld als een stedelijke ontwikkeling die ladderplichtig is. Hieronder worden deze uitspraken weergegeven:

* 11 woningen geen nieuwe stedelijke ontwikkeling (ABRvS 16 september 2015; ECLI:NL:RVS:2015:2921\)

* 12 woningen wel een nieuwe stedelijke ontwikkeling (ABRvS 25 maart 2015; ECLI:NL:RVS:2015:953\).

In voorliggend geval is sprake van de bouw van een vervangende woning. Het voornemen maakt per saldo geen extra woning mogelijk. Gelet op het vorenstaande is er geen sprake van een nieuwe stedelijke ontwikkeling. De ladder voor duurzame verstedelijking is in dit geval niet van toepassing.

##### 4\.1\.3 Conclusie toetsing van het initiatief aan het rijksbeleid

Geconcludeerd wordt dat er geen sprake is van strijd met het rijksbeleid.

#### 4\.2 Provinciaal beleid

Het provinciaal beleid is verwoord in tal van plannen. Het belangrijkste plan betreft de Omgevingsvisie Overijssel en de daarbij behorende Omgevingsverordening Overijssel.

##### 4\.2\.1 Omgevingsvisie Overijssel

De Omgevingsvisie Overijssel is dÃ© provinciale visie voor de fysieke leefomgeving van Overijssel. Duurzaamheid, ruimtelijke kwaliteit en sociale kwaliteit zijn de leidende principes of 'rode draden' bij alle initiatieven in de fysieke leefomgeving van de provincie Overijssel.

##### 4\.2\.2 Omgevingsverordening Overijssel

De provincie beschikt over een palet aan instrumenten waarmee zij haar ambities realiseert. Het gaat er daarbij om steeds de meest optimale mix van instrumenten toe te passen, zodat effectief en efficiÃ«nt resultaat wordt geboekt voor alle ambities en doelstellingen van de Omgevingsvisie. De keuze voor inzet van deze instrumenten is bepaald aan de hand van een aantal criteria. In de Omgevingsvisie is bij elke beleidsambitie een realisatieschema opgenomen waarin is aangegeven welke instrumenten de provincie zal inzetten om de verschillende onderwerpen van provinciaal belang te realiseren.

EÃ©n van de instrumenten om het beleid uit de Omgevingsvisie te laten doorwerken is de Omgevingsverordening Overijssel. De Omgevingsverordening is het provinciaal juridisch instrument dat wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch geborgd is.

##### 4\.2\.3 Uitvoeringsmodel Omgevingsvisie Overijssel

De opgaven, kansen, beleidsambities en ruimtelijke kwaliteitsambities voor de provincie zijn in de Omgevingsvisie Overijssel geschetst in ontwikkelingsperspectieven voor de groene omgeving en stedelijke omgeving.

Om de ambities van de provincie waar te maken, bevat de Omgevingsvisie een uitvoeringsmodel. Dit model is gebaseerd op drie niveaus, te weten:

* Of \- generieke beleidskeuzes;

* Waar \- ontwikkelingsperspectieven;

* Hoe \- gebiedskenmerken.

Deze begrippen worden hierna nader toegelicht.

###### 4\.2\.3\.1 Of \- generieke beleidskeuzes

Generieke beleidskeuzes zijn keuzes die bepalend zijn voor de vraag of ontwikkelingen mogelijk zijn. In deze fase wordt beoordeeld of er sprake is van een maatschappelijke opgave. Of een initiatief mogelijk is, wordt onder andere bepaald door generieke beleidskeuzes van EU, Rijk of provincie. Denk aan beleidskeuzes om basiskwaliteiten als schoon drinkwater en droge voeten te garanderen. Andere generieke beleidskeuzes betreffen het voorkomen van overaanbod van bijvoorbeeld woningbouw\- en kantoorlocaties.

Ook wordt in deze fase de zogenaamde Overijsselse ladder voor duurzame verstedelijking gehanteerd. Deze Overijsselse ladder geeft een nadere invulling aan de vraag hoe de behoefte moet worden bepaald, zowel in de stedelijke als in de groene omgeving, en op welke wijze de regionale afstemming vormgegeven moet worden. Integraliteit, toekomstbestendigheid, concentratiebeleid, (boven)regionale afstemming en zuinig en zorgvuldig ruimtegebruik zijn beleidskeuzes die invulling geven aan de Overijsselse ladder voor duurzame verstedelijking.

Voor specifieke gebieden in Overijssel geldt dat niet alle initiatieven mogelijk zijn. Dit heeft te maken met zwaarwegende publieke belangen, Gebiedsspecifieke beleidskeuzes om de zwaarwegende publieke belangen te borgen, zijn: reservering voor waterveiligheid en beperking wateroverlast, drinkwater/grondwaterbeschermingsgebieden, het Natuurnetwerk Nederland (NNN, voorheen Ecologische Hoofdstructuur (EHS)), de Nationale Landschappen en het provinciaal routenetwerk transport gevaarlijke stoffen.

###### 4\.2\.3\.2 Waar \- ontwikkelingsperspectieven

Als uit de beoordeling in het kader van de generieke beleidskeuzes blijkt dat de voorgenomen ruimtelijke ontwikkeling aanvaardbaar is, vindt een toets plaats aan de ontwikkelingsperspectieven. In de Omgevingsvisie is een spectrum van zes ontwikkelperspectieven beschreven voor de groene en stedelijke omgeving. Met dit spectrum geeft de provincie ruimte voor het realiseren van de in de visie beschreven beleids\- en kwaliteitsambities.

De ontwikkelperspectieven geven richting aan wat waar ontwikkeld zou kunnen worden. Daar waar generieke beleidskeuzes een geografische begrenzing hebben, zijn ze consistent doorvertaald in de ontwikkelingsperspectieven. De ontwikkelingsperspectieven zijn richtinggevend en bieden de nodige flexibiliteit voor de toekomst.

###### 4\.2\.3\.3 Hoe \- gebiedskenmerken

Op basis van gebiedskenmerken in vier lagen (natuurlijke laag, laag van het agrarisch cultuurlandschap, stedelijke laag en laag van de beleving) gelden specifieke kwaliteitsvoorwaarden en âopgaven voor ruimtelijke ontwikkelingen. Het is de vraag 'hoe' een ontwikkeling invulling krijgt.

Aan de hand van de drie genoemde niveaus kan worden bezien of een ruimtelijke ontwikkeling mogelijk is en er behoefte aan is, waar het past in de ontwikkelingsvisie en hoe het uitgevoerd kan worden. Afbeelding 4\.1 geeft dit schematisch weer.

![afbeelding "i_NL.IMRO.1774.OOTBPDENEKAMPSTR60-VG01_0016.png"](i_NL.IMRO.1774.OOTBPDENEKAMPSTR60-VG01_0016.png)

*Afbeelding 4\.1: Uitvoeringsmodel Omgevingsvisie Overijssel (Bron: Provincie Overijssel)*

##### 4\.2\.4 Toetsing van het initiatief aan het Uitvoeringsmodel Omgevingsvisie Overijssel

Indien het concrete initiatief wordt getoetst aan het Uitvoeringsmodel Omgevingsvisie Overijssel ontstaat globaal het volgende beeld.

###### 4\.2\.4\.1 Of \- generieke beleidskeuzes

Bij de afwegingen in de eerste fase 'Of \- generieke beleidskeuzes' is artikel 2\.1\.3 (Zuinig en zorgvuldig ruimtegebruik) uit de Omgevingsverordening Overijssel van belang. Hierna wordt nader op het artikel ingegaan.

**Artikel 2\.1\.3: Zuinig en zorgvuldig ruimtegebruik**

*Bestemmingsplannen voorzien uitsluitend in stedelijke ontwikkelingen die een extra ruimtebeslag door*

*bouwen en verharden leggen op de Groene Omgeving wanneer aannemelijk is gemaakt:*

* *dat er voor deze opgave in redelijkheid geen ruimte beschikbaar is binnen het bestaande bebouwd*

*gebied en de ruimte binnen het bestaand bebouwd gebied ook niet geschikt te maken is door*

*herstructurering en/of transformatie;*

* *dat mogelijkheden voor meervoudig ruimtegebruik binnen het bestaand bebouwd gebied optimaal*

*zijn benut.*

Toetsing van het initiatief aan artikel 2\.1\.3 van de Omgevingsverordening Overijssel

De in dit plan besloten ontwikkeling betreft een ontwikkeling in bestaand stedelijk gebied, aangezien het plangebied reeds bestemd is voor stedelijke functies, namelijk 'wonen'. Er is daarmee geen sprake van bouwen of verharden in de groene omgeving als bedoeld in artikel 2\.1\.3 van de verordening. De gewenste ontwikkeling is dan ook in overeenstemming met artikel 2\.1\.3\. uit de Omgevingsverordening Overijssel.

###### 4\.2\.4\.2 Waar \- ontwikkelingsperspectieven

Het plangebied behoort tot het ontwikkelingsperspectief 'Woon\- en werklocaties buiten de stedelijke netwerken'. In afbeelding 4\.2 is een uitsnede van de ontwikkelingsperspectievenkaart opgenomen, waarin het plangebied met de rode omlijning is weergegeven.

| afbeelding "i_NL.IMRO.1774.OOTBPDENEKAMPSTR60-VG01_0017.png"  *Afbeelding 4\.2: Uitsnede ontwikkelingsperspectievenkaart Omgevingsvisie Overijssel (Bron: Provincie Overijssel)*   Â |

| --- |

**'Woon\- en werklocaties buiten de stedelijke netwerken'**

De steden en dorpen buiten de stedelijke netwerken mogen altijd bouwen voor de lokale behoefte aan wonen, werken en voorzieningen, inclusief lokaal gewortelde bedrijvigheid, mits onderbouwd en regionaal afgestemd. Herstructurering en transformatie van de woon\-, werk\-, voorzieningen\- en mixmilieus moeten deze vitaal en aantrekkelijk houden en de diversiteit aan milieus versterken. Herstructurering en transformatie bieden kansen om te anticiperen op klimaatverandering (bijvoorbeeld door ruimte voor groen, natuur en water te reserveren). Van belang is de stedelijke ontwikkeling altijd af te stemmen op de kenmerken van het watersysteem, bijvoorbeeld in laaggelegen gebieden bij bouw\- en evacuatieplannen rekening houden met risico's op overstroming of wateroverlast. Herstructurering en transformatie kunnen ook bijdragen aan de energietransitie (door het nemen van energie\-efficiÃ«nte maatregelen en/of het opwekken van duurzame energie door bijvoorbeeld het aanwezige dakoppervlak te benutten).

Toetsing van het initiatief aan het ontwikkelingsperspectief

Binnen gebieden met het ontwikkelingsperspectief 'Woon\- en werklocaties buiten de stedelijke netwerken' is ruimte voor herstructurering, inbreiding en transformatie. In voorliggend geval wordt voorzien in vervangende woningbouw. Dit draagt bij aan het vitaal en aantrekkelijk houden van Ootmarsum. Ook zal met de planvorming rekening worden gehouden met de aspecten duurzaamheid (ten minste de laatste eisen uit het bouwbesluit) en water (zie paragraaf 6\.2). Geconcludeerd wordt dat de in het plangebied geldende ontwikkelingsperspectieven zich niet verzetten tegen de voorgenomen herontwikkeling.

###### 4\.2\.4\.3 Hoe \- gebiedskenmerken

Op basis van gebiedskenmerken in vier lagen (natuurlijke laag, laag van het agrarisch\-cultuurlandschap, stedelijke laag en laag van de beleving) gelden specifieke kwaliteitsvoorwaarden en âopgaven voor ruimtelijke ontwikkelingen. De "Natuurlijke laag", "Laag van het agrarisch cultuurlandschap" en "Laag van beleving" worden in dit geval buiten beschouwing gelaten, omdat er op het plangebied geen kenmerken vanuit deze specifieke lagen van toepassing zijn.

1\. De 'Stedelijke laag'

De stedelijke laag is de laag van de steden, dorpen, verspreide bebouwing, wegen, spoorwegen en waterwegen. Het gaat in deze laag om de dynamiek van de steden en de grote infrastructurele verbindingen, maar ook om de rust van de dorpen en de landelijke wegen en paden. De ruimtelijke kwaliteitsambities in de stedelijke laag zijn:

* a. Brede waaier aan woon\-, werk\- en mixmilieus: elk buurtschap, dorp en stad zijn eigen kleur

* b. Contrast tussen dynamische en luwe gebieden versterken door het infrastructuurnetwerk

Het plangebied is op de gebiedskenmerkenkaart de 'Stedelijke laag' aangeduid met het gebiedstype 'Woonwijken 1955 \- nu', zoals in afbeelding 4\.3 is te zien. Het plangebied is met rode omlijning weergegeven.

| afbeelding "i_NL.IMRO.1774.OOTBPDENEKAMPSTR60-VG01_0018.png"      Â |

| --- |

| *Afbeelding 4\.3: Uitsnede Stedelijke Laag (Bron: Provincie Overijssel)*   Â |

**'Woonwijken 1955 \- nu'**

De woonwijken van 1955 tot nu zijn planmatig opgezette uitbreidingswijken op basis van een collectief idee en grotere bouwstromen. De functies (wonen, werken, voorzieningencentra) zijn uiteengelegd en de wijken zijn opgedeeld in buurten met een homogeen bebouwingskarakter: buurten met eengezinswoningen, flatwijken, villawijken, wijk(winkel)centra. Er is sprake van een tijdsgebonden verkavelingsstructuur op basis van verschillende ordeningsprincipes.

Als ontwikkelingen plaatsvinden in de naoorlogse woonwijken, dan voegt nieuwe bebouwing zich in de aard, maat en het karakter van het grotere geheel (patroon van o.a. wooneenheden en parken), maar is als onderdeel daarvan wel herkenbaar. De groenstructuur is onderdeel van het wijkontwerp.

Toetsing van het initiatief aan het ontwikkelingsperspectief

De voorgenomen ontwikkeling betreft het realiseren van een vervangende vrijstaande woning in het gebiedstype 'Woonwijken 1955 â nu'. Met het realiseren van de beoogde nieuwe woning wordt rekening gehouden met omliggende functies en bestaande bebouwingsstructuren. Wat betreft bouwmogelijkheden wordt zo veel mogelijk aangesloten bij het geldende bestemmingsplan. De bouwkenmerken worden afgestemd op de omgeving zodat de woning en de mogelijke bijgebouwen qua bouwmassa en verschijningsvorm goed opgaan in het bebouwingskarakter van de omgeving. De ter plekke geldende gebiedskenmerken van de 'Stedelijke laag' verzetten zicht niet tegen de voorgenomen ontwikkeling.

##### 4\.2\.5 Conclusie toetsing aan het provinciaal beleid

Geconcludeerd wordt dat de voorgenomen ontwikkeling in overeenstemming is met het in de Omgevingsvisie Overijssel verwoorde en in de Omgevingsverordening Overijssel verankerde provinciaal ruimtelijk beleid.

#### 4\.3 Regionaal beleid

Het regionaal beleid is verwoord in tal van plannen. Het belangrijkste plan voor voorliggend initiatief betreft het Regionale Woningbouwprogramma uit 2017\.

##### 4\.3\.1 Regionaal Woningbouwprogramma

###### 4\.3\.1\.1 Algemeen

Gemeenten in Twente hebben samen met de provincie woonafspraken gemaakt in 2016\. Door te spreken over de nieuwe woonprogrammering en de Ladder voor duurzame verstedelijking is in Twente een grote slag gemaakt met het denken en werken volgens deze Ladder. De gemaakte woonafspraken dragen dan ook bij aan een grote veranderslag in het denken over de woonprogrammering in Twente.

Het RWP Twente 2017 betreft een actualisatie van 2016 waarin marktinzichten over woningvraag\- en aanbod zijn meegenomen en legt de afspraken in Twente vast. Dankzij het RWP kennen gemeenten het kader voor hun woonprogrammering, is het duidelijk wanneer de provincie achter een woonplan van de gemeenten staat en beschikken gemeenten grotendeels over een indicatie voor onderbouwingen voor de Ladder.

###### 4\.3\.1\.2 Programmering gemeente Dinkelland 2017

In circa 55% van de woningvraag voorziet de gemeente Dinkelland voor de komende 10 jaar met plannen met een directe bouwtitel. De gemeente heeft niet te maken met uitwerkingsplichten en gaat daarnaast uit van een onderprogrammering van 80%. De 20% die daarbij overblijft wenst de gemeente met name in te zetten voor de herontwikkeling van locaties voor herstructurering en transformatie. Daarnaast vraagt de toenemende vraag van de zogeheten rood voor rood plannen om een meer flexibel woningbouwprogramma.

Het woningbouwprogramma voor de gemeente Dinkelland, dat afkomstig is uit het RWP Twente uit 2017, is conform de regionale afspraken onder regie van de provincie Overijssel gebaseerd op een middeling van prognoses van de afgelopen zes jaar en wordt weergegeven in afbeelding 4\.5\.

![afbeelding "i_NL.IMRO.1774.OOTBPDENEKAMPSTR60-VG01_0019.png"](i_NL.IMRO.1774.OOTBPDENEKAMPSTR60-VG01_0019.png)

*Afbeelding 4\.5: De woningvraag en het woningaanbod van de gemeente Dinkelland (2017 t/m 2026*

*(Bron: Stec Groep)*

Inclusief een bandbreedte van 10% kent de gemeente een netto woningvraag van in totaal 690 woningen. In vergelijking met het oorspronkelijke woningbouwprogramma is de vraag met 70 woningen gestegen. De beschikbare plancapaciteit bedraagt 485 woningen. Er is dan ook nog ruimte om woningen toe te voegen, om aan de vraag te kunnen voldoen.

###### 4\.3\.1\.3 Toetsing van het initiatief aan het 'Regionaal Woningbouwprogramma'

In voorliggend geval zijn de gronden van het plangebied op basis van het geldende bestemmingsplan "Ootmarsum Overige Gebieden" (vastgesteld op 18 september 2012\) reeds bestemd voor Ã©Ã©n woning. Voorliggend bestemmingsplan ziet toe op mogelijkheid van eveneens Ã©Ã©n (vervangende) woning. Planologisch gezien is er dan ook geen sprake van het toevoegen van een woning. Deze woning maakt reeds onderdeel uit van het actuele gemeentelijke woningbouwprogramma (zie paragraaf 4\.4\.2). Dit programma is in overeenstemming met het RWP Twente, waardoor het initiatief eveneens in overeenstemming is met het RWP Twente.

Geconcludeerd wordt dat de voorgenomen ontwikkeling in overeenstemming is met het programma van de regio.

#### 4\.4 Gemeentelijk beleid

##### 4\.4\.1 MijnOmgevingsvisie Dinkelland

###### 4\.4\.1\.1 Algemeen

De gemeente Dinkelland beschikt over een omgevingsvisie. MijnOmgevingsvisie Dinkelland gaat over de toekomst van de leefomgeving; de visie van samenleving Ã©n gemeente. Hierin bouwt men verder op de basis die al in proces van MijnDorp gelegd is. De visie gaat namelijk over leefbaarheid van de kernen Ã©n over het buitengebied, gezondheid, veiligheid en duurzaamheid. De visie geeft aan hoe de gemeente, samenleving en gemeenteraad, willen sturen; wat men wil behouden, versterken en ontwikkelen. Door inbreng van de samenleving is MijnOmgevingsvisie van ons allemaal!

MijnOmgevingsvisie gaat in op:

* 1\. de uitdagingen die op de gemeente afkomen (het verhaal achter de speerpunten);

* 2\. hoe men daarop kan inspelen (speerpunten);

* 3\. hoe plannen die bewoners of ondernemers inbrengen worden afgewogen (stappenplan);

* 4\. welke waarden daarbij belangrijk zijn (waardenkaart).

Mijn Omgevingsvisie gaat uit van vier kernprincipes. Kernprincipes zijn manieren van werken; werkwijzen die altijd gelden. Als keuzes worden gemaakt, als plannen worden gemaakt en gewoon als we wonen, leven, ondernemen of verblijven past men de kernprincipes toe. De vier kernprincipes zijn:

* We doen het samen;

* We geven het goede voorbeeld;

* We combineren zoveel mogelijk functies, zodat de beschikbare ruimte optimaal wordt gebruikt.

* We wentelen niet af op volgende generaties.

###### 4\.4\.1\.2 Speerpunten

In de omgevingsvisie zijn speerpunten opgenomen op verschillende thema's. In voorliggend geval is gezien de ontwikkeling met name het thema 'Aantrekkelijk wonen' van belang.

Aantrekkelijk wonen

De gemeente wil dat het aantal en de soort woningen in een kern passen bij de vraag. Inwoners moeten voor hun woning zoveel mogelijk in hun eigen gemeente terecht kunnen. Ook is het belangrijk dat woningen voor elke doelgroep bereikbaar en toegankelijk zijn.

Vanuit de gemeente bestaat de wens om binnen de grenzen van een kern te bouwen. In de meeste gevallen gaat het om plekken die verbeterd moeten worden of plekken waarvan de bestaande functie vervalt. Denk hierbij aan het verdwijnen van een bedrijf, het sluiten van een kerk of het slopen van oude woningen. Als er binnen de kern geen plekken zijn om te bouwen, kijkt de gemeente naar bouwmogelijkheden aan de rand van een kern. Kernen zijn verschillend in de behoefte aan woningen. Daarom gaat de gemeente samen met kernen in gesprek om te kijken wat bij elk dorp past.

Er is verschil in hoeveel en welk soort woningen nu nodig en gewenst zijn en wat de vraag over 15 jaar is. Huidige knelpunten zijn bijvoorbeeld betaalbare woningen voor starters en woningen voor ouderen. In de gemeentelijke woonvisie kijkt de gemeente op basis van onderzoek en gesprekken met alle betrokkenen vooruit op de vraag naar woningen. De gemeente probeert erop te sturen dat het aanbod van woningen daarop aansluit. Hierbij wordt de behoeften op de lange termijn en de bestaande voorraad in het oog gehouden.

###### 4\.4\.1\.3 Toetsing van het initiatief aan MijnOmgevingsvisie Dinkelland

De voorgenomen ontwikkeling ziet toe op de realisatie van Ã©Ã©n vervangende woning binnen de grenzen van de kern Ootmarsum. Geconcludeerd wordt dat de voorgenomen ontwikkeling niet in strijd is met 'MijnOmgevingsvisie Dinkelland'.

##### 4\.4\.2 Woonvisie Dinkelland 2021\+

###### 4\.4\.2\.1 Algemeen

Op 5 juli 2021 heeft de gemeenteraad van Dinkelland de Woonvisie 2021\+ vastgesteld. De woonvisie vormt de basis voor strategische afwegingen die de gemeente maakt op het gebied van wonen.

###### 4\.4\.2\.2 Meer woningen

De komende jaren gaat de gemeente voldoende woningen bouwen om te voorzien in de verwachte vraag. Om dat te bewerkstelligen is het ten eerste zaak om goed inzicht te hebben in die verwachte woningvraag. De afgelopen vijf jaar is het aantal huishoudens in Dinkelland gegroeid met ongeveer \+470\.

Voor de komende jaren gaat de gemeente uit van een woningbehoefte tussen de \+225 en \+800 woningen voor de periode 2021\-2030\. Voor deze woonvisie gaat de gemeente uit van de middeling van deze bandbreedte. Dit betekent dat uitgegaan wordt van een woningbehoefte van 515 woningen voor de periode 2020\-2030\. Daarbij zal het grootste deel van de vraag gericht zijn op het bedienen van de lokale behoefte, maar houdt de gemeente ook rekening met de instroom van zestigers. Gezien de huidige druk op de markt wil de gemeente deze woningbouwopgave zoveel mogelijk de komende vijf jaar realiseren.

De gemeente wil een ruimere plancapaciteit aan houden dan enkel koersen op de verwachte woningbehoefte. De ervaring leert dat een deel van de plannen vertraging oploopt of helemaal niet doorgaat. Willen we tijdig kunnen inspelen op de behoefte dan is een programma van 130% reÃ«el; zo'n 665 woningen (ervan uitgaande dat 30% van de plannen niet of vertraagd wordt gerealiseerd).

###### 4\.4\.2\.3 Kwaliteitsslag

In overeenstemming met de Ladder voor duurzame verstedelijking wil de gemeente de nieuwbouwopgave zoveel mogelijk binnen de bebouwde kom op inbreidingslocaties realiseren. Bouwen op dergelijke plekken zorgt voor meer levendigheid, meer ruimtelijke kwaliteit en meer draagvlak voor voorzieningen.

De huidige woningvoorraad bestaat voor een groot deel uit ruime, grondgebonden koopwoningen. Voor de meeste inwoners van Dinkelland is dit ook het ideaalbeeld. Ook starters op de woningmarkt hebben een voorkeur om direct te starten in een ruime grondgebonden koopwoning. Voor een deel van de starters is dit ook haalbaar. Voor alleenstaande starters en starters met een beperkt inkomen zijn de mogelijkheden voor een koopwoning beperkt. Zij kunnen wellicht in aanmerking komen voor een sociale huurwoning, maar veel starters blijven doorzoeken naar een koopwoning. De koopcultuur is diepgeworteld in de gemeente. Toch is het van belang om starters met beperkte mogelijkheden te wijzen op de mogelijkheden binnen de sociale huur.

De gemeente voegt de komende jaren meer goedkope koopwoningen toe voor starters met een kleine portemonnee. Bovenal geldt dat er niet Ã©Ã©n uniforme woonwens van starters is. Daarom zet de gemeente primair in op het bouwen van meer betaalbare woningen voor starters met beperkte mogelijkheden, maar daarnaast zet de gemeente voor een deel ook in op de bouw van middeldure koopwoningen.

Een tweede belangrijke doelgroep zijn de senioren op de woningmarkt. Het aantal huishoudens van 65 jaar en ouder neemt de komende jaren verder toe. Op dit moment vormt de groep 1\+2 persoonshuishoudens van 65 jaar en ouder 31% van het totaal aantal huishoudens in Dinkelland. In 2030 is dat gestegen naar 37%.

Het voordeel van nieuwbouw voor senioren is dat er ook meer doorstroming op de woningmarkt komt. Als senioren gaan verhuizen, komen er meer bestaande ruime woningen op de markt die geschikt zijn voor gezinnen, waardoor er uiteindelijk ook weer meer woningen voor jonge doorstromers en starters beschikbaar komen. Daarom heeft de gemeente als ambitie om een groot deel van de nieuwbouw de komende jaren levensloopbestendig te realiseren.

De grootste groep huishoudens wordt in de gemeente gevormd door gezinnen met kinderen. De verwachting is dat deze groep in omvang iets zal afnemen de komende jaren. Toch zijn er enkele redenen waarom de gemeente op beperkte schaal ruimte blijft bieden voor de bouw van (middel)dure grondgebonden koopwoningen.

Ten eerste zullen de bestaande grondgebonden koopwoningen niet van vandaag op morgen allemaal beschikbaar komen. De gemeente wil de eerstkomende jaren ruimte blijven bieden aan gezinnen die hier willen (blijven) wonen. Enige mate van nieuwbouw is noodzakelijk. Daarnaast is de gemeente voorstander van gevarieerde nieuwbouwlocaties, met een mix van woningtypen en prijsklassen.

###### 4\.4\.2\.4 Toetsing van het initiatief aan de Woonvisie Dinkelland 2021\+

In dit geval maakt de beoogde woning in het plangebied reeds onderdeel uit van de harde plancapaciteit, aangezien het plangebied reeds bestemd is voor Ã©Ã©n woning. De te realiseren woning geeft invulling aan deze kwantitatieve woningbouwbehoefte zoals omschreven in de Woonvisie.

Hiermee is de voorgenomen ontwikkeling in overeenstemming met de 'Woonvisie Dinkelland 2021\+'.

##### 4\.4\.3 Nota omgevingskwaliteit

###### 4\.4\.3\.1 Algemeen

De gemeenten Dinkelland en Tubbergen hebben op 22 december 2015 de gezamenlijke welstandsnota 'Nota Omgevingskwaliteit' vastgesteld. De gemeenten hebben de keus gemaakt om de bemoeienis zoveel mogelijk te beperken en daarom alleen te sturen op omgevingskwaliteit waar dit nodig en voor iedereen uitlegbaar is. Ruimtelijke kwaliteit en deregulering hebben in het proces bij het opstellen van de nota centraal gestaan. Behalve deregulering staat ook maatwerk centraal in het welstandsbeleid. De beeldkwaliteit van karakteristieke en kenmerkende plekken dient te worden geborgd. Het grondgebied van de gemeenten is opgedeeld in deelgebieden, om per deelgebied tot een passend welstandsbeleid te komen is gewerkt via de thema's waardering, ambitie en beleid.

Voor elk deelgebied is een waarderingsblad en een ambitiekaart gemaakt. Ieder blad bestaat uit een kaartje van het gebied, een toelichting, en een weergave van de beoogde omgevingskwaliteit dat bij de welstandstoets voor de omgevingsvergunning (onderdeel bouwen) van toepassing is. Het welstandsbeleid van de gemeentes bestaan uit drie niveaus van omgevingskwaliteit:

* basis omgeving;

* midden omgeving;

* bijzonder omgeving.

Daarnaast wordt er onderscheid gemaakt tussen bouwwerken, die allen een andere impact hebben op de omgeving. Er wordt onderscheid gemaakt tussen:

* Kleine bouwwerken (binnen en buiten het bestemmingsplan);

* Reguliere bouwwerken (binnen het bestemmingsplan);

* Reguliere bouwwerken (buiten het bestemmingsplan, m.u.v. kleine bouwwerken);

###### 4\.4\.3\.2 Welstandsniveau

Het plangebied ligt in de kern Ootmarsum, in een gebied dat in het welstandsbeleid is aangemerkt als 'midden omgeving'.

In voorliggend geval gaat het om de realisatie van een vervangende woning. Deze worden aangemerkt als reguliere bouwwerken (bouwwerken buiten het bestemmingsplan). Aangezien het plangebied in een kern ligt wordt het initiatief getoetst door de stadsbouwmeester.

###### 4\.4\.3\.3 Toetsing van het initiatief aan de 'Nota omgevingskwaliteit'

Voorliggend plan is passend qua opzet en sluit aan op de kenmerken van het gebied. Bij het beoordelen van de aanvraag voor een omgevingsvergunning voor het bouwen zal een definitief welstandsadvies worden uitgebracht.

##### 4\.4\.4 Conclusie toetsing aan het gemeentelijk beleid

Geconcludeerd wordt dat de ontwikkeling in overeenstemming is met de gemeentelijke beleidsuitgangspunten zoals verwoord in de in deze paragraaf behandelde beleidsstukken.

### Hoofdstuk 5 Milieu\- en omgevingsaspecten

Op grond van artikel 3\.1\.6 van het Besluit ruimtelijke ordening moet in de toelichting op het bestemmingsplan een beschrijving worden opgenomen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet\- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven. Het betreft de thema's geluid, bodem, luchtkwaliteit, externe veiligheid, milieuzonering, ecologie, archeologie \& cultuurhistorie, Beluit milieueffectrapportage en verkeer en parkeren.

#### 5\.1 Geluid

##### 5\.1\.1 Algemeen

De Wet geluidhinder (Wgh) bevat geluidnormen en richtlijnen over de toelaatbaarheid van geluidniveaus als gevolg van rail\- en wegverkeerslawaai en industrielawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een bestemmingsplan of het nemen van een omgevingsvergunning indien het plan een geluidgevoelig object mogelijk maakt binnen een geluidszone van een bestaande geluidsbron of indien het plan een nieuwe geluidsbron mogelijk maakt. Het akoestisch onderzoek moet uitwijzen of de wettelijke voorkeurswaarde bij geluidgevoelige objecten wordt overschreden en zo ja, welke maatregelen nodig zijn om aan de voorkeurswaarde te voldoen.

##### 5\.1\.2 Situatie plangebied

De beoogde woning wordt op basis van de Wgh aangemerkt als geluidsgevoelig object. Hierna wordt achtereenvolgens ingegaan op de aspecten wegverkeer\-, railverkeer\- en industrielawaai als bedoeld in de Wgh.

###### 5\.1\.2\.1 Industrielawaai

In de omgeving van het plangebied is geen gezoneerd bedrijventerrein, zoals bedoeld in de Wet geluidhinder, aanwezig. Het aspect industrielawaai is niet van toepassing. Wat betreft de invloed van individuele bedrijven op de woning wordt verwezen naar paragraaf 5\.5 (milieuzonering).

###### 5\.1\.2\.2 Railverkeerslawaai

In voorliggend geval is het aspect railverkeerslawaai niet van belang, aangezien er geen spoorweg in de directe omgeving aanwezig is.

###### 5\.1\.2\.3 Wegverkeerslawaai

In artikel 74 van de Wgh is aangegeven dat wegen aan weerszijden een wettelijke geluidszone hebben waarvan de grootte is opgenomen in onderstaande tabel.

| **Aantal rijstroken**   Â | **Stedelijk gebied**   Â | **Buitenstedelijk gebied**   Â |

| --- | --- | --- |

| 1 of 2 rijstroken   Â | 200 m    Â | 250 m   Â |

| 3 of 4 rijstroken   Â | 350 m   Â | 400 m   Â |

| 5 of meer rijstroken   Â | 350 m   Â | 600 m   Â |

De hiervoor genoemde zones gelden niet voor:

* wegen die zijn aangeduid als woonerf (art 74\.2\);

* wegen waarvoor een maximumsnelheid van 30 km/uur geldt (art 74\.2\).

In het plangebied wordt een grondgebonden woning gerealiseerd. Het plangebied bevindt zich binnen de wettelijke geluidszone van de Denekamperstraat, de Eerste Stegge en de Winhofflaan. Ten behoeve van voorliggende ontwikkeling is een akoestisch onderzoek wegverkeerslawaai uitgevoerd door BJZ.nu, welke is opgenomen als Bijlage 3 bij deze toelichting. Hierna wordt ingegaan op de belangrijkste resultaten en conclusies.

**Denekamperstraat**

Op de noordgevel van de woning wordt een geluidbelasting van 55 dB inclusief reductie gemeten. Op de oostgevel wordt een geluidbelasting van 50 dB inclusief reductie gemeten. Op de overige gevels wordt aan de voorkeurswaarde van 48 dB voldaan.

**Eerste Stegge**

De hoogste geluidbelasting is gemeten op de oostgevel van de woning, namelijk 29 dB. Ter plaatse van alle gevels wordt daarmee aan de voorkeurswaarde uit de Wgh en de ambitiewaarde van de gemeente voldaan.

**Winhofflaan**

De hoogste geluidbelasting is gemeten op de oostgevel van de woning, namelijk 24 dB. Ter plaatse van alle gevels wordt daarmee aan de voorkeurswaarde uit de Wgh en de ambitiewaarde van de gemeente voldaan.

***Slotconclusie***

Uit het akoestisch onderzoek wegverkeerslawaai is gebleken dat ter plaatse van de voorgevel en oostgevel van de woning niet aan de gemeentelijke ambitiewaarde en de voorkeurswaarde uit de Wgh (beiden 48 dB) wordt voldaan ten aanzien van de Denekamperstraat. Er dient daarom een hogere waarde te worden aangevraagd.

Hiervoor is gebleken dat wordt voldaan aan de voorwaarden uit het geluidbeleid van de gemeente Dinkelland voor het toekennen van een hogere waarde tot de geluidsklasse 'zeer onrustig'. Wel dient bij de aanvraag omgevingsvergunning een bouwakoestisch onderzoek te worden gevoegd ter motivatie. Nadat het definitieve ontwerp gereed is kunnen de noodzakelijke geluidwerende maatregelen worden vastgesteld. Tevens dient daarbij aangetoond te worden dat het binnenniveau van 33 dB zal worden geborgd. Hiermee is het realiseren van een aanvaardbaar woon\- en leefklimaat geborgd.

##### 5\.1\.3 Conclusie

De Wet geluidhinder, en daarmee het aspect 'geluid', vormt geen belemmering voor de uitvoerbaarheid van het plan.

#### 5\.2 Bodem

##### 5\.2\.1 Algemeen

Bij de vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van die bodem en of deze aspecten optimaal op elkaar kunnen worden afgestemd. Om hierin inzicht te krijgen, dient doorgaans een bodemonderzoek te worden verricht.

##### 5\.2\.2 Situatie plangebied

###### 5\.2\.2\.1 Algemeen

Ten behoeve van het voornemen is door Terra Agribusiness BV een verkennend bodemonderzoek conform NEN5740 uitgevoerd, welke is opgenomen in Bijlage 4 van deze toelichting. Hierna wordt ingegaan op de belangrijkste resultaten en conclusies.

###### 5\.2\.2\.2 Onderzoeksresultaten

In het bovengrondmengmonster BM1 is een lichte verhoging koper aangetroffen. In het ondergrondmengmonster OM1 is een lichte verhoging PAK 10 VROM aangetroffen.

In het grondwatermonster Pb1wm1 is een lichte verhoging barium aangetroffen. Op basis van onderhavig onderzoek wordt een nader bodemonderzoek voor deze locatie niet noodzakelijk geacht.

De onderzoekslocatie wordt vanuit milieuhygiÃ«nisch oogpunt voor dit onderdeel geschikt geacht voor het beoogde gebruik.

##### 5\.2\.3 Conclusie

Het aspect 'Bodem' vormt geen belemmering voor de voorgenomen ontwikkeling.

#### 5\.3 Luchtkwaliteit

##### 5\.3\.1 Beoordelingskader

Om een goede luchtkwaliteit in Europa te garanderen heeft de Europese Unie een viertal kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer. Deze wetgeving staat ook bekend als de Wet luchtkwaliteit.

In de Wet luchtkwaliteit staan onder andere de grenswaarden voor de verschillende luchtverontreinigende stoffen. Onderdeel van de Wet luchtkwaliteit zijn de volgende Besluiten en Regelingen:

* Besluit en de Regeling niet in betekenende mate bijdragen (luchtkwaliteitseisen);

* Besluit gevoelige bestemmingen (luchtkwaliteitseisen).

###### 5\.3\.1\.1 Besluit en de Regeling niet in betekenende mate bijdragen

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtkwaliteit van het desbetreffende project niet in betekenende mate is. Het begrip âniet in betekenende mateâ is gedefinieerd als 3% van de grenswaarden uit de Wet milieubeheer. Het gaat hierbij uitsluitend om stikstofdioxide (NO2) en fijn stof (PM10). Toetsing aan andere luchtverontreinigende stoffen uit de Wet luchtkwaliteit vindt niet plaats.

In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Enkele voorbeelden zijn:

* woningen: 1\.500 met een enkele ontsluitingsweg;

* woningen: 3\.000 met twee ontsluitingswegen;

* kantoren: 100\.000 m bruto vloeroppervlak met een enkele ontsluitingsweg.

Als een ruimtelijke ontwikkeling niet genoemd staat in de Regeling NIBM kan deze nog steeds niet in betekenende mate bijdragen. De bijdrage aan NO2 en PM10 moet dan minder zijn dan 3% van de grenswaarden. Dit komt overeen met 1,2 microgram/m3 voor NO2 en PM10.

###### 5\.3\.1\.2 Besluit gevoelige bestemmingen

Dit besluit is opgesteld om mensen die extra gevoelig zijn voor een matige luchtkwaliteit aanvullend te beschermen. Deze 'gevoelige bestemmingen' zijn scholen, kinderdagverblijven en verzorgings\-, verpleeg\- en bejaardentehuizen. Woningen en ziekenhuizen/klinieken zijn geen gevoelige bestemmingen.

De grootste bron van luchtverontreiniging in Nederland is het wegverkeer. Het Besluit legt aan weerszijden van rijkswegen en provinciale wegen zones vast. Bij rijkswegen is deze zone 300 meter, bij provinciale wegen 50 meter. Bij realisatie van 'gevoelige bestemmingen' binnen deze zones is toetsing aan de grenswaarden die genoemd zijn in de Wet luchtkwaliteit nodig.

##### 5\.3\.2 Situatie plangebied

Gelet op de aard en omvang van dit project, in verhouding tot categorieÃ«n van gevallen zoals beschreven in paragraaf 5\.3\.1\.1 kan worden gesteld dat voorliggend project 'niet in betekenende mate bijdraagt' aan de luchtverontreiniging.

Tot slot wordt geconcludeerd dat de functies die in dit bestemmingsplan mogelijk worden gemaakt niet worden aangemerkt als een gevoelige bestemming in het kader van het 'Besluit gevoelige bestemmingen'.

##### 5\.3\.3 Conclusie

Het aspect 'luchtkwaliteit' vormt geen belemmering voor voorliggend initiatief.

#### 5\.4 Externe veiligheid

##### 5\.4\.1 Algemeen

Externe veiligheid is een beleidsveld dat is gericht op het beheersen van risico's die ontstaan voor de omgeving bij de productie, de opslag, de verlading, het gebruik en het transport van gevaarlijke stoffen. Bij nieuwe ontwikkelingen moet worden voldaan aan strikte risicogrenzen. Een en ander brengt met zich mee dat nieuwe ruimtelijke ontwikkelingen moeten worden getoetst aan wet\- en regelgeving op het gebied van externe veiligheid. Concreet gaat het om risicovolle bedrijven, vervoer gevaarlijke stoffen per weg, spoor en water en transport gevaarlijke stoffen via buisleidingen. Op de diverse aspecten van externe veiligheid is afzonderlijke wetgeving van toepassing. Voor risicovolle bedrijven gelden onder meer:

* het Besluit externe veiligheid inrichtingen (Bevi);

* de Regeling externe veiligheid inrichtingen (Revi);

* het Registratiebesluit externe veiligheid;

* het Besluit risico's zware ongevallen 2015 (Brzo 2015\);

* het Vuurwerkbesluit.

Voor vervoer van gevaarlijke stoffen geldt de 'Wet Basisnet vervoer gevaarlijke stoffen' (Wet Basisnet). Dat vervoer gaat over water, spoor, wegen of door de lucht. De regels van het Basisnet voor ruimtelijke ordening zijn vastgelegd in:

* het Besluit externe veiligheid transportroutes (Bevt);

* de Regeling basisnet;

* de (aanpassing) Regeling Bouwbesluit (veiligheidszone en plasbrandaandachtsgebied).

Het vervoer van gevaarlijke stoffen per buisleiding is geregeld in het Besluit externe veiligheid buisleidingen (Bevb).

Het doel van wetgeving op het gebied van externe veiligheid is risico's waaraan burgers in hun leefomgeving worden blootgesteld vanwege risicovolle inrichtingen en activiteiten tot een aanvaardbaar minimum te beperken. Het is noodzakelijk inzicht te hebben in de kwetsbare en beperkt kwetsbare objecten en het plaatsgebonden en het groepsrisico.

##### 5\.4\.2 Situatie in en bij het plangebied

Aan hand van de Risicokaart is een inventarisatie verricht van risicobronnen in en rond het plangebied. Op de Risicokaart staan meerdere soorten risico's, zoals ongevallen met brandbare, explosieve en giftige stoffen, grote branden of verstoring van de openbare orde. In totaal worden op de Risicokaart dertien soorten rampen weergegeven. In afbeelding 5\.1 is een uitsnede van de Risicokaart met betrekking tot het plangebied (blauwe ster) en omgeving weergegeven.

![afbeelding "i_NL.IMRO.1774.OOTBPDENEKAMPSTR60-VG01_0020.png"](i_NL.IMRO.1774.OOTBPDENEKAMPSTR60-VG01_0020.png)

Afbeelding 5\.1 Uitsnede Risicokaart (Bron: Atlasvleefomgeving, bewerkt)

Uit de inventarisatie blijkt dat het plangebied:

* zich niet bevindt binnen de risicocontour van Bevi\- en Brzo\-inrichtingen danwel inrichtingen die vallen onder het Vuurwerkbesluit (plaatsgebonden risico);

* zich niet bevindt binnen een gebied waarbinnen een verantwoording van het groepsrisico nodig is;

* niet is gelegen binnen de circulaire effectafstand van een LPG\-tankstation;

* niet ligt binnen de veiligheidsafstanden van het vervoer gevaarlijke stoffen.

Geconcludeerd wordt dat met betrekking tot het aspect âexterne veiligheidâ het plan past binnen een âgoede ruimtelijke ordeningâ.

##### 5\.4\.3 Conclusie

Een en ander brengt met zich mee dat het project in overeenstemming is met wet\- en regelgeving ter zake van externe veiligheid.

#### 5\.5 Bedrijven en milieuzonering

##### 5\.5\.1 Algemeen

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* 1\. het voorkomen of zoveel mogelijk beperken van hinder en gevaar bij woningen en andere gevoelige functies;

* 2\. het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Voor het bepalen van de aan te houden afstanden wordt de VNG\-uitgave âBedrijven en Milieuzoneringâ uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan of wijzigingsplan mogelijk is.

Hoewel deze richtafstanden indicatief zijn, volgt uit jurisprudentie dat deze afstanden als harde eis gezien worden door de Raad van State bij de beoordeling of woningen op een passende afstand van bedrijven worden gesitueerd.

##### 5\.5\.2 Gebiedstypen

Afstemming van bestaande en nieuwe functies gebeurt door het aanhouden van zogenaamde richtafstanden. Hierbij kan gebruik worden gemaakt van de VNG\-uitgave 'Bedrijven en Milieuzonering'. Bij deze richtafstanden wordt rekening gehouden met de milieuaspecten geur, stof, geluid en gevaar zoals gesteld in de 'Staat van bedrijfsactiviteiten'. Hierbij wordt uitgegaan van het principe van functiescheiding, waarbij twee gebiedstypen te onderscheiden zijn, namelijk: 'rustige woonwijk' en 'gemengd gebied'.

Het plangebied is gelegen in een gebied dat wordt gekenmerkt door woningen en bedrijventerreinen. Door deze functiemenging is het plangebied aan te merken als omgevingstype 'gemengd gebied'.

De richtafstanden uit het omgevingstype rustige woonwijk kunnen, zonder dat dit ten koste gaat van het woon\- en leefklimaat, met Ã©Ã©n afstandsmaat worden verlaagd indien sprake is van gemengd gebied. Daarbij wordt in de VNG\-uitgave 'Bedrijven en milieuzonering' opgemerkt dat het vanuit het oogpunt van efficiÃ«nt ruimtegebruik de voorkeur verdient functiescheiding niet verder door te voeren dan met het oog op een goed woon\- en leefklimaat noodzakelijk is.

| **Milieucategorie**   Â | **Richtafstanden tot omgevingstype rustige woonwijk**   Â | **Richtafstanden tot omgevingstype gemengd gebied**   Â |

| --- | --- | --- |

| 1   Â | 10 m   Â | 0 m   Â |

| 2   Â | 30 m   Â | 10 m   Â |

| 3\.1   Â | 50 m   Â | 30 m   Â |

| 3\.2   Â | 100 m   Â | 50 m   Â |

| 4\.1   Â | 200 m   Â | 100 m   Â |

| 4\.2   Â | 300 m   Â | 200 m   Â |

| 5\.1   Â | 500 m   Â | 300 m   Â |

| 5\.2   Â | 700 m   Â | 500 m   Â |

| 5\.3   Â | 1\.000 m   Â | 700 m   Â |

| 6   Â | 1\.500 m   Â | 1\.000 m   Â |

##### 5\.5\.3 Situatie plangebied

###### 5\.5\.3\.1 Algemeen

Aan de hand van vorenstaande regeling is onderzoek verricht naar de feitelijke situatie. Hierbij spelen twee vragen en rol:

* past de nieuwe functie in de omgeving? (externe werking);

* laat de omgeving de nieuwe functie toe? (interne werking).

###### 5\.5\.3\.2 Externe werking

Hierbij gaat het met name om de vraag of de voorgenomen ruimtelijke ontwikkeling leidt tot een situatie die, vanuit hinder of gevaar bezien, in strijd is te achten met een goede ruimtelijke ordening. Daarvan is sprake als het woon\- en leefklimaat van omwonenden in ernstige mate wordt aangetast. Voorliggend plan voorziet in het realiseren van een vervangende woning.

De functie 'wonen' betreft geen milieubelastende activiteit voor de omgeving. Van enige vorm van aantasting van het woon\- en leefklimaat van omwonenden door toevoeging van deze functie, is dan ook geen sprake.

###### 5\.5\.3\.3 Interne werking

Hierbij gaat het om de vraag of nieuwe functies binnen het plangebied hinder ondervinden van bestaande functies in de omgeving en andersom of nieuwe functies de bedrijfsvoering of ontwikkelingsmogelijkheden van omliggende bedrijven aantasten. In dit geval wordt de woning binnen het plangebied aangemerkt als een milieugevoelige functie.

Ten noorden van het plangebied bevindt zich een bedrijventerrein voor bedrijven met maximaal milieucategorie 3\.2\. Voor dergelijke bedrijven geldt in het 'gemengd gebied' een grootste richtafstand van 50 meter. De dichtstbijzijnde milieubelastende functie die planologisch mogelijk is, ligt op een afstand van 35 meter van de perceelgrens van het plangebied. De genoemde milieubelastende functie beschikt echter over de functieaanduiding kantoor waardoor de belasting lager zal zijn en vormt daarmee vanuit het oogpunt van milieuzonering geen belemmering voor een goede ruimtelijke ordening.

Gelet op het vorenstaande wordt geconcludeerd dat ter plaatse van het plangebied sprake is van een aanvaardbaar woon\- en leefklimaat. Omgekeerd worden de omliggende bedrijven niet in hun bedrijfsvoering beperkt, temeer omdat er geen sprake is van nieuwe milieugevoelige functies op een kortere afstand dan nu het geval is.

##### 5\.5\.4 Conclusie

Het aspect 'milieuzonering' vormt geen belemmering voor de uitvoerbaarheid van dit bestemmingsplan.

#### 5\.6 Ecologie

##### 5\.6\.1 Algemeen

Bescherming in het kader van de natuur wet\- en regelgeving is op te delen in gebieds\- en soortenbescherming. Bij gebiedsbescherming heeft men te maken met de Wet natuurbescherming en het Natuurnetwerk Nederland (NNN). Soortenbescherming gaat uit van de bescherming van dier\- en plantensoorten. Sinds 1 januari 2017 is het wettelijk kader ten aanzien van gebieds\- en soortenbescherming vastgelegd in de Wet natuurbescherming.

##### 5\.6\.2 Gebiedsbescherming

###### 5\.6\.2\.1 Natura 2000\-gebieden

Nederland heeft de Europese Vogelrichtlijn en Habitatrichtlijn in de Wet natuurbescherming verankerd. Nederland zal aan de hand van een vergunningenstelsel de zorgvuldige afweging waarborgen rond projecten die gevolgen kunnen hebben voor Natura 2000\-gebieden.

Het plangebied bevindt zich op circa 1,6 en 2,1 kilometer van de dichtstbijzijnde stikstofgevoelige Natura 2000\-gebieden, namelijk 'Springendal \& Dal van de Mosbeek' en 'Achter de Voort, Agelerbroek \& Voltherbroek'. Gelet op de aard en omvang van de voorgenomen activiteiten, toename verkeer in de gebruiksfase en de afstand tussen het plangebied en de Natura 2000\-gebieden, is het niet aannemelijk dat uitvoering van de voorgenomen activiteiten zal leiden tot een negatief effect op Natura 2000\-gebied. Nader onderzoek, zoals het opstellen van een stikstofberekening, wordt niet noodzakelijk geacht.

###### 5\.6\.2\.2 Natuurnetwerk Nederland

Provincies zijn verantwoordelijk voor de veiligstelling en ontwikkeling van het Natuurnetwerk Nederland (NNN). Het ruimtelijk beleid voor het NNN is gericht op 'behoud, herstel en ontwikkeling van de wezenlijke kenmerken en waarden van het NNN' waarbij tevens zoveel mogelijk rekening gehouden dient te worden met de andere belangen die in het gebied aanwezig zijn. De kernkwaliteiten binnen het NNN zijn natuurkwaliteit, landschappelijke kwaliteiten en beleving van rust. Voor ontwikkelingen die niet passen binnen de doelstelling van het NNN is geen ruimte, tenzij er sprake is van een zwaarwegend maatschappelijk belang waar niet op een andere manier aan kan worden voldaan. Daarbij worden de zogenaamde NNN\-spelregels gehanteerd: herbegrenzing van het NNN, saldering van negatieve effecten en toepassing van het compensatiebeginsel.

Het plangebied bevindt zich niet in of nabij het NNN. De dichtstbijzijnde gronden van het NNN liggen op circa 700 meter van het plangebied. Hierdoor kan aangenomen worden dat de voorgenomen ontwikkeling de wezenlijke kenmerken en waarden van het NNN dan ook niet aantast.

##### 5\.6\.3 Soortenbescherming

###### 5\.6\.3\.1 Algemeen

Bij ruimtelijke ontwikkelingen dient te worden getoetst of er sprake is van negatieve effecten op de aanwezige natuurwaarden. Als hiervan sprake is, moet ontheffing of vrijstelling worden gevraagd. Alcedo natuurprojecten heeft een quickscan ecologie uitgevoerd, welke is opgenomen in Bijlage 5 van deze toelichting. Hierna wordt ingegaan op de bevindingen.

###### 5\.6\.3\.2 Onderzoeksresultaten

De inrichting en het gevoerde beheer maken het plangebied niet tot een geschikte groeiplaats voor

beschermde plantensoorten, maar wel tot geschikt functioneel leefgebied voor verschillende beschermde dieren. Beschermde diersoorten benutten het plangebied hoofdzakelijk als foerageergebied, maar mogelijk nestelen er vogels, bezetten amfibieÃ«n er een (winter)rustplaats en bezetten beschermde grondgebonden zoogdieren er een vaste rust\- of voortplantingsplaats. Vleermuizen bezetten geen vaste rust\- of voortplantingsplaats in het plangebied maar gebruiken het wel als foerageergebied.

De inrichting en het gevoerde beheer maken het plangebied niet tot een geschikte groeiplaats voor

beschermde plantensoorten, maar wel tot geschikt functioneel leefgebied voor verschillende beschermde dieren. Beschermde diersoorten benutten het plangebied hoofdzakelijk als foerageergebied, maar mogelijk nestelen er vogels, bezetten amfibieÃ«n er een (winter)rustplaats en bezetten beschermde grondgebonden zoogdieren er een vaste rust\- of voortplantingsplaats. Vleermuizen bezetten geen vaste rust\- of voortplantingsplaats in het plangebied maar gebruiken het wel als foerageergebied.

De inrichting en het gevoerde beheer maken het plangebied niet tot een geschikte groeiplaats voor

beschermde plantensoorten, maar wel tot geschikt functioneel leefgebied voor verschillende beschermde dieren. Beschermde diersoorten benutten het plangebied hoofdzakelijk als foerageergebied, maar mogelijk nestelen er vogels, bezetten amfibieÃ«n er een (winter)rustplaats en bezetten beschermde grondgebonden zoogdieren er een vaste rust\- of voortplantingsplaats. Vleermuizen bezetten geen vaste rust\- of voortplantingsplaats in het plangebied maar gebruiken het wel als foerageergebied.

Door uitvoering van de voorgenomen activiteiten neemt de betekenis van het plangebied als foerageergebied voor de foeragerende diersoorten niet af.

##### 5\.6\.4 Conclusie

Het aspect 'ecologie' vormt, rekening houdend met bovenstaande onderzoeksresultaten, geen belemmering voor de voorgenomen ontwikkeling.

#### 5\.7 Archeologie en cultuurhistorie

##### 5\.7\.1 Archeologie

###### 5\.7\.1\.1 Algemeen

Initiatiefnemers hebben op basis van de Erfgoedwet een archeologische zorgplicht bij projecten waarbij de bodem wordt verstoord. Hiervoor is onderzoek noodzakelijk: het archeologisch vooronderzoek. Als blijkt dat in het plangebied behoudenswaardige archeologische vindplaatsen aanwezig zijn, dan dient de initiatiefnemer hiermee rekening te houden. Dit kan leiden tot een aanpassing van de plannen, waardoor de vindplaatsen behouden blijven, of tot een archeologische opgraving en publicatie van de resultaten.

###### 5\.7\.1\.2 Situatie plangebied

In afbeelding 5\.2 is een uitsnede van de archeologische beleidskaart van de gemeente Dinkelland weergegeven. Het plangebied is daarin met de blauwe omlijning aangeduid.

| afbeelding "i_NL.IMRO.1774.OOTBPDENEKAMPSTR60-VG01_0021.png"      Â |

| --- |

| *Afbeelding 5\.2: Uitsnede archeologische beleidskaart gemeente Dinkelland (Bron: gemeente Dinkelland)*   Â |

Volgens de gemeentelijke archeologische verwachtingskaart ligt het plangebied in een gebied dat is aangemerkt als 'beekdalen en overige laagten'. In deze gebieden is archeologisch onderzoek noodzakelijk bij bodemingrepen dieper dan 40 centimeter. De gewenste ontwikkeling zal bodemingrepen dieper dan 40 centimeter betreffen. Echter zijn de gronden met de bouw van de reeds bestaande woning al geroerd. Nader archeologisch onderzoek is niet noodzakelijk.

Geconcludeerd wordt dat het aspect 'archeologie' geen belemmering vormt voor de uitvoerbaarheid van dit bestemmingsplan.

##### 5\.7\.2 Cultuurhistorie

###### 5\.7\.2\.1 Algemeen

Onder cultuurhistorische waarden worden alle structuren, elementen en gebieden bedoeld die cultuurhistorisch van belang zijn. Zij vertellen iets over de ontstaansgeschiedenis van het Nederlandse cultuurlandschap. Vaak is er een sterke relatie tussen aardkundige aspecten en cultuurhistorische aspecten.

In de Bro is in artikel 3\.1\.6, vijfde lid, onderdeel a opgenomen dat een bestemmingsplan/wijzigingsplan *âeen beschrijving van de wijze waarop met de in het gebied aanwezige cultuurhistorische waarden en in*

*de grond aanwezige of te verwachten monumenten rekening is gehoudenâ* dient te bevatten.

###### 5\.7\.2\.2 Situatie plangebied

Er bevinden zich, op basis van de Cultuurhistorische Waardenkaart van de provincie Overijssel, in het plangebied zelf en de directe omgeving geen rijks\- of gemeentelijke monumenten of andere cultuurhistorische waarden. Daardoor wordt gesteld dat cultuurhistorie geen belemmering vormt voor onderliggend plan.

##### 5\.7\.3 Conclusie

Geconcludeerd wordt er geen archeologisch onderzoek uitgevoerd hoeft te worden. Tevens is geen sprake van negatieve effecten op de cultuurhistorische waarden.

#### 5\.8 Besluit milieueffectrapportage

##### 5\.8\.1 Kader

De milieueffectrapportage is een wettelijk instrument met als doel het aspect milieu een volwaardige plaats in deze integrale afweging te geven. Een bestemmingsplan kan op drie manieren met milieueffectrapportage in aanraking komen:

* Op basis van artikel 7\.2a, lid 1 Wm (als wettelijk plan); Er ontstaat een m.e.r.\-plicht wanneer er een passende beoordeling op basis van art. 2\.8, lid 1 Wet natuurbescherming nodig is.

* Op basis van Besluit milieueffectrapportage (bestemmingsplan in kolom 3\); Er ontstaat een m.e.r.\-plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 3 (plannen).

* Op basis van Besluit milieueffectrapportage (bestemmingsplan in kolom 4\); Er ontstaat een m.e.r.\-(beoordelings)plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 4 (besluiten).

In het Besluit m.e.r. neemt het bestemmingsplan een bijzondere positie in, want het kan namelijk tegelijkertijd opgenomen zijn in zowel kolom 3 als in kolom 4 van het Besluit m.e.r.. Of het bestemmingsplan in deze gevallen voldoet aan de definitie van het plan uit kolom 3 of aan de definitie van het besluit uit kolom 4 is afhankelijk van de wijze waarop de activiteit in het bestemmingsplan wordt bestemd. Als voor de activiteit eerst Ã©Ã©n of meerdere uitwerkings\- of wijzigingsplannen moeten worden vastgesteld dan is sprake van 'kaderstellend voor' en voldoet het bestemmingsplan aan de definitie van het plan. Is de activiteit geheel of gedeeltelijk als eindbestemming opgenomen dan voldoet het aan de definitie van het besluit.

Een belangrijk element in het Besluit m.e.r. is het (in feite) indicatief maken van de gevalsdefinities (de drempelwaarden in kolom 2 in de D\-lijst). Dit betekent dat het bevoegd gezag meer moet doen dan onder de oude regelgeving. Kon vroeger worden volstaan met de mededeling in het besluit dat de omvang van de activiteit onder de drempelwaarde lag en dus geen m.e.r. (beoordeling) noodzakelijk was, onder de nu geldende regeling moet een motivering worden gegeven. Voor deze toets wordt de term vormvrije m.e.r.\-beoordeling gehanteerd.

##### 5\.8\.2 Situatie plangebied

###### 5\.8\.2\.1 Artikel 2\.8 van de Wet natuurbescherming

Het plangebied ligt niet binnen Natura 2000\-gebied. Het dichtstbijzijnde Natura 2000\-gebieden betreffen het 'Springendal \& Dal van de Mosbeek' en 'Achter de Voort, Agelerbroek \& Voltherbroek', op een afstand van respectievelijk 1,6 en 2,1 kilometer van het plangebied. Gezien de aard en omvang van de in dit bestemmingsplan besloten ontwikkeling in relatie tot de ruime afstand tot Natura 2000\-gebied wordt geconcludeerd dat geen sprake zal zijn van een aantasting van de instandhoudingsdoelstellingen van een Natura\-2000 gebied. Een passende beoordeling op basis van artikel 2\.8 lid 1 van de Wet natuurbescherming is in het kader van het voornemen dan ook niet noodzakelijk. Daarom is geen sprake van een m.e.r.\-plicht op basis van artikel 7\.2a van de Wet milieubeheer.

###### 5\.8\.2\.2 Drempelwaarde Besluit m.e.r.

Voor wat betreft het gehele plangebied wordt voorzien in directe eindbestemmingen waardoor, indien activiteiten worden mogelijk gemaakt die genoemd worden in onderdeel C of D van het Besluit m.e.r. en de daarin opgenomen drempelwaarden overschrijden, sprake is van een m.e.r\-beoordelingsplichtig plan.

In het voorliggende geval is geen sprake van activiteiten die op grond van onderdeel C van het Besluit milieueffectrapportage m.e.r.\-plichtig zijn. Wel is sprake van een activiteit die is opgenomen in onderdeel D van het Besluit m.e.r., namelijk: 'de aanleg, wijziging of uitbreiding van een stedelijk ontwikkelingsproject.'

Aangezien hier in dit geval sprake van is dient te worden getoetst of sprake is van m.e.r\-beoordelingsplicht. Hier is sprake van indien de activiteiten de volgende drempelwaarden uit onderdeel D overschrijden:

* 1\. een oppervlakte van 100 hectare of meer,

* 2\. een aaneengesloten gebied en 2\.000 of meer woningen omvat, of

* 3\. een bedrijfsvloeroppervlakte van 200\.000 mÂ² of meer.

Gezien de drempelwaarden kan worden geconcludeerd dat voor dit bestemmingsplan geen sprake is van een m.e.r.\-beoordelingsplicht. Echter, zoals ook in het voorgaande aangegeven, dient ook wanneer ontwikkelingen onder drempelwaarden blijven, het bevoegd gezag zich ervan te vergewissen of activiteiten geen aanzienlijke milieugevolgen kunnen hebben.

Gelet op de aard\- en omvang van de voorgenomen ontwikkeling is het de vraag of er sprake is van een 'stedelijk ontwikkelingsproject' als bedoeld in onderdeel D 11\.2 van het Bestluit milieueffectrapportage. Uit jurisprudentie (ABRvS 15 maart 2017, ECLI:NL:RVS:2017:694\) volgt dat het antwoord op deze vraag afhankelijk is van de concrete omstandigheden van het geval, waarbij onder meer aspecten als de aard en de omvang van de voorziene ontwikkeling moet worden beoordeeld of sprake is van een stedelijk ontwikkelingsproject. Niet relevant is of per saldo aanzienlijke negatieve gevolgen voor het milieu kunnen ontstaan.

Gelet op de kenmerken van het project (aard en omvang in vergelijking met de drempelwaarden uit het Besluit m.e.r.), de plaats van het project en de kenmerken van de potentiÃ«le effecten zullen geen belangrijke nadelige milieugevolgen optreden. EÃ©n en ander is tevens bekrachtigd in dit hoofdstuk waarbij is ingegaan op de diverse milieu\- en omgevingsaspecten. Op basis hiervan kan geconcludeerd worden dat het milieubelang van dit bestemmingsplan in voldoende mate is afgewogen en dat er geen nadelige effecten zijn te verwachten.

##### 5\.8\.3 Conclusie

De vormvrije m.e.r.\-beoordeling maakt duidelijk dat de milieueffecten als gevolg van de voorgenomen ontwikkeling beperkt zijn en dat er geen sprake is van een bijzondere omstandigheid die het opstellen van een plan\-m.e.r. noodzakelijk maakt.

#### 5\.9 Verkeer en parkeren

Voorliggend plan voorziet in de realisatie van een vervangende woning. Voorliggende ontwikkeling brengt hierdoor geen extra verkeersgeneratie en geen extra parkeerbehoefte met zich mee ten opzichte van de huidige situatie. Parkeren vindt reeds plaats op eigen erf en dit zal in de nieuwe situatie ook op eigen erf blijven plaats vinden. Dit is conform de beleidsnota "bouwen en parkeren 2018" van de gemeente Dinkelland.

Gezien het vorenstaande wordt geconcludeerd dat er vanuit verkeerskundig oogpunt geen bezwaren zijn tegen voorliggend plan.

##### 5\.9\.1 Conclusie verkeer en parkeren

Het aspect 'verkeer en parkeren' vormt geen belemmering voor de voorgenomen ontwikkeling.

### Hoofdstuk 6 Wateraspecten

#### 6\.1 Vigerende beleid

##### 6\.1\.1 Europees beleid

De Europese Kaderrichtlijn Water (2000/60/EG) is op 22 december 2000 in werking getreden en is bedoeld om in alle Europese wateren de waterkwaliteit chemisch en ecologisch verder te verbeteren. De Kaderrichtlijn Water omvat regelgeving ter bescherming van het binnenlandse oppervlaktewater, overgangswateren (waaronder estuaria worden verstaan), kustwateren en grondwater. Streefdatum voor het bereiken van gewenste waterkwaliteit is 2015\. Eventueel kan er, mits goed onderbouwd, uitstel (derogatie) verleend worden tot uiteindelijk 2027\. Voor het uitwerken van de doelstellingen worden er op (deel)stroomgebied plannen opgesteld. In deze (deel)stroomgebiedbeheersplannen staan de ambities en maatregelen beschreven voor de verschillende (deel)stroomgebieden. Voornamelijk de ecologische ambities worden op het niveau van de deelstroomgebieden bepaald.

##### 6\.1\.2 Rijksbeleid

Het Rijksbeleid op het gebied van het waterbeheer is vastgelegd in het Nationaal Waterplan (NWP) 2016\-2021 (vastgesteld 17 december 2015\). Met de vaststelling van de Nationale Omgevingsvisie (NOVI) is het NWP 2016\-2021 op enkele onderdelen gewijzigd. Tezamen geven beide documenten op hoofdlijnen de ambities weer van het Rijk ten aanzien van het nationale waterbeleid en het daaraan gerelateerde ruimtelijke beleid. De belangrijkste ambities richten zich op waterveiligheid, zoetwater en waterkwaliteit. Maar ook de Deltabeslissingen en enkele waterafhankelijke thema's als natuur en duurzame energie hebben in het plan een plek gekregen. De doorwerking van de beleidsambities/uitgangspunten naar lagere overheden is geregeld in het Bestuursakkoord Water (2011\) en de Waterwet (2009\). In relatie tot de NOVI wordt de doorwerking geregeld in de Omgevingswet.

##### 6\.1\.3 Provinciaal beleid

In de Omgevingsvisie Overijssel wordt ruim aandacht besteed aan de wateraspecten. De ambities zijn, naast de uitvoering van de Kaderrichtlijn Water, gericht op de verbetering van de kwaliteit van de kleinere wateren, de veiligheid, de grondwaterbescherming, bestrijding van wateroverlast, de kwantiteit en kwaliteit van grond\- en oppervlaktewater en waterbeleving zowel in de groene ruimte als stedelijk gebied.

##### 6\.1\.4 Waterschap Vechtstromen

Door de invoering van de Kaderrichtlijn Water is Nederland verdeeld in vijf deelstroomgebieden. Het deelstroomgebied Rijn\-Oost wordt beheerd door de waterschappen Rijn en IJssel, Vechtstromen, Vallei en Veluwe, Drents Overijsselse Delta, en Zuiderzeeland. Om te voldoen aan de eisen van de Kaderrichtlijn Water hebben deze waterschappen een Waterbeheerplan opgesteld.

Het algemeen bestuur van het waterschap Vechtstromen heeft in de vergadering van 7 oktober 2015 het 'Waterbeheerplan 2016\-2021' vastgesteld.

In het Waterbeheerplan is aangegeven hoe het waterschap zijn taken de komende jaren (2016 tot 2021\) wil uitvoeren. In het plan zijn doelen en maatregelen gesteld voor de thema's waterveiligheid, voldoende water, schoon water en het zuiveren van afvalwater. Deze zijn gericht op het:

* voorkomen of beperken van overstromingen, wateroverlast en droogte;

* beschermen en verbeteren van de kwaliteit van het oppervlaktewater en grondwater en het zorgen voor een goed functionerend regionaal watersysteem.

* het effectief en efficiÃ«nt behandelen van afvalwater in de afvalwaterzuiveringsinstallaties.

#### 6\.2 Waterparagraaf

##### 6\.2\.1 Algemeen

Zoals in voorgaande paragrafen uiteen is gezet, wordt in het moderne waterbeheer (waterbeheer 21e eeuw) gestreefd naar duurzame, veerkrachtige watersystemen met minimale risico's op wateroverlast of watertekorten. Belangrijk instrument hierbij is de watertoets, die sinds 1 november 2003 in ruimtelijke plannen is verankerd. In de toelichting op ruimtelijke plannen dient een waterparagraaf te worden opgenomen. Hierin wordt verslag gedaan van de wijze waarop rekening is gehouden met de gevolgen van het plan voor de waterhuishoudkundige situatie (watertoets).

Het doel van de watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

##### 6\.2\.2 Watertoetsproces

Het waterschap Vechtstromen is geÃ¯nformeerd over het plan door gebruik te maken van de digitale watertoets. De beantwoording van de vragen heeft geleid tot de 'korte procedure'. De standaardwaterparagraaf behorende bij de korte procedure is opgenomen in Bijlage 6 bij deze toelichting.

De bestemming en de grootste van het plan hebben een geringe invloed op de waterhuishouding. Afvalwater afkomstig van de nieuwe woning wordt afgevoerd via het gemeentelijk rioleringsstelsel. Het hemelwater wordt niet aangesloten op de gemeentelijke riolering, maar zal ter plaatse worden geÃ¯nfiltreerd.

De procedure in het kader van de watertoets is goed doorlopen. Het waterschap Vechtstromen geeft een positief wateradvies.

### Hoofdstuk 7 Juridische aspecten en planverantwoording

#### 7\.1 Inleiding

In de voorgaande hoofdstukken is ingegaan op het plangebied, het relevante beleid en de milieu\- en omgevingsaspecten. De informatie uit deze hoofdstukken is gebruikt om keuzes te maken bij het maken van het juridische deel van het bestemmingsplan: de verbeelding en de regels. In dit hoofdstuk wordt dieper ingegaan op de opzet van dit juridische deel. Daarnaast wordt een verantwoording gegeven van de gemaakte keuzes op de verbeelding en in de regels. Dat betekent dat er wordt aangegeven waarom een bepaalde functie ergens is toegestaan en waarom bepaalde bebouwing daar acceptabel is.

#### 7\.2 Opzet van de regels

##### 7\.2\.1 Algemeen

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010\. In de ministeriÃ«le Regeling standaarden ruimtelijke ordening is vastgelegd dat de Standaard Vergelijkbare Bestemmingsplannen (SVBP) de norm is voor de vergelijkbaarheid van bestemmingsplannen. Naast de SVBP zijn ook het Informatiemodel Ruimtelijke Ordening en de Standaard Toegankelijkheid Ruimtelijke Instrumenten normerend bij het vastleggen en beschikbaar stellen van bestemmingsplannen.

De SVBP geeft normen voor de opbouw van de planregels en voor de digitale verbeelding van het bestemmingsplan. Dit bestemmingsplan is opgesteld conform de normen van de SVBP2012\.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken.

De regels zijn onderverdeeld in vier hoofdstukken:

Inleidende regels (begrippen en wijze van meten);

Bestemmingsregels;

Algemene regels (o.a. afwijkingsregels);

Overgangs\- en slotregels.

##### 7\.2\.2 Inleidende regels

Hoofdstuk 1 bevat de inleidende regels. Deze regels gelden voor het gehele plangebied en bevatten:

* Begrippen (Artikel 1)

In dit artikel zijn definities van de in de regels gebruikte begrippen opgenomen. Hiermee is een eenduidige interpretatie van deze begrippen vastgelegd.

* Wijze van meten (Artikel 2)

Dit artikel geeft onder meer bepalingen waar mag worden gebouwd en hoe voorkomende eisen betreffende de maatvoering begrepen moeten worden.

##### 7\.2\.3 Bestemmingsregels

Hoofdstuk 2 van de regels bevat de juridische vertaling van de in het plangebied voorkomende bestemmingen. De regels zijn onderverdeeld in o.a.:

* Bestemmingsomschrijving: omschrijving van de activiteiten die zijn toegestaan;

* Bouwregels: eisen waaraan de bebouwing moet voldoen (goot\- en bebouwingshoogte, etc.);

* Nadere eisen: met het oog op het voorkomen van onevenredig aantasting van bepaalde aspecten kunnen burgemeester en wethouders nadere eisen stellen aan de ondergeschikte punten;

* Specifieke gebruiksregels: omschrijving van wat in ieder geval onder strijdig gebruik wordt gerekend;

* Afwijkingen van de gebruiks\- en bouwregels: onder welke voorwaarde mag afgeweken worden van de aangegeven bestemmingen en bouwregels.

##### 7\.2\.4 Algemene regels

Hoofdstuk 3 bevat de algemene regels. Deze regels gelden voor het gehele plangebied. Dit hoofdstuk is opgebouwd uit:

* Anti\-dubbeltelregel (Artikel 4)

Deze regel is opgenomen om een ongewenste verdichting van de bebouwing te voorkomen. Deze verdichting kan zich voornamelijk voordoen, indien een perceel of een gedeelte daarvan, meer dan Ã©Ã©n keer betrokken wordt bij de berekening van een maximaal bebouwingspercentage.

* Algemene bouwregels (Artikel 5)

In de algemene bouwregels is opgenomen dat bepaalde ondergeschikte bouwonderdelen de bouw c.q. bestemmingsgrenzen met 1,00 meter mag overschrijden.

* Algemene gebruiksregels (Artikel 6)

In dit artikel worden de algemene gebruiksregels beschreven. Deze gaat uit van de gedachte dat het gebruik uitsluitend mag plaatsvinden in overeenstemming met de bestemming. Dit brengt met zich mee dat de bestemmingsomschrijving van de te onderscheiden bestemming helder en duidelijk moet zijn.

* Algemene afwijkingsregels (Artikel 7)

In dit artikel worden de algemene afwijkingsregels beschreven. Deze regels maken het mogelijk om op ondergeschikte punten van de regels in het bestemmingsplan af te wijken.

* Overige regels (Artikel 8)

In dit artikel zijn de eisen ten aanzien van parkeren opgenomen.

##### 7\.2\.5 Overgangs\- en slotregels

In hoofdstuk 4 van de regels staan de overgangs\- en slotregels. In de overgangsregels is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregel wordt aangegeven hoe het bestemmingsplan wordt genoemd.

#### 7\.3 Verantwoording van de regels

Kenmerk van de Nederlandse ruimtelijke ordeningsregelgeving is dat er uitgegaan wordt van toelatingsplanologie. Een bestemmingsplan geeft aan welke functies waar zijn toegestaan en welke bebouwing mag worden opgericht. Bij het opstellen van dit bestemmingsplan zijn keuzes gemaakt over welke functies waar worden mogelijk gemaakt en is gekeken welke bebouwing stedenbouwkundig toegestaan kan worden.

Het is noodzakelijk dat het bestemmingsplan een compleet inzicht biedt in de bouw\- en gebruiksmogelijkheden binnen het betreffende plangebied. Het bestemmingsplan is het juridische toetsingskader dat bindend is voor de burger en overheid en geeft aan wat de gewenste planologische situatie voor het plangebied is.

In deze paragraaf worden de gemaakte keuzes nader onderbouwd. Hierbij zullen de bestemmingen in dezelfde volgorde als in de regels worden behandeld.

##### 7\.3\.1 Wonen

Binnen het plangebied is Ã©Ã©n bestemmingsvlak met de bestemming Wonen (Artikel 3) opgenomen. De grond is bestemd voor wonen en daaraan ondergeschikt speelvoorzieningen, wegen en paden, water(huishoudkundige voorzieningen), openbare nutsvoorzieningen, groenvoorzieningen, parkeervoorzieningen en tuinen, erven en terreinen.

Per bestemmingsvlak zijn aanduidingen opgenomen voor het aantal woningen, het aantal woningen dat maximaal aaneen mag worden gebouwd en wat de maximale goot\- en bouwhoogte mag bedragen. Binnen de bestemmingsvlakken zijn bouwvlakken opgenomen. De hoofdgebouwen mogen uitsluitend worden gebouwd binnen een bouwvlak. Bijbehorende bouwwerken mogen ook buiten het bouwvlak worden gebouwd.

### Hoofdstuk 8 Uitvoerbaarheid

#### 8\.1 Maatschappelijke uitvoerbaarheid

Deze paragraaf zal worden ingevuld na afloop van de ter inzage termijn van het ontwerpbestemmingsplan.

#### 8\.2 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

De gemeentelijke kosten worden verhaald op basis van de legesverordening. Er is een anterieure overeenkomst gesloten tussen de initiatiefnemer en de gemeente waarin onder andere de realisatiekosten en eventuele planschade zijn verzekerd. Eventuele planschade komt voor rekening van de initiatiefnemer. Hiermee is het kostenverhaal anderszins verzekerd en is op grond van artikel 6\.12 Wro geen exploitatieplan nodig.

### Hoofdstuk 9 Inspraak, vooroverleg en zienswijzen

#### 9\.1 Vooroverleg

##### 9\.1\.1 Het rijk

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Geoordeeld wordt dat dit bestemmingsplan geen nationale belangen schaadt. Daarom is afgezien van het voeren van vooroverleg met het Rijk.

##### 9\.1\.2 Provincie Overijssel

Het plan is in het kader van vooroverleg aan de provincie voorgelegd.

##### 9\.1\.3 Waterschap Vechtstromen

In het kader van de watertoets heeft er een digitale watertoets plaatsgevonden via de website www.dewatertoets.nl. De uitkomsten van deze watertoets hebben onder andere geleid tot de 'korte procedure'. In paragraaf 6\.2\.2 is eerder al ingegaan op de reactie van het waterschap op voorliggend plan. Hier wordt geconcludeerd dat het waterschap Vechtstromen een positief wateradvies afgeeft rekening houdend met het door haar uitgebrachte advies. Nader overleg met het waterschap is niet noodzakelijk.

#### 9\.2 Inspraak

Conform de gemeentelijke inspraakverordening kan het bestuursorgaan zelf besluiten of inspraak wordt verleend bij de voorbereiding van gemeentelijk beleid. In voorliggend geval wordt geen voorontwerpbestemmingsplan ter inzage gelegd.

#### 9\.3 Zienswijzen

Het ontwerp bestemmingsplan Denekamperstraat 60, Ootmarsum heeft ter inzage gelegen. Hier zijn geen zienswijzen op binnengekomen.