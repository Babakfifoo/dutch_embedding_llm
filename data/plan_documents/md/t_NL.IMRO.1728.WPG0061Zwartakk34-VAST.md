Toelichting wijzigingsplan

Zwartakkers 34, Bladel

### **Van Dun Advies BV**

Dorpsstraat 54 5113 TE Ulicoten T. 013 519 94 58

Postel 8 5711 ET Someren T. 0493 745 015

KvK 180 61 619

E. info@vandunadvies.nl I. www.vandunadvies.nl

| Plannaam:  | Wijzigingsplan Zwartakkers 34, Bladel           |
|------------|-------------------------------------------------|
| Gemeente:  | Gemeente Bladel                                 |
| Datum:     | 09-09-2019 (gewijzigd 14-02-2020 én 15-05-2020) |
| Status:    | Vastgesteld                                     |
| IMRO-code: | NL.IMRO.1728.WPG0061Zwartakk34-VAST             |

| Opgesteld door: | Van Dun Advies B.V. |  |  |
|-----------------|---------------------|--|--|
| Auteur:         | Bas Coopmans        |  |  |
| Projectleider:  | Ruud Jansen         |  |  |
| Projectnummer:  | 18356.003V          |  |  |

GEmeente

| 1.<br>INLEIDING 3                                                   |  |
|---------------------------------------------------------------------|--|
| 1.1<br>Aanleiding en doel  3                                        |  |
| 1.2<br>Geldend planologisch regime 3                                |  |
| 1.3<br>Procedure  4                                                 |  |
| 1.4<br>Leeswijzer 5                                                 |  |
| 2.<br>PLANBESCHRIJVING  6                                           |  |
| 2.1<br>Bestaande situatie  6                                        |  |
| 2.2<br>Beoogde situatie 6                                           |  |
| 3.<br>BELEIDSKADER 8                                                |  |
| 3.1<br>Rijksbeleid  8                                               |  |
| 3.2<br>Provinciaal beleid 8                                         |  |
| 3.2.1<br>Omgevingsvisie Noord-Brabant 8                             |  |
| 3.2.2<br>Structuurvisie 2010 – partiële herziening 2014 (Sv 2014) 8 |  |
| 3.2.3<br>Interim Omgevingsverordening Noord-Brabant 9               |  |
| 3.3<br>Gemeentelijk beleid 12                                       |  |
| 3.3.1<br>Omgevingsvisie 12                                          |  |
| 3.3.2<br>Bestemmingsplan 13                                         |  |
| 4.<br>MILIEUHYGIËNISCHE EN PLANOLOGISCHE ASPECTEN 15                |  |
| 4.1<br>Milieueffectrapportage en vormvrije m.e.r.-beoordeling15     |  |
| 4.2<br>Waterhuishouding 15                                          |  |
| 4.2.1<br>Waterrelevant beleid15                                     |  |
| 4.2.2<br>Bestaande waterhuishoudkundige situatie 18                 |  |
| 4.2.3<br>Beoogde waterhuishoudkundige situatie 18                   |  |
| 4.3<br>Natuur 18                                                    |  |
| 4.3.1<br>Natuurnetwerk Nederland (NNN)19                            |  |
| 4.3.2<br>Wet natuurbescherming20                                    |  |
| 4.4<br>Cultuurhistorie, aardkunde en archeologie22                  |  |
| 4.4.1<br>Cultuurhistorie en aardkunde 22                            |  |
| 4.4.2<br>Archeologie 23                                             |  |
| 4.5<br>Bedrijven en milieuzonering 24                               |  |
| 4.6<br>Geur 24                                                      |  |
| 4.6.1<br>Individuele hinder24                                       |  |
| 4.6.2<br>Woon- en leefklimaat26                                     |  |
| 4.7<br>Geluid26                                                     |  |
| 4.8<br>Luchtkwaliteit27                                             |  |
| 4.9<br>Landschappelijke inpassing 28                                |  |
| 4.10 Bodemkwaliteit28                                               |  |
| 4.11 Externe veiligheid 28                                          |  |
| 4.11.1<br>Regelgeving 28                                            |  |
| 4.11.2<br>Toetsing aan beleid 29                                    |  |
| 4.12 Verkeer en parkeren 29                                         |  |
| 4.13 Technische infrastructuur29                                    |  |
| 5.<br>JURIDISCHE PLANBESCHRIJVING 30                                |  |
| 5.1<br>Juridische achtergrond30                                     |  |
| 5.2<br>Toelichting verbeelding 30                                   |  |
| 5.3<br>Toelichting regels 30                                        |  |
| 6.<br>UITVOERBAARHEID 31                                            |  |
| 6.1<br>Financiële uitvoerbaarheid31                                 |  |
| 6.2<br>Maatschappelijke uitvoerbaarheid 31                          |  |
| 6.2.1<br>Vooroverleg 31                                             |  |
| 6.2.2<br>Zienswijzen en beroep 31                                   |  |
| 7.<br>BIJLAGEN 32                                                   |  |

# <span id="page-3-0"></span>**1. Inleiding**

In dit hoofdstuk komen de aanleiding en het doel, het geldend planologisch regime en de procedure aan bod.

## <span id="page-3-1"></span>**1.1 Aanleiding en doel**

Zwartakkers 34 te Bladel betreft een burgerwoning in het buitengebied. In verband met de onlogische vorm van het huidige bestemmingsvlak is de initiatiefnemer voornemens deze van vorm te veranderen zodat de bestaande woning kan worden vervangen en het perceel logischer kan worden ingericht.

De huidige woning met bijgebouw zal worden gesloopt, en worden vervangen door een nieuwe, grotere woning. Tevens is de initiatiefnemer voornemens bijgebouwen tot maximaal 150 m2 te realiseren. Het bestemmingsvlak zal in de beoogde situatie een nieuwe vorm krijgen, zie [Afbeelding 1.](#page-3-3)

<span id="page-3-3"></span>Afbeelding 1: Beoogde bestemmingsvlak

## <span id="page-3-2"></span>**1.2 Geldend planologisch regime**

Op dit moment is het 'Bestemmingsplan Buitengebied Bladel 2014' van de gemeente Bladel van kracht op deze locatie. Dit bestemmingsplan is op 24-03-2016 definitief vastgesteld. Tevens zijn de regels van 'Buitengebied Bladel 2014 tweede herziening 2018', vastgesteld op 21-03-2019, van kracht. Conform dit bestemmingsplan heeft de locatie de volgende bestemmingen en aanduidingen;

- Enkelbestemming: Wonen;
- Dubbelbestemming: Waarde Archeologie 4;
- Bouwvlak

Afbeelding 2: Uitsnede vigerende bestemmingsplan

In artikel 28.6.1 is een wijzigingsbevoegdheid opgenomen voor het veranderen van de vorm van een bouw- en bestemmingsvlak. Met deze wijzigingsbevoegdheid kan de vorm het bouw- en bestemmingsvlak worden veranderd.

De initiatiefnemer beoogd een oppervlakte van 150 m2 aan bijgebouwen. Volgens artikel 2 lid f van bijlage 2 van de Bor zijn deze bijgebouwen vergunningsvrij. Aangezien het bebouwingsgebied (1.304 m 2 ) groter is dan 300 m2 , wordt 10% van het deel dat groter is dan 300 m2 (1.004 *10%= 100,4m2 ) opgeteld bij de standaard 90 m2 tot een maximum van 150 m2 . Derhalve geldt voor deze locatie een vergunningsvrije oppervlakte aan bijgebouwen van 150 m2 .

Voor realisering van het hierboven beschreven initiatief is een wijzigingsplan op basis van artikel 3 Van de Wet ruimtelijke ordening noodzakelijk. Voorliggende toelichting betreft een planologische verantwoording van het beoogde initiatief.

### <span id="page-4-0"></span>**1.3 Procedure**

Voor het beoogde initiatief dient een bestemmingsplan te worden vastgesteld, conform artikel 3.6, eerste lid onder a van de Wet ruimtelijke ordening (Wro).

Volgens artikel 3.8 Wro is op de voorbereiding van een bestemmingsplan afdeling 3.4 van de Algemene wet bestuursrecht (Awb) van toepassing. Dit houdt in dat het ontwerpbestemmingsplan gedurende 6 weken voor iedereen ter inzage wordt gelegd. Tijdens deze periode van 6 weken kunnen belanghebbenden hun zienswijzen kenbaar maken. Gedurende de inzagetermijn ligt het ontwerpbestemmingsplan (verbeelding, regels en toelichting, inclusief bijbehorende bijlagen) ter inzage.

Binnen 8 weken nadat het ontwerpbestemmingsplan ter inzage heeft gelegen, moet de gemeente beslissen over de vaststelling van het bestemmingsplan. Hierbij worden eventuele zienswijzen in acht genomen.

Nadat het bestemmingsplan is vastgesteld, wordt het opnieuw 6 weken ter inzage gelegd. Binnen deze 6 weken kunnen belanghebbenden die tijdig zienswijzen kenbaar hebben gemaakt bij het ontwerp en belanghebbenden die kunnen aantonen dat zij niet in de gelegenheid zijn geweest om tijdig zienswijzen kenbaar te maken, beroep indienen bij de Afdeling bestuursrechtspraak van de Raad van State.

Als er geen beroep wordt ingesteld, dan is het bestemmingsplan daags na afloop van de beroepsperiode onherroepelijk. Zodra het bestemmingsplan in werking is getreden kunnen de benodigde omgevingsvergunningen voor het beoogde initiatief worden aangevraagd.

## <span id="page-5-0"></span>**1.4 Leeswijzer**

In deze toelichting is in het eerste hoofdstuk een inleiding op het initiatief gegeven, waarin de aanleiding, het doel, het geldend planologische regime en de te doorlopen procedure is beschreven.

In hoofdstuk 2 wordt de bestaande en beoogde situatie omschreven. Het van toepassing zijnde provinciaal en gemeentelijk beleid wordt uiteengezet in hoofdstuk 3. Hierna worden in hoofdstuk 4 de milieuhygiënische en planologische aspecten beschreven.

De juridische achtergrond van het bestemmingsplan, een toelichting op de verbeelding en een toelichting op de regels wordt gegeven in hoofdstuk 5. De financiële en maatschappelijke uitvoerbaarheid van het initiatief wordt verantwoord in hoofdstuk 6.

# <span id="page-6-0"></span>**2. Planbeschrijving**

In dit hoofdstuk worden de bestaande en beoogde situatie beschreven. Hierin komt naar voren welke veranderingen er plaatsvinden binnen het plangebied.

## <span id="page-6-1"></span>**2.1 Bestaande situatie**

De bestaande locatie is gelegen in het buitengebied van de gemeente Bladel. De planlocatie is gelegen op en afstand van circa 530 meter van de kern van Bladel, en 1,9 km van de kern van Reusel. In de omgeving zijn met name agrarische bedrijfslocaties en burgerwoningen in het buitengebied aanwezig. De meest nabijgelegen bedrijven betreffen een schapenhouderij (Franse Hoef 16) en een varkenshouderij (Franse Hoef 19).

De woning (met bijgebouw) is gelegen in perceelnummer 331, sectie H gemeente Bladel.

Afbeelding 3: Situering huidige situatie

Op dit moment wordt het noordelijke deel van het bestemmingsvlak nauwelijks gebruikt. Het wordt gebruikt als grasveld, waarbij geen gebouwen zijn gerealiseerd door de onlogische vorm. In het zuidelijke deel van het bestemmingsvlak staat de woning met het bijgebouw. Het perceel achter de woning (westelijke zijde) wordt gebruikt ten behoeve van akkerbouw.

## <span id="page-6-2"></span>**2.2 Beoogde situatie**

De initiatiefnemer is voornemens de huidige woning en het bijgebouw te slopen en te herbouwen. In verband met de onlogische vorm van het huidige bestemmingsvlak is de initiatiefnemer voornemens deze van vorm te veranderen zodat de beoogde woning gerealiseerd kan worden.

De bestaande woning inclusief bijgebouw (circa 155 m 2 ) wordt gesloopt in de beoogde situatie. Daarnaast krijgt het bestemmingsvlak een nieuwe vorm (zie [Afbeelding 4)](#page-7-0). In de beoogde situatie blijft de oppervlakte van het bestemmingsvlak 1.304 m 2 .

<span id="page-7-0"></span>Afbeelding 4: Beoogde bestemmingsvlak

## <span id="page-8-0"></span>**3. Beleidskader**

In dit hoofdstuk wordt het relevante beleid uiteengezet. Het initiatief wordt getoetst aan het provinciaal en gemeentelijk beleid. Gezien het initiatief dusdanig klein van aard is dat het geen invloed heeft op nationaal beleid, wordt dit beleidskader niet beschreven.

### <span id="page-8-1"></span>**3.1 Rijksbeleid**

Gezien het initiatief dusdanig klein van aard is dat het geen invloed heeft op rijksbeleid, wordt dit beleidskader niet beschreven.

### <span id="page-8-2"></span>**3.2 Provinciaal beleid**

Het geldende ruimtelijke beleid van de provincie Noord-Brabant is omschreven in de Omgevingsvisie, Structuurvisie 2010 – partiële herziening 2014 en de Interim omgevingsverordening Noord-Brabant.

#### <span id="page-8-3"></span>3.2.1 Omgevingsvisie Noord-Brabant

De provincie Noord-Brabant heeft op 14 december 2018 de omgevingsvisie Noord-Brabant vastgesteld. De omgevingsvisie vindt zijn legitimatie in de Omgevingswet. Vanzelfsprekend staan de achterliggende doelen van de Omgevingswet dan ook centraal in de positiebepaling van de Brabantse Omgevingsvisie. Onder het motto 'eenvoudig beter', doelt de Omgevingswet op meer inzichtelijkheid, en een grotere voorspelbaarheid en gebruiksgemak van het Omgevingsrecht. Ook beoogt de wet meer bestuurlijke afwegingsruimte en een meer samenhangende benadering van de fysieke leefomgeving in beleid, besluitvorming en regelgeving. Het doel van de omgevingsvisie is om de kwaliteit van de leefomgeving voor alle Brabanders te verbeteren.

In de visie is voor verschillende programma's de ambitie geformuleerd hoe de Brabantse leefomgeving er in 2050 uit moet zien. Daarbij zijn mobiliserende tussendoelen gesteld voor 2030 om het einddoel te kunnen bereiken. De uitwerking in programma's is een opgave die de visie volgt en die in opeenvolgende bestuursperiodes de opdracht en ruimte geeft om dat met eigen accenten in te vullen.

Het belangrijkste programma dat hier een rol speelt is 'omgevingskwaliteit'. Het Brabantse doel voor 2050 in dit programma is:

'Brabant heeft een goede leefomgevingskwaliteit doordat wij op alle aspecten beter presteren dan wettelijk als minimumniveau is bepaald. Brabant staat met zijn TOP-landschap van oude en nieuwe landschappen in de top 5 van Europa. De biodiversiteit binnen en buiten de natuurgebieden is op orde, de lucht- en waterkwaliteit voldoet en de bodem is vitaal.'

### Het tussendoel voor 2030 in dit programma is:

'Brabant heeft een aanvaardbare leefomgevingskwaliteit doordat wij voor alle aspecten voldoen aan de wettelijke normen. Natuurgebieden zijn ingericht, de afname van biodiversiteit is naar een positieve trend omgebogen, waardevolle cultuurhistorische landschappen zijn behouden en er is breed draagvlak voor de nieuwe energie- en klimaatadaptieve landschappen door de ontwerpende aanpak.'

Deze basisopgave is veelomvattend en gaat over milieuaspecten zoals een schone bodem, schoon water (ondergrond) en schone lucht. Maar ook om landschappelijke- en cultuurhistorische aantrekkelijkheid, een goede woon- en werkomgeving met een aantrekkelijk aanbod aan voorzieningen, stilte en een natuurrijke omgeving, waarin biodiversiteit en recreatie hand in hand gaan.

Het initiatief voldoet aan het tussendoel voor 2030. Door een zorgvuldige landschappelijke inpassing van het plangebied wordt ook een positieve bijdrage geleverd aan de leefomgevingskwaliteit. Hiermee wordt een eerste stap gezet richting het einddoel van 2050. Het initiatief past dus binnen de Omgevingsvisie voor Noord-Brabant.

#### <span id="page-8-4"></span>3.2.2 Structuurvisie 2010 – partiële herziening 2014 (Sv 2014)

De Structuurvisie 2010 – partiële herziening 2014 (Sv 2014) betreft een herziening van de op 1 oktober 2010 vastgestelde Structuurvisie ruimtelijke ordening. De partiële herziening is door Provinciale Staten van Noord-Brabant op 7 februari 2014 vastgesteld en in werking getreden op 19 maart 2014.

De Structuurvisie geeft de hoofdlijnen van het provinciaal ruimtelijk beleid tot 2025 weer (met een doorkijk naar 2040). De visie is bindend voor het ruimtelijk handelen van de provincie. Het is de basis voor de wijze waarop de provincie de instrumenten inzet die de Wet ruimtelijke ordening biedt. De genoemde visie is vertaald in de regels van de Interim omgevingsverordening Noord-Brabant. Daarnaast ondersteunt de structuurvisie het beleid op andere provinciale beleidsterreinen, zoals het economisch-, mobiliteits-, sociaal-, cultureel-, milieu- en natuurbeleid.

Volgens de structurenkaart, zie [Afbeelding 5,](#page-9-1) ligt het plangebied in het gemengd landelijk gebied. In het gemengde landelijke gebied vindt een vermenging van functies plaats. Naast het gebruik van de gronden ten behoeve van de land- en tuinbouw, is er ook plaats voor natuur, water, recreatie, toerisme en kleinschalige stedelijke functies. Omdat de locatie in het gemengde landelijk gebied ligt, hanteert de provincie het multifunctionele gebruik als uitgangspunt.

Deze woning is dus onderdeel van een multifunctioneel gebied. Er vinden naast de bestaande woning ook toerisme, kleinschalige stedelijke functies, waterfuncties, natuur en recreatie plaats. De beoog bestemming wijzigt in de beoogde situatie alleen van vorm, waardoor geen functieverandering plaatsvindt. Het initiatief past daarom binnen de uitgangspunten van de Sv 2014.

<span id="page-9-1"></span>Afbeelding 5: Uitsnede structurenkaart Sv 2014

#### <span id="page-9-0"></span>3.2.3 Interim Omgevingsverordening Noord-Brabant

De Interim omgevingsverordening (Iov) betreft een samenvoeging van verschillende regelingen op provinciaal niveau met betrekking tot de fysieke leefomgeving. Dit betekent dat de regels betrekking hebben op milieu, natuur, ruimtelijke ordening, water, bodem en wegen. De Iov is daarbij een eerste stap op weg naar een definitieve omgevingsverordening, die op grond van de op handen zijnde Omgevingswet moet worden vastgesteld en die verplicht is voor provincies. De Iov is op 25 oktober 2019 door Provinciale Staten vastgesteld en is op 5 november 2019 in werking getreden.

De Iov is opgesteld vanuit een doelgroepenbenadering. Dit is ook het systeem dat de Omgevingswet, en de daaronder liggende wetgeving, hanteert. Dit betekent dat de regels in de Iov zijn gegroepeerd in hoofdstukken waarbij de doelgroep van de regel, de zogenaamde normadressaat, leidend is. Regels waar gemeenten bij vaststelling van een bestemmingsplan rekening mee moeten houden zijn opgenomen in hoofdstuk 3. Deze regels zijn in de vorm van instructieregels opgenomen waarbij de verschillende niveaus zijn opgedeeld in meerdere afdelingen.

Voor elke ruimtelijke ontwikkeling geldt dat toepassing moet worden gegeven aan de basisprincipes voor een evenwichtige toedeling van functies zoals deze zijn opgenomen in paragraaf 3.1.2. Voor het overige dient getoetst te worden aan de regels die van toepassing zijn op het werkingsgebied waar een plangebied in is gelegen. In dit geval is het plangebied gelegen binnen de aanduidingen 'Landelijk gebied' en 'Stalderingsgebied', zie afbeelding 6.

Afbeelding 6: Uitsnede Interim omgevingsverordening, projectlocatie met rood kruis aangegeven

De voorwaarden behorende bij deze aanduidingen zijn opgenomen in de volgende artikelen

- 3.51 aanvullende regels stalderen
- 3.68 wonen in landelijk gebied

Hierna wordt achtereenvolgens aan de relevante artikelen van de Iov getoetst.

Basisprincipes voor een evenwichtige toedeling van functies (paragraaf 3.1.2)

Onder een evenwichtige toedeling van functies wordt verstaan dat invulling wordt gegeven aan een goede omgevingskwaliteit met een veilige, gezonde leefomgeving. Hiervoor moet rekening worden gehouden met:

- zorgvuldig ruimtegebruik;
- de waarden in een gebied door toepassing van de lagenbenadering;
- meerwaardecreatie.

Deze aspecten zijn in de Iov nader uitgewerkt in de artikel 3.6 t/m 3.8. Daarnaast geldt voor ontwikkelingen in het landelijk gebied ook dat er sprake moet zijn van kwaliteitsverbetering (zie artikel 3.9). Deze artikelen worden hieronder nader toegelicht.

### Zorgvuldig ruimtegebruik (artikel. 3.6)

Conform artikel 3.6 houdt zorgvuldig ruimtegebruik in dat in beginsel gebruik wordt gemaakt van een bestaand ruimtebeslag. Een bestaand ruimtebeslag is gelegen binnen het werkingsgebied 'Stedelijk gebied' of een bestaand bouwperceel.

Wanneer er sprake is van een stedelijke ontwikkeling dient toepassing te worden gegeven aan artikel 3.1.6, tweede lid, van het Besluit ruimtelijke ordening (ladder voor duurzame verstedelijking).

Alle gebouwen, bijbehorende bouwwerken en ander permanente voorzieningen dienen te worden geconcentreerd binnen een bouwperceel.

De beoogde ontwikkeling vindt voor 50% plaats op het bestaand bouwperceel. De rest van het huidige bouwvlak wordt elders, aangrenzend aan het bouwvlak geplaatst. Het beoogde bouwperceel heeft dezelfde omvang als het huidige bouwperceel. Vanwege de onlogische vorm van het huidige

bestemmingsvlak kan de beoogde woning inclusief tuin niet worden gerealiseerd. Door de vorm van het bestemmingsvlak te wijzigen wordt de ontwikkeling wel mogelijk en krijgt de bestemming een logischere indeling.

Ten behoeve van het behoud en de bevordering van de ruimtelijke kwaliteit moet deze toelichting een verantwoording bevatten waaruit blijkt dat rekening is gehouden met de gevolgen van de beoogde ruimtelijke ontwikkeling voor de in het plan begrepen gronden en de naaste omgeving. In het bijzonder wat betreft de bodemkwaliteit, waterhuishouding, archeologische-, cultuurhistorische-, ecologische-, aardkundige- en landschappelijke waarden. Daarnaast moet, gelet op de bestaande en toekomstige functies in de omgeving en het effect van de ontwikkeling hierop, de omvang van de ruimtelijke ontwikkeling passen in de omgeving én moet er sprake zijn van een goede afwikkeling van vervoer. De toetsing op bovengenoemde aspecten is uitgebreid omschreven in hoofdstuk 4 van deze toelichting.

### Toepassing van de lagenbenadering (artikel 3.7)

De toepassing van de lagenbenadering omvat het effect van de ontwikkeling op verschillende lagen. Hierbij dient onderzocht te worden wat de effecten zijn op:

- de ondergrond
- de netwerklaag
- de bovenste laag

Met het effect op de ondergrond worden o.a. de aspecten bodem, grondwater en archeologische waarden bedoeld. De netwerklaag omvat aspecten zoals infrastructuur, natuurnetwerk, energienetwerk, waterwegen waaronder een goede, multimodale afwikkeling van het personen- en goederenvervoer. In de beschouwing van de bovenste laag dienen aspecten zoals cultuurhistorische en landschappelijke waarden, de omvang van de functie en de bebouwing, de effecten op bestaande en toekomstige functies, de effecten op volksgezondheid, veiligheid en milieu aan bod te komen.

Hierbij dient te worden gekeken naar het verleden, heden en toekomst. De beoogde ontwikkeling mag geen negatieve effecten hebben op de waarden in de omgeving en dient ook in de toekomst geen beperkingen op te leveren voor de omgeving.

De toetsing van de gevolgen van het initiatief op bovengenoemde aspecten is uitgebreid uiteengezet in hoofdstuk 4 van deze toelichting.

### Meerwaardecreatie (artikel 3.8)

Het aspect meerwaardecreatie omvat een evenwichtige benadering van de economische, ecologische en sociale aspecten die in een gebied en bij een ontwikkeling zijn betrokken. Het biedt de mogelijkheid om opgaven en ontwikkelingen te combineren, waardoor er meerwaarde ontstaat. Daarnaast ontstaat een bijdrage aan andere opgaven en belangen dan die rechtstreeks met de ontwikkeling gemoeid zijn.

In dit wijzigingsplan wordt middels een goede landschappelijke inpassing meerwaarde gecreëerd. De kwaliteitsverbetering wordt uitgewerkt in volgende alinea.

### Kwaliteitsverbetering (artikel 3.9)

Een bestemmingsplan in landelijk gebied moet gepaard gaan met een fysieke verbetering van het landschap. Daarnaast moet worden aangetoond hoe deze fysieke verbetering financieel, juridisch en feitelijk wordt verzekerd. Een verbetering kan o.a. bestaan uit een landschappelijke inpassing, behoud of herstel van cultuurhistorisch waardevolle bebouwing of terreinen, het slopen van bebouwing of aanleggen van extensieve recreatieve mogelijkheden. Deze vormen van kwaliteitsverbetering moeten worden geborgd in het bestemmingsplan.

In de beoogde situatie is sprake van een vormverandering van het bouwvlak. Derhalve vindt er geen verandering in oppervlaktes plaats.

### Aanvullende regels stalderen (artikel 3.52)

In artikel 3.52 van de Io zijn regels opgenomen voor bestemmingen met de aanduiding 'Stalderingsgebied'. Deze regels hebben enkel betrekking op veehouderijen in de groenblauwe mantel en in gemengd landelijk gebied. De aanvrager betreft geen veehouderij, waardoor niet getoetst hoeft te worden aan artikel 3.52 van de Interim omgevingsverordening.

Uitgaande van bovenstaande toelichting wordt aan alle aspecten van het provinciaal beleid voldaan om de beoogde ontwikkeling door te voeren.

Bovenstaand is de beoogde ontwikkeling getoetst aan de regels zoals gesteld in de Interim Omgevingsverordening Noord-Brabant. Zoals blijkt uit deze toelichting kan worden voldaan aan de voorwaarden die gelden voor een bestemmingplan en wordt een zorgvuldige veehouderij verzekerd door opname van voorwaarden in de regels bij dit bestemmingsplan.

### Wonen in landelijk gebied (artikel 3.68)

In artikel 3.68 wordt gesteld dat in een bestemmingsplan in landelijk gebied alleen bestaande burgerwoningen zijn toegestaan. In artikel 3.69 stelt dat, in afwijking van artikel 3.68, de bouw van een woning ter vervanging van een bestaande woning binnen het bouwperceel is toegestaan, als is verzekerd dat:

- 1. de bestaande woning feitelijk wordt opgeheven;
- 2. overtollige bebouwing wordt gesloopt.

In de beoogde situatie wordt de huidige woning inclusief bijgebouw gesloopt. Derhalve wordt voldaan de afwijkingsmogelijkheid en dus aan artikel 3.68 wonen in landelijk gebied.

### <span id="page-12-0"></span>**3.3 Gemeentelijk beleid**

Het gemeentelijk beleid is omschreven in de gemeentelijke structuurvisie en het bestemmingsplan.

#### <span id="page-12-1"></span>3.3.1 Omgevingsvisie

Op 20 september 2018 heeft de gemeente Bladel de omgevingsvisie 1.1 opgesteld. Het beleid is onderverdeel in drie thema's:

- 1. Milieu en leefomgeving;
- 2. Economische activiteiten;
- 3. Mens en maatschappij.

### **Milieu en leefomgeving**

Dit thema bevat onderwerpen die betrekking hebben op de groene leefomgeving. De ambitie van de gemeente Bladel is het verbeteren van de kwaliteit van bestaande natuurgebieden. Aangezien de locatie van de initiatiefnemer niet gelegen is in een natuurgebied, is dit onderwerp niet van toepassing.

Daarnaast heeft de gemeente Bladel de ambitie in 2025 energieneutraal te zijn. Er zijn vier kansrijke vormen van energieopwekking die toepasbaar zijn in het buitengebied:

- Windenergie;
- Zonne-energie;
- Biomassa;
- Geothermie.

Voor een woonbestemming als Zwartakkers 34, is alleen zonne-energie een realistische optie. Echter is de termijn van de subsidieregeling voor particulieren verstreken. Vanwege de financiële investering voor de beoogde woning is initiatiefnemer in eerste instantie niet voornemens zonnepanelen te plaatsen.

### **Economische activiteiten**

De beoogde ontwikkeling is van een particulier, waardoor economische activiteiten niet van toepassing zijn.

### **Mens en maatschappij**

De ambitie van de gemeente Bladel is geen nieuwe woningen toevoegen in het buitengebied. Nieuwe burgerwoningen zijn niet toegestaan. De beoogde ontwikkeling bestaat niet uit een nieuwe burgerwoning, daar de oude woning wordt gesloopt. Het aantal woningen neemt daardoor niet toe. Tevens is de maximale oppervlakte aan bijgebouwen 200 m2 , doordat de oppervlakte van het huisperceel onder 3.000 m2 blijft. Aangezien de oppervlakte van de bijgebouwen in de beoogde situatie maximaal 150 m2 bedraagt, wordt voldaan aan het gestelde.

Er kan geconcludeerd worden dat de beoogde ontwikkeling niet in strijd is met de omgevingsvisie 1.1 van de gemeente Bladel.

#### <span id="page-13-0"></span>3.3.2 Bestemmingsplan

Zoals al in de inleiding van deze toelichting beschreven is voor het plangebied het bestemmingsplan 'Buitengebied Bladel 2014 tweede herziening 2018' geldend. Hier zijn de volgende aanduidingen opgenomen:

- Enkelbestemming: Wonen;
- Dubbelbestemming: Waarde Archeologie 4;
- Bouwvlak

Afbeelding 7: Uitsnede vigerende bestemmingsplan

In het bestemmingsplan is de beoogde ontwikkeling niet rechtstreeks mogelijk. Het huidige bouw- en bestemmingsvlak is 1.304 m2 , en is langgerekt richting het noorden. In het bestemmingsplan is een wijzigingsbevoegdheid opgenomen waarmee de voorgenomen ontwikkeling mogelijk wordt gemaakt (art. 28.6.1). Burgemeester en wethouders zijn bevoegd een bouwvlak van vorm te veranderen, mits wordt voldaan aan de volgende voorwaarden:

- a. het bouwvlak dient voor ten minste 50% dezelfde gronden blijven omvatten zoals aangegeven op de verbeelding;
Het beoogde bouwvlak blijft voor 50% binnen het bestaande bouwvlak (zie situatietekening bestaand (Afbeelding 3) en situatietekening beoogd [(Afbeelding 4)](#page-7-0))

- b. de wijziging mag geen onevenredige beperking opleveren van de bedrijfsvoering en ontwikkelingsmogelijkheden van omliggende (agrarische) bedrijven;
In de nabije omgeving zijn drie veehouderijen gevestigd. In de beoogde situatie wijzigt de vorm van het bouwvlak, wat mogelijke gevolgen heeft voor de ontwikkelingsmogelijkheden voor de omliggende agrarische bedrijven. Het bouwvlak ligt in de beoogde situatie verder weg van de veehouderijen aan de Franse Hoef 19 en de Franse Hoef 15. Er wordt derhalve aangenomen dat de ontwikkeling geen beperkingen oplevert voor de ontwikkelingsmogelijkheden voor genoemde veehouderijbedrijven.

In de beoogde situatie ligt het bouwvlak dichter bij de veehouderij aan de Franse Hoef 16. Om vast te stellen of het verplaatsen van het bouwvlak invloed heeft op de ontwikkelingsmogelijkheden van de veehouderij aan de Franse Hoef 16, is een voorgrondgeurberekening gemaakt. De invoergegevens en resultaten van deze berekening zijn bijgevoegd in bijlage 3. Uit de rekenresultaten blijkt dat de geurbelasting ruim voldoet aan de gestelde norm van 10,0 OUE/m3 van de gemeente Bladel (zie paragraaf 4.6).

In paragraaf [4.5](#page-24-0) wordt getoetst aan de richtafstanden volgens 'Bedrijven en milieuzonering'. Hieruit blijkt dat de beoogde ontwikkeling geen onevenredige beperkingen oplevert voor de bedrijfsvoering en ontwikkelingsmogelijkheden van omliggende (agrarische) bedrijven.

c. de verandering milieuhygiënisch aanvaardbaar is;

De milieuhygiënische aspecten zijn uitgewerkt in hoofdstuk 4.

- d. daardoor de bestaande natuurlijke, landschappelijke, cultuurhistorische en/of abiotische waarden niet onevenredig worden aangetast;
Om de beoogde woning te realiseren wordt de bestaande woning gesloopt, en wordt een bomenrij aan de achterzijde van de woning verwijderd. De woning wordt niet gezien als cultuurhistorisch waardevol, en door landschappelijke inpassing (zie bijlage 2) wordt gecompenseerd voor de te verwijderen bomenrij. Zie hoofdstuk 4 voor verdere toelichting.

- e. de ontwikkeling dient hydrologisch neutraal te zijn;
In de gewenste situatie wordt het bouwvlak niet vergroot. Verder worden de bestaande woning en schuur gesloopt t.b.v. de bouw van een nieuwe woning. Gezien het vorenstaande kan geconcludeerd worden dat de ontwikkeling hydrologisch gezien geen beperkingen oplevert. Zie ook de paragrafen 4.2.2 en 4.2.3.

- f. er dient te worden voldaan aan de zorg voor het behoud en de bevordering van de ruimtelijke kwaliteit van het daarbij betrokken gebied en de naaste omgeving;
- g. de onder f. bedoelde verbetering kan mede betreffen:
	- 1. de landschappelijke inpassing van bebouwing en verharding met erfbeplanting;
	- 2. het toevoegen, versterken of herstellen van landschapselementen die een bijdrage leveren aan de versterking van de landschapsstructuur of de relatie stad-land;
	- 3. activiteiten, gericht op het behoud of herstel van cultuurhistorisch waardevolle bebouwing of terreinen;
	- 4. het wegnemen van verharding;
	- 5. het slopen van bebouwing, met dien verstande dat er geen sprake mag zijn van sloop van bebouwing die reeds wordt ingezet in het kader van de Ruimte voor Ruimte regeling of de RBV-regeling;
	- 6. een fysieke bijdrage aan de realisering van het Natuur Netwerk Brabant en het Natuur Netwerk Brabant-ecologische verbindingszone.

Om te voldoen aan de zorg voor het behoud en de bevordering van de ruimtelijke kwaliteit van het daarbij betrokken gebied en de naaste omgeving is een landschappelijk inpassingsplan opgesteld (zie bijlage 2). Op deze manier is de inpassing van bebouwing en verharding met erfbeplanting gewaarborgd. In de beoogde situatie wordt tevens bestaande bebouwing gesloopt (woning + schuurtje). De te slopen bebouwing wordt niet ingezet in het kader van de Ruimte-voor-Ruimteregeling of de RBV-regeling.

- h. Toepassing is gegeven aan het principe van zorgvuldig ruimtegebruik, waarbij zoveel mogelijk gebruik wordt gemaakt van bestaande bebouwing.
In de beoogde situatie krijgt het bouwvlak een logische vorm, waardoor het bouwvlak efficiënter ingericht kan worden. De beoogde vorm van het bouwvlak past tevens beter bij de omgeving dan het huidige bouwvlak. De volledige bestaande bebouwing wordt gesloopt, waardoor geen sprake is van leegstand van bestaande bebouwing.

# <span id="page-15-0"></span>**4. Milieuhygiënische en planologische aspecten**

Op grond van het bepaalde in het Besluit ruimtelijke ordening (Bro) is het verplicht om inzicht te bieden in de relevante milieuhygiënische en planologische aspecten. In dit hoofdstuk worden deze aspecten beschreven.

## <span id="page-15-1"></span>**4.1 Milieueffectrapportage en vormvrije m.e.r.-beoordeling**

Een milieueffectrapportage (MER), en de bijbehorende procedure (m.e.r.), is een hulpmiddel om de belangen van het milieu volwaardig te betrekken bij de besluitvorming over plannen en projecten. Het gaat hierbij enkel om plannen en projecten die kunnen leiden tot initiatieven waardoor het milieu mogelijk nadelig wordt beïnvloed. Als uitgangspunt gelden voor plannen, waaronder wijzigingsplannen, onderstaande criteria om te beoordelen of een MER noodzakelijk is:

- Plannen waarvoor een passende beoordeling nodig is in verband met een mogelijk significant negatief effect op Natura 2000 gebieden.
- Plannen die kaderstellend zijn voor toekomstige m.e.r.- (beoordelings)plichtige besluiten;

Een plan is kaderstellend voor een toekomstig m.e.r.- (beoordelings)plichtig besluit indien er sprake is van een overschrijding van de grenswaarden uit de C- of D-lijst van het Besluit m.e.r. In de beoogde bedrijfsopzet is sprake van een niet-agrarische functie, die niet is opgenomen in de C- of D-lijst van het Besluit m.e.r. Er is derhalve geen sprake van een m.e.r.-(beoordelings)plichtig besluit. Wat betreft het eerste criteria geldt derhalve geen plicht tot het opstellen van een MER.

Ten aanzien van het eerste criteria inzake een MER-plicht, geldt dat er bij de beoogde ontwikkeling geen sprake is van een plan waarvoor een passende beoordeling nodig is in verband met een mogelijk significant negatief effect op Natura 2000-gebieden. Doordat slechts een woonbestemming (zonder andere activiteiten) van vorm veranderd, heeft de ontwikkeling met zekerheid geen significant negatief effect op de Natura 2000-gebieden. Derhalve is geen MER-beoordeling noodzakelijk.

## <span id="page-15-2"></span>**4.2 Waterhuishouding**

Sinds 1 november 2003 is het verplicht om bij ruimtelijke ingrepen de watertoets toe te passen. Deze verplichting is wettelijk geregeld in het Besluit ruimtelijke ordening (Bro). Door middel van deze watertoets moet inzicht worden geboden in de effecten van het initiatief op de waterhuishouding. In het kader van de watertoets dient de gemeente voorafgaand aan de procedure het voornemen van de ruimtelijke ingreep aan het waterschap te verzenden. De gemeente en het waterschap kunnen afspraken maken over de wijze waarop het aspect water in het ruimtelijk plan is opgenomen. In deze waterparagraaf komen de volgende onderdelen aan bod:

- Beschrijving waterrelevant beleid;
- Bestaande waterhuishoudkundige situatie;
- Beoogde waterhuishoudkundige situatie.

#### <span id="page-15-3"></span>4.2.1 Waterrelevant beleid

De Europese Kaderrichtlijn Water (KRW) is vanaf 22 december 2000 van kracht. De KRW heeft als doel om te komen tot schone, ecologisch gezonde stroomgebieden, waarin water op een duurzame manier wordt gebruikt. Om dit doel te bereiken is een systematiek opgesteld die alle Europese lidstaten in de nationale wetgeving moeten implementeren en uitvoeren. De Nederlandse regering heeft invulling aan de KRW gegeven doormiddel van de Waterwet, die in werking is getreden op 22 december 2009. De Waterwet regelt het beheer van het oppervlakte- en grondwater en verbetert ook de samenhang tussen het waterbeleid en ruimtelijke ordening. De visies met betrekking tot het waterbeleid worden door de verschillende bestuurslagen in diverse plannen beschreven.

Het beleid van de provincie Noord-Brabant richt zich op het bereiken en in stand houden van watersystemen die ruimte bieden aan een gezond leefmilieu voor mens, dier en plant. Daarbij zijn economische en ecologische ontwikkelingen met elkaar in evenwicht en is het hebben en houden van een veilige en bewoonbare provincie een randvoorwaarde. Dit beleid is vertaald in de Structuurvisie 2010 en de Interim omgevingsverordening van Noord-Brabant. In de structuurvisie komen over het onderwerp water de volgende aspecten aan bod:

- Een robuust en veerkrachtig water- en natuursysteem;
- Een betere waterveiligheid door preventie;

- Koppeling van waterberging en droogtebestrijding;
De watertoets en de wijze waarop de provincie daar mee omgaat, is beschreven in het Provinciaal Milieu en Waterplan (PMWP). Provinciale Staten hebben op 18 december 2015 het Provinciaal Milieuen Waterplan 2016 – 2021 'Samen naar een duurzaam gezonde en veilige leefomgeving in Brabant vastgesteld (PMWP). Hiermee zijn twee aparte provinciale plannen samengevoegd, te weten het voormalige 'PWP 2010-2015' en het 'Provinciale Milieuplan 2012-2015'. Het doel van dit plan is het creëren van een gezonde leefomgeving voor mens, dier en plant, waarin we veilig kunnen wonen en waar ruimte is voor economische, maatschappelijke en ecologische ontwikkelingen. Het aspect water maakt hier onderdeel van uit. Kort gezegd gaat het PMWP voor:

- Voldoende water voor mens, plan en dier;
- Schone en gezonde leefomgeving (bodem, water en lucht);
- Bescherming van Brabant tegen overstromingen en externe risico's;
- Verduurzaming van de grondstoffen-, energie- en voedselvoorziening.

Gemeenten en waterschappen dienen hun waterbeleid te baseren op de uitgangspunten die de provincie in hun PMWP stelt. De PMWP is enkel voor de provincie Noord-Brabant zelf bindend.

<span id="page-16-0"></span>Afbeelding 8: Uitsnede kaart Provinciaal Milieu- en waterplan 2016-2021, projectlocatie weergegeven met blauwe pijl

Zoals weergegeven is in [Afbeelding 8](#page-16-0) heeft het plangebied in het PMWP de waterhuishoudkundige functie 'Water voor het gemengd landelijk gebied' toegekend gekregen. Deze aanduiding komt overeen met de aanduiding 'gemengd landelijk gebied' uit de Structuurvisie ruimtelijke ordening en Interim omgevingsverordening. Het waterbeheer richt zich op een goede waterhuishouding voor een duurzame en concurrerende landbouw. Randvoorwaarden zijn de verplichtingen uit de Kaderrichtlijn Water en afstemming met de maatregelen voor de Natura 2000-gebieden en de Natte natuurparels. Voor het overige geldt geen specifiek beschermingsbeleid

Op de kaart 2 en 3 behorende bij de PMWP heeft het plangebied geen aanduiding gekregen. Volgens het beleidskader van de PMWP is dus geen specifiek beschermingsregime van toepassing binnen het plangebied. Hiermee past het initiatief binnen het beleidskader van de PMWP.

Afbeelding 9: Uitsnede kaart legger waterberging 2019, projectlocatie aangeduid met rode cirkel

In afbeelding 9 is te zien dat aan de oostzijde van de projectlocatie een a-watergang is gelegen. De awatergang blijft in de beoogde situatie in stand, waardoor geen wijziging optreden ten opzichte van de huidige waterberging. Uit afbeelding 10 blijkt dat de gemiddelde hoogste grondwaterstand op de projectlocatie 60-80cm bedraagt.

Afbeelding 10: Uitsnede kaart GHG

Waterschap de Dommel is de beheerder van zowel de kwantiteit als de kwaliteit van het grond- en oppervlaktewater in de omgeving van het plangebied. Het waterbeheerplan 'Waardevol Water' beschrijft de doelen van Waterschap De Dommel voor de periode 2016-2021. Het plan is afgestemd op de ontwikkeling van het Nationaal Waterplan, het Provinciaal Milieu en Waterplan en het Stroomgebiedsbeheerplan. Meer dan voorheen wil het waterschap inspelen op initiatieven van derden en kansen die zich voordoen in het gebied.

Ten aanzien van de doelen is een indeling gemaakt in de volgende waterthema's.

- Droge voeten: voorkomen van wateroverlast in het beheergebied (onder meer door het aanleggen van waterbergingsgebieden en het op orde brengen van regionale keringen);
- Voldoende water: zowel voor de natuur als de landbouw is het belangrijk dat er niet te veel en niet te weinig water is. Daarvoor reguleert het waterschap het grond- en oppervlaktewater;
- Natuurlijk water: zorgen voor flora en fauna in en rond beken en sloten door deze waterlopen goed in te richten en te beheren;
- Schoon water: zuiveren van afvalwater en vervuiling van oppervlaktewater aanpakken en voorkomen;
- Mooi water: stimuleren dat mensen de waarde van water beleven, door onder meer recreatief gebruik.

Het waterschap staat voor een aantal complexe uitdagingen, die zij in veel gevallen niet alleen kan realiseren. Deze uitdagingen geven invulling aan de verbinding van water met de maatschappelijke ontwikkelingen. Daarom zet het waterschap sterk in op samenwerking. In het Waterbeheerplan nodigt het waterschap waterpartners, stakeholders, boeren, burgers en bedrijven nadrukkelijk uit om gezamenlijk te werken aan slimme, innovatieve oplossingen voor de complexe wateropgaven. Dit betekent onder meer dat het waterschap de bestaande samenwerking met al de partners in het gebied wil uitbreiden en 'grenzeloos' organiseren vanuit de kracht van ieders rol en verantwoordelijkheid.

#### <span id="page-18-0"></span>4.2.2 Bestaande waterhuishoudkundige situatie

In de bestaande waterhuishoudkundige situatie wordt het afvalwater van huishoudelijke aard geloosd op het gemeentelijk riool. Voor het overige wordt er uit de inrichting enkel niet-verontreinigd hemelwater geloosd. Dit hemelwater is afkomstig van regenwater dat op de daken en erfverharding valt. Gemiddeld valt er jaarlijks 0,8 m3 niet-verontreinigd hemelwater per m2 verhard oppervlak. Dit hemelwater wordt door middel van afschot van daken en erfverharding geloosd op omliggende perceelsloten. De erfverharding en de daken worden zo vaak als voor de goede orde noodzakelijk is schoon gehouden. Er vinden geen bijzondere activiteiten plaats die ertoe kunnen leiden dat er stoffen in aanraking kunnen komen met het hemelwater. Het niet-verontreinigde hemelwater kan dus zonder problemen worden geloosd op de omliggende perceelsloten.

#### <span id="page-18-1"></span>4.2.3 Beoogde waterhuishoudkundige situatie

Zoals aangegeven is waterschap de Dommel de beheerder van de kwaliteit en kwantiteit van het grond- en oppervlaktewater binnen het plangebied. Door middel van de Keur van Waterschap de Dommel die in werking is getreden op 1 maart 2015, is bepaald bij die ontwikkelingen mitigerende maatregen getroffen moeten worden. Deze mitigerende maatregelen kunnen onder andere bestaan uit het treffen van een retentievoorziening. De Keur van Waterschap de Dommel schrijft voor dat voor een toename van minder dan 2.000 m² verhard oppervlak geen mitigerende maatregelen nodig zijn. Deze mitigerende maatregelen zijn wel van toepassing bij elke toename van het verhard oppervlak, indien de locatie ligt in een keurbeschermingsgebied of attentiegebied. De planlocatie ligt niet in een keurwaterbeschermingsgebied of attentiegebied. In de beoogde situatie is er een toename van circa 170 m 2 verhard oppervlak. Omdat er een toename verharding is van minder dan 2.000 m² dient er geen compenserende maatregel getroffen te worden om het hemelwater op te vangen.

Het afvalwater is, net als in de huidige situatie, van huishoudelijke aard. Het afvalwater wordt geloosd op het gemeentelijk riool. Enkel schoon hemelwater wordt geloosd op het oppervlaktewater. Bij realisatie van het plan wordt getracht zoveel mogelijk hemelwater ter plaatse vast te houden. Bij de bouw van beoogde situatie zal worden gekeken naar de beste manier om het hemelwater vertraagd af te voeren op de A-watergang.

## <span id="page-18-2"></span>**4.3 Natuur**

Voorafgaand aan de beoogde wijziging dient onderzocht te worden of er sprake is van een aantasting van wettelijk beschermde natuurwaarden op basis van de groene wet- en regelgeving. Onderstaand zijn de diverse aspecten ten aanzien van natuurwaarden beschreven.

#### <span id="page-19-0"></span>4.3.1 Natuurnetwerk Nederland (NNN)

In de twintigste eeuw is veel Nederlandse natuur verdwenen. De overgebleven gebieden zijn vaak klein en liggen veelal ver uit elkaar. Hierdoor hebben bepaalde organismen moeite om gebieden te bereiken en zich er te handhaven, waardoor de diversiteit van planten, dieren en micro-organismen (de biodiversiteit) ook sterk achteruit gaat. Om de biodiversiteit te behouden en te versterken is het Natuurnetwerk Nederland opgericht.

De Natuurnetwerk Nederland is een netwerk van natuurgebieden en verbindingszones. Het Natuurnetwerk Nederland (NNN) is in de eerste plaats belangrijk als netwerk van leefgebieden voor veel planten en dieren. In het NNN liggen:

- Bestaande natuurgebieden, waaronder de 20 Nationale Parken;
- Gebieden waar nieuwe natuur aangelegd wordt;
- Landbouwgebieden, beheerd volgens agrarisch natuurbeheer;
- Ruim 6 miljoen hectare grote wateren: meren, rivieren, de kustzone van Noordzee en de Waddenzee;
- Alle Natura 2000-gebieden.

Het Rijk heeft het algemene NNN-beleid in het Besluit algemene regels ruimtelijke ordening (Barro) vastgelegd. Op grond van artikel 2.10.2 van het Barro moeten provincies bij provinciale verordening de NNN-gebieden aanwijzen en nauwkeurig begrenzen. Op grond van artikel 2.10.3 Barro moeten zij ook de wezenlijke kenmerken en waarden van die gebieden vastleggen. Daarnaast wijzen de provincies de natuurdoelen in de NNN aan. Elk NNN-gebied heeft een zogenaamd natuurdoel. Een natuurdoel beschrijft een bepaalde natuurkwaliteit en wordt gebruikt als een toetsbare doelstelling voor een natuurgebied.

### Natuur Netwerk Brabant (NNB)

Vanaf 2014 zijn de provincies verantwoordelijke voor de begrenzing en de ontwikkeling van het NNN. De provincie Noord-Brabant heeft in zijn Verordening de gebieden opgenomen als Natuur Netwerk Brabant. Men wil in 2027 alle gaten in het netwerk hebben gedicht met nieuwe natuur. Ongeveer 90% van het Natuur Netwerk Brabant wordt gevormd door bestaande natuurgebieden. Tussen deze gebieden is men voornemens om verbindingen te leggen in de vorm van Ecologische verbindingszones. Door deze verbindingen tussen natuurgebieden kunnen dieren van het ene gebied naar het andere foerageren.

De concrete ambities van de provincie Noord-Brabant staan in het Natuurbeheerplan Noord-Brabant 2016. De begrenzing van het netwerk is daarnaast ook opgenomen in de Interim omgevingsverordening (Iov). Het NNB kent geen specifiek beschermingsregime, anders dan via het ruimtelijke spoor. Conform de themakaart 'natuur en landschap' van de Iov is binnen het plangebied geen NNB aanwezig, zie [Afbeelding 11.](#page-20-1) De beoogde ontwikkelingen hebben daarom geen invloed op de concrete ambities uit het Natuurbeheerplan 2016.

<span id="page-20-1"></span>Afbeelding 11: Uitsnede kaart Interim omgevingsverordening

#### <span id="page-20-0"></span>4.3.2 Wet natuurbescherming

In de Wet natuurbescherming zijn regels gesteld met betrekking tot gebiedsbescherming, soortenbescherming en bescherming van houtopstanden. In deze paragraaf wordt getoetst of de ontwikkeling invloed heeft op de beschermde gebieden en soorten die zijn opgenomen in de Wet natuurbescherming.

### Gebiedsbescherming

De gebiedsbescherming is beperkt tot de Natura 2000-gebieden en eventueel buiten het Natuur Netwerk liggende bijzondere provinciale natuurgebieden. De bescherming van het Natuur Netwerk Nederland is al beschermd in het Barro en provinciale verordening.

In Nederland zijn 164 Natura 2000-gebieden aangewezen. Voorbeelden van de Natura 2000-gebieden zijn Kempenland-West, Kampina en Oisterwijkse Vennen en Regte Heide en Riels laag, en Leenderbos, Groote Heide & De Plateaux. De provincie Noord-Brabant heeft geen bijzondere provinciale natuurgebieden vastgesteld.

Per Natura 2000-gebied zijn instandhoudingsdoelstellingen (voor soorten en vegetatietypen) opgesteld. Iedereen die vermoedt of kan weten dat zijn handelen of nalaten, gelet op de instandhoudingdoelen, nadelige gevolgen voor een Natura 2000-gebied kan hebben, is verplicht deze handelingen achterwege te laten of te beperken. Het bevoegd gezag kan schadelijke activiteiten beperken en eisen dat een vergunning in het kader van Wet Natuurbescherming (Wnb) wordt aangevraagd. Regulier beheer en bestaand gebruik zijn (of worden) opgenomen in Natura 2000 beheerplannen. Na vaststelling van de beheerplannen hoeft daarvoor geen vergunning aangevraagd te worden.

Het dichtstbij liggende Natura 2000-gebied betreft Kempenland-West, dat op een afstand van ruim 2,5 kilometer ligt. Gezien de afstand van het plangebied tot deze gebieden en de aard van het initiatief, het wijzigen van het een bouwvlak van een woonbestemming, zijn negatieve effecten op beschermde gebieden uit te sluiten. In de beoogde situatie is geen sprake van emissie van ammoniak. Tevens zal het aantal vervoersbewegingen en de emissie van stookinstallaties niet toenemen in de beoogde situatie. De beoogde ontwikkeling leidt verder niet tot andere voorkomende storende factoren op omliggende Natura 2000-gebieden zoals oppervlakteverlies, versnippering, verontreiniging, verdroging, verstoring door geluid, optische verstoring, verstoring door mechanische effecten en bewuste verandering soortensamenstelling. Er is derhalve geen omgevingsvergunning in het kader van de Wet natuurbescherming verplicht.

Gezien het vorenstaande kan geconcludeerd worden dat negatieve effecten op soorten en habitattypen in beschermde Natura 2000-gebieden zijn uitgesloten.

### Bescherming van soorten

De soortenbeschermende werking is rechtstreeks opgenomen in de Wnb. In hoofdstuk 3 van de Wnb zijn de beschermingsregimes in drie aparte paragrafen neergelegd. Per beschermingsregime is bepaald welke verboden er gelden en onder welke voorwaarden ontheffing of vrijstelling kan worden verleend door het bevoegd gezag. Hieronder zijn de drie beschermingsregimes weergegeven:

- 1. Beschermingsregime soorten Vogelrichtlijn; Dit zijn alle van nature in Nederland in het wild levende vogels (zoals bedoelt in artikel 1 van de Vogelrichtlijn).
- 2. Beschermingsregime soorten Habitatrichtlijn; Dit zijn soorten die genoemd zijn in Bijlage IV van de Habitatrichtlijn, Bijlage I en II van het Verdrag van Bern en Bijlage II van het Verdrag van Bonn. In de bijlagen van de Verdragen van Bern en Bonn worden ook vogels genoemd.
- 3. Beschermingsregime andere soorten. Dit zijn soorten die genoemd zijn in Bijlage onderdeel A en B van de Wet natuurbescherming. Het gaat hier om de bescherming van zoogdieren, amfibieën, reptielen, vissen, dagvlinders, libellen, kevers en vaatplanten voorkomend in Nederland.

In Nederland komen ongeveer 30.000 soorten dieren en planten voor. De Wnb regelt de bescherming van circa 300 in het wild voorkomende soorten inheemse planten en dieren.

In de Wnb is onder meer bepaald dat beschermde diersoorten niet gedood, gevangen of verontrust mogen worden en plantensoorten niet geplukt, uitgestoken of verzameld mogen worden. Bovendien dient iedereen voldoende zorg in acht te nemen voor in het wild levende dieren en planten. Daarnaast is het niet toegestaan om hun directe leefomgeving, waaronder nesten en holen, te beschadigen, te vernielen of te verstoren.

Bij het beoordelen van de in het plangebied voorkomende beschermde soorten gaat het primair om soorten die door de ingreep direct beïnvloed worden, doordat:

- Zij fysiek aangetast worden (doden/verwonden van dieren, verwijderen van planten);
- Zij verstoord worden (toename van geluid of licht);
- Hun vaste verblijfplaatsen c.q. groeiplaatsen aangetast of verstoord worden.

Gelet op de aard van het initiatief aan de Zwartakkers 34 te Bladel dient met name bepaald te worden of ter plaatse van de nieuw te realiseren woning en de te slopen woning beschermde natuurwaarden voorkomen, die verstoord zouden kunnen worden. Verboden handelingen dienen te worden voorkomen en handelingen mogen niet leiden tot aantasting van de gunstige staat van instandhouding. Het (onopzettelijk) doden, verwonden of verontrusten van deze soorten is zonder ontheffing niet toegestaan. Gezien het huidige intensieve gebruik van de landbouwgronden grenzend aan het bouwvlak is de aanwezigheid van beschermde of bijzondere soorten echter niet te verwachten.

Door middel van de 'Effectenindicator soorten' van het ministerie van Landbouw, Natuur en Voedselkwaliteit is gekeken of de werkzaamheden voor het realiseren van de beoogde situatie een bedreiging vormt voor de beschermde diersoorten. Voor de realisatie is er sprake van de activiteiten 'overig bouwwerk bouwen' en 'woning bouwen'. Uit de effectenindicator volgt dat de aanwezigheid van beschermde soorten onwaarschijnlijk is, zie onderstaande afbeeldingen.

Afbeelding 12: Effectenindicator soorten

| 1 Locatie                                            | 2 Activiteiten                                                  | 3 Indicatie                                                                     |                                                                                                                                                                                                                                                                                                                                               |
|------------------------------------------------------|-----------------------------------------------------------------|---------------------------------------------------------------------------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
|                                                      |                                                                 |                                                                                 |                                                                                                                                                                                                                                                                                                                                               |
| Locatie: 5.1995/51.3757   Oppervlakte: 0.22 ha       |                                                                 |                                                                                 |                                                                                                                                                                                                                                                                                                                                               |
| Disclaimer                                           |                                                                 |                                                                                 |                                                                                                                                                                                                                                                                                                                                               |
|                                                      |                                                                 |                                                                                 | > De dekkingsgraad van waarnemingen uit de NDFF per locatie wisselt sterk. Als er geen waarnemingen uit de NDFF<br>zijn, kunnen er dus wél beschernde soorten voorkomen. Een gebruiker is zelf verantwoordelijk om (eventueel met<br>hulp van de gemeente) te achterhalen of er daadwerkelijk beschermde soorten in het plangebied voorkomen. |
|                                                      |                                                                 |                                                                                 | > Beschermde soorten die naar verwachting geen schadelijke effecten ondervinden, worden niet in de uitvoer getoond.                                                                                                                                                                                                                           |
|                                                      | het voorkomen van beschermde soorten in en rond het plangebied. |                                                                                 | > De informatie uit de effectenindicator soorten is generiek. Om vast te stellen of een activiteit in de praktijk<br>daadwerkelijk schadelijk is, is meer specifieke informatie nodig over de betreffende activiteit, de werklocatie en over                                                                                                  |
| Activiteiten                                         |                                                                 |                                                                                 |                                                                                                                                                                                                                                                                                                                                               |
| Slopen en/of asbest verwijderen<br>+                 |                                                                 |                                                                                 |                                                                                                                                                                                                                                                                                                                                               |
| Woning bouwen<br>+                                   |                                                                 |                                                                                 |                                                                                                                                                                                                                                                                                                                                               |
| Overig bouwwerk bouwen<br>+                          |                                                                 |                                                                                 |                                                                                                                                                                                                                                                                                                                                               |
|                                                      |                                                                 |                                                                                 |                                                                                                                                                                                                                                                                                                                                               |
|                                                      |                                                                 | Wettelijk beschermde soorten voor waarbij schadelijke effecten worden verwacht. | In het door u geselecteerde gebied komen, in combinatie met de geselecteerde activiteit(en), geen                                                                                                                                                                                                                                             |
| 1 floaldina 12, Canaluaio affa atamindiantan anautan |                                                                 |                                                                                 |                                                                                                                                                                                                                                                                                                                                               |

Afbeelding 13: Conclusie effectenindicator soorten

Geconcludeerd kan worden dat er geen ontheffing noodzakelijk is in het kader van de Wet Natuurbescherming.

### <span id="page-22-0"></span>**4.4 Cultuurhistorie, aardkunde en archeologie**

Voorafgaand aan de realisatie van de beoogde bedrijfsopzet moet onderzocht worden of er sprake is van aantasting van archeologische, cultuurhistorische en aardkundige waarden.

#### <span id="page-22-1"></span>4.4.1 Cultuurhistorie en aardkunde

Uit de kaart behorende bij paragraaf 3.2.4 van de Interim omgevingsverordening Noord-Brabant blijkt dat het plangebied niet in gebied ligt met aardkundige of cultuurhistorische waarden. Hierdoor zal bij uitvoering van het plan geen afbreuk gedaan worden aan cultuurhistorische waarden of aardkundig waardevol gebied.

Afbeelding 14: Uitsnede Interim omgevingsverordening Noord-Brabant

#### <span id="page-23-0"></span>4.4.2 Archeologie

De zorg voor archeologische monumenten wordt geregeld in het proces van de ruimtelijke ordening. Zo is wettelijk bepaald dat gemeenten in nieuwe bestemmingsplannen rekening moeten houden met de in de grond aanwezige, dan wel te verwachten, archeologische waarden. Bij deze nieuwe plannen kunnen voorwaarden worden gesteld aan omgevingsvergunning voor de activiteiten bouw, aanleggen e.d. In het bestemmingsplan 'Buitengebied Bladel 2014' is voor de projectlocatie 'Waarde – Archeologie 4' opgenomen. Voor het bouwen van gebouwen en bouwwerken, geen gebouw zijnde gelden de volgende regels:

- a. de aanvrager van een omgevingsvergunning die betrekking heeft op een activiteit als bedoeld in artikel 2.1 lid 1 onder a Wabo (bouwen) dient voor bouwwerken met een oppervlakte groter dan 500 m2 en bouwwerken die dieper gaan dan 0,3 meter (dan wel 0,5 meter bij de agrarisch bestemde gronden of ter plaatse van de aanduiding 'overige zone – terreinen met esdek') onder het maaiveld, een rapport te overleggen waarin de archeologische waarden van de gronden die blijkens de aanvraag zullen worden verstoord, naar oordeel van het bevoegd gezag in voldoende mate zijn vastgesteld.
- b. Indien uit het onder a genoemde rapport blijkt dat de archeologische waarden van de gronden door het verlenen van de omgevingsvergunning zullen of kunnen worden verstoord, kan het bevoegd gezag de omgevingsvergunning weigeren of één of meerdere van de volgende voorwaarden verbinden aan de omgevingsvergunning:
	- 1. de verplichting tot het treffen van technische maatregelen, waardoor archeologische waarden in de bodem kunnen worden behouden;
	- 2. de verplichting tot het doen van opgravingen; de verplichting de werken of werkzaamheden die leiden tot de bodemverstoring, te laten begeleiden door een deskundige op het terrein van archeologische monumentenzorg die voldoet aan door het bevoegd gezag bij de vergunning te stellen kwalificaties;
	- 3. het bevoegd gezag kan afwijken van het bepaalde in lid a indien de archeologische waarde van het terrein in andere beschikbare informatie afdoende is vastgesteld.

De beoogde woning (inclusief bijgebouwen), heeft een oppervlakte van circa 325 m 2 . Derhalve blijven de bouwwerken onder de 500 m2 , waardoor geen archeologisch rapport overlegd dient te worden. De gronden ter plaatse van de beoogde woning zijn nu en in het verleden in gebruik als landbouwgrond. De gronden zijn ter plaatse ernstig verstoord door de toepassing van diverse landbouwwerkzaamheden zoals diepploegen en -woelen. Daarnaast vindt de bouw van de nieuwe woning plaats nabij de bestaande woning. Ten tijde van de bouw van deze bestaande woning is de grond rondom verstoord. Hierdoor wordt de kans op aanwezigheid van archeologische waarden zeer gering geacht. Tevens worden mogelijk aanwezige archeologische waarden in situatie behouden doordat de gronden ter plaatse van de uitbreiding slechts tot funderingsdiepte worden afgegraven in de bovenste grondlaag. In de bovenste grondlaag zijn het aantreffen van archeologische waarden nihil. Daarom is een nader onderzoek niet noodzakelijk.

## <span id="page-24-0"></span>**4.5 Bedrijven en milieuzonering**

De handreiking 'Bedrijven en Milieuzonering' (editie 2009) is een publicatie van de Vereniging van Nederlandse Gemeenten en dient als hulpmiddel voor milieuzonering in de ruimtelijke planvorming. Milieuzonering zorgt ervoor dat nieuwe bedrijven een passende locatie in de nabijheid van woningen krijgen en dat nieuwe woningen op een verantwoorde afstand van bedrijven gesitueerd worden. Het waar nodig ruimtelijk scheiden van bedrijven en woningen bij nieuwe ontwikkelingen dient twee doelen:

- Het al in het ruimtelijke spoor voorkomen of zoveel mogelijk beperken van hinder en gevaar voor woningen;
- Aan bedrijven voldoende zekerheid bieden dat zij hun activiteiten duurzaam binnen aanvaardbare voorwaarden kunnen uitvoeren.

De VNG-publicatie is een hulpmiddel om de afstanden tussen bedrijvigheid en woningen concreet in te vullen. Gemeenten beslissen uiteindelijk zelf over een bepaalde locatie. De handreiking geeft informatie over de ruimtelijk relevante milieuaspecten en bijbehorende richtafstanden van een scala aan bedrijfsactiviteiten. Deze richtafstanden zijn afgestemd op de omgevingskwaliteit. Er wordt onderscheid gemaakt in de omgevingstypen:

- Rustige woonwijk en rustig buitengebied: een woonwijk (of vergelijkbaar omgevingstype) die is ingericht volgens het principe van functiescheiding. Er komen enkel wijkgebonden voorzieningen voor en er is weinig verstoring door verkeer.
- Gemengd gebied: een gebied met matige tot sterke functiemenging. Direct naast woningen komen functies zoals winkels, horeca en kleine bedrijven voor of er is sprake lintbebouwing in het buitengebied met overwegend agrarische en andere bedrijvigheid. Ook gebieden die direct naast de hoofdinfrastructuur liggen behoren tot het omgevingstype gemengd gebied, hier is sprake van verhoogde milieubelasting door geluid.

Het plangebied ligt in omgevingstype 'gemengd gebied'. Dit omgevingstype wordt gekenmerkt door een matige tot sterke functiemenging. In de omgeving bevinden zich direct naast woningen andere functies zoals o.a. (intensieve) veehouderijen.

Wat betreft veehouderijen word in de volgende paragraaf getoetst aan de wetgeving die specifiek van toepassing is voor veehouderijen met betrekking tot het aspect geur (maatgevende factor richtafstand). De dichtstbijzijnde niet-agrarische bedrijvigheid is een dakdekkersbedrijf aan de Zwartakkers 33, wat behoort tot milieucategorie 2. Conform de handleiding geldt voor een bedrijf in deze milieucategorie, liggend in gemengd gebied, een richtafstand van 30 meter. Het bedrijf ligt op circa 225 m van het plangebied. Er wordt dus ruimschoots voldaan aan de richtafstanden voor een verantwoorde afstand tussen bedrijvigheid en de beoogde woning.

Op grond hiervan kan worden gesteld dat ruimschoots wordt voldaan aan de richtafstanden.

## <span id="page-24-1"></span>**4.6 Geur**

#### <span id="page-24-2"></span>4.6.1 Individuele hinder

De Wet geurhinder en veehouderij betreft een wet waarmee de nationale regels betreffende geurhinder ten opzichte van de tot veehouderijen behorende dierenverblijven vastgesteld staan. Voor kleinere bedrijven zijn deze regels opgenomen in het Activiteitenbesluit.

De wetgeving heeft tot doel het beschermen van mens en milieu tegen de negatieve effecten van geurbelasting door het opnemen van geurnormen of vaste afstanden. Hierbij is het mogelijk dat de gemeenteraad afwijkende normen vaststelt in een gemeentelijke geurverordening. Met deze opgenomen normen moet rekening gehouden worden bij beslissingen in het kader van de Wet algemene bepalingen omgevingsrecht. De gemeente Bladel heeft een verordening vastgesteld om af te wijken van deze wettelijke normen. Voor de bebouwde kom van Netersel geldt een norm van 0,1 OUE/m3 , en voor de overige kernen (Bladel, Hapert, Hoogeloon en Casteren) een norm van 1,0 OUE/m3 . Voor het buitengebied geldt een norm van 10,0 OUE/m3 .

Voor paardenhouderijen zoals aan de Franse Hoef 16 zijn geen emissiefactoren voor geur vastgesteld. Conform artikel 4.1 van de wet gelden voor deze bedrijven vaste afstanden tussen het dierverblijf en geurgevoelige objecten. De afstand dient minimaal 100 meter tot objecten binnen de kom en 50 meter naar objecten buiten de kom te bedragen.

Daarnaast dient op grond van artikel 5.1 binnen de bebouwde kom de afstand ten minste 50 meter van de gevel van het dierenverblijf tot het geurgevoelig object te bedragen. Buiten de bebouwde kom is deze afstand minimaal 25 meter.

In de geurverordening van de gemeente Bladel wordt niet afgeweken van deze geurnormen.

Door de beoogde ontwikkeling komt het bouwvlak van de Zwartakkers 34 dichterbij de veehouderij van de Franse Hoef 16 te liggen. Echter grenst het bouwvlak van de Franse Hoef 14a, waardoor deze woning de meest belemmerende factor is. Het bouwvlak van de veehouderij van de Franse Hoef 16 loopt verder door naar het zuiden, waardoor de Franse Hoef 14a niet meer per definitie dichterbij ligt dan de woning van de beoogde ontwikkeling. Stel dat de eigenaar van de Franse Hoef 16 een emissiepunt in de hoek ten zuidoosten van het bouwvlak plaatst (worst case), is het bouwvlak van de Franse Hoef 14a gelegen op 42,5 meter. Indien het bouwvlak van de Zwartakkers 34 buiten de 42,5m van de veehouderij aan de Franse Hoef 16 gerealiseerd wordt, blijft de woning aan de Franse Hoef 14a het meest belemmerend. In onderstaande afbeelding is te zien dat het bouwvlak van de woning aan de Franse Hoef 14a te allen tijde dichterbij de veehouderij ligt dan het beoogde bouwvlak van Zwartakkers 34. Derhalve kan worden geconcludeerd dat de beoogde ontwikkeling geen significante belemmeringen oplevert voor de bedrijfsvoering van de veehouderij aan de Franse Hoef 16.

Afbeelding 15: Visualisatie vaste afstand

De veehouderij aan de Franse Hoef 16 betreft een paarden- annex schapenhouderij. Voor schapen zijn in de wet geuremissiefactoren opgenomen. Deze geuremissie wordt samen met de brongegevens van de stallen ingevoerd in het rekenprogramma V-stacks, dit programma rekent de geurbelasting uit op objecten in de omgeving. De berekende geurbelasting wordt getoetst aan de geurnormen die gelden op de beoogde woning. Er wordt gerekend met het 'worst case' scenario, waarbij het emissiepunt en de woning zo dicht mogelijk bij elkaar liggen. Zie in bijlage 5 de situatietekening van de geurberekening voor een visualisatie van het 'worst case' scenario.

In de bijlage van deze onderbouwing zijn de invoergegevens opgenomen. In deze bijlage is een uitdraai van de rekenresultaten afkomstig uit het rekenprogramma terug te vinden. In [Tabel 1](#page-26-2) is een samenvatting van de resultaten en de toetsing opgenomen. De tabel geeft de geurbelasting ten opzichte van het geurgevoelig object weer en de bijbehorende geurnorm.

<span id="page-26-2"></span>

| Tabel 1: Rekenresultaten geurbelasting |  |
|----------------------------------------|--|
|                                        |  |

| GGLID          | X-coordinaat | Y-coordinaat | Geurnorm | Geurbelasting |  |  |
|----------------|--------------|--------------|----------|---------------|--|--|
| Zwartakkers 34 | 141 911      | 376 301      | 10,0     | 3,2           |  |  |

Zoals op te maken is uit de tabel vindt er geen overbelasting plaats op de beoogde woning.

Het agrarisch bedrijf voldoet aan de geurnormen op alle geurgevoelige objecten. Daarnaast voldoet de veehouderij aan de vaste afstanden tot geurgevoelige objecten. Hierdoor zijn er wat betreft het aspect individuele geurhinder van het agrarische bedrijf geen beperkingen.

#### <span id="page-26-0"></span>4.6.2 Woon- en leefklimaat

In onderstaande afbeelding is te zien dat de kwaliteit van de leefomgeving in de beoogde bestemming niet slechter is dan in de huidige bestemming (28 - 35 OUE/m3 ). In de beoogde situatie komt het bouwvlak verder van de veehouderij aan de Franse Hoef 19 te liggen. Dit betreft een varkenshouderij, met de grootste geurbijdrage vanuit de omgeving. Het bouwvlak komt dichter bij de veehouderij aan de Franse Hoef 16 te liggen, echter is de geuremissie van de veehouderij aan de Franse Hoef 16 te verwaarlozen bij de geuremissie van de Franse Hoef 19. Derhalve wordt geconcludeerd dat de ontwikkeling geen negatieve gevolgen heeft voor de geurbelasting op de woning aan de Zwartakkers 34.

Afbeelding 16: Achtergrondbelasting geur, projectlocatie aangegeven met rode cirkel

## <span id="page-26-1"></span>**4.7 Geluid**

De Wet geluidhinder is sinds 1979 het juridisch kader voor het Nederlandse geluidsbeleid. Deze wet zorgt voor de bescherming van geluidsgevoelige bestemmingen tegen geluidhinder van wegverkeerslawaai, spoorweglawaai en industrielawaai. Hierbij wordt o.a. gebruik gemaakt van zonering en geluidsnormen.

Met de ruimtelijke ontwikkeling wordt het geluidsgevoelig object verplaatst. De bestaande woning wordt gesloopt en herbouwd. De richtafstand voor geluid is getoetst in paragraaf [4.5](#page-24-0) Bedrijven en Milieuzonering, hier wordt voldaan aan de gestelde richtafstanden, inclusief geluid. De woning wordt in de beoogde situatie verder van de weg gerealiseerd, waardoor de geluidsoverlast van verkeer zal verminderen.

## <span id="page-27-0"></span>**4.8 Luchtkwaliteit**

In de Wet milieubeheer is de Europese richtlijn geïmplementeerd op het gebied van grenswaarden voor diverse stoffen. Het doel van de wet is mensen te beschermen tegen risico's van luchtverontreiniging. Voor de kwaliteit van de buitenlucht zijn in bijlage 2 bij de Wm bepaalde milieukwaliteitseisen voor de buitenlucht opgenomen. Deze milieukwaliteitseisen betreffen grenswaarden van concentraties voor zwaveldioxide, stikstofoxiden (NOx als NO2) zwevende deeltjes (PM10 en PM2,5), lood, koolmonoxide en benzeen.

Aangezien de vorm van het bouwvlak wijzigt, is het belangrijk dat het beoogde bouwvlak niet in een overbelast gebied verkeerd. Door middel van de interactieve kaart van het Rijksinstituut voor Volksgezondheid en Milieu kan gagegaan worden hoe hoog de concentratie fijnstof (PM10) ter plekke van het plangebied is. In [Afbeelding 17](#page-27-1) is en uitsnede van de kaart te vinden.

<span id="page-27-1"></span>Afbeelding 17: Uitsnede waardekaart Fijnstofconcentratie (PM10), projectlocatie omcirkeld

Volgens bijlage II Wet Milieubeheer, paragraaf 4 voorschrift 1, is de grenswaarde van zwevende deeltjes (PM10) 40 microgram per m3 als jaargemiddelde concentratie. Uit bovenstaande kaart lijkt dat de achtergrondconcentratie ter plaatse van de projectlocatie 18,98 microgram per m3 bedraagd.

Doordat de fijnstofconcentratie onder de wettelijke norm bedraagt, kan er worden geconcludeerd dat ten aanzien van luchtkwaliteit geen bezwaren zijn met betrekking tot de beoogde situatie.

## <span id="page-28-0"></span>**4.9 Landschappelijke inpassing**

Het landschappelijke inpassingsplan van het beoogd initiatief aan de Zwartakkers 34 te Bladel wordt afgestemd op de kwaliteiten en kenmerken van het ter plaatse aanwezige landschap. In dit landschappelijke inpassingsplan wordt voldaan aan de minimale eisen voor kwaliteitsverbetering vanuit de provincie.

Om de ontwikkeling mogelijk te maken dient een landschappelijk inpassingsplan opgesteld te worden, zoals eerder benoemd in paragraaf 3.2.2. In de beoogde situatie wordt aangesloten bij de omgevingskarakteristieken. Een struweelhaag (beukenhaag en/of jeneverbes) zal worden geplant aan de rand van het bouwvlak, met uitzondering van de voorzijde (grens met Zwartakkers) om een open aanzicht te behouden. Daarnaast zullen enkele bomen (berk, eik, es, linde, paardenkastanje, krentenboompje en/of vlier) geplant worden aan de noord- en zuidzijde.

De randen van het bouwperceel worden voorzien van een robuuste landschappelijke inpassing welke het half open ontginningslandschap versterken door het aanzicht van het bouwperceel te verfraaien, de zichtrelatie met de achterliggende open akker te versterken en toepassing te geven aan gebiedseigen, inheemse vegetatie. Het landschappelijk inpassingsplan is toegevoegd in bijlage 3.

### <span id="page-28-1"></span>**4.10 Bodemkwaliteit**

In de beoogde situatie wordt de vorm van het bouwvlak gewijzigd. Er worden geen bodembedreigende activiteiten verricht in de bestaande- en beoogde situatie. Derhalve is de kans op bodemverontreiniging nihil.

In de beoogde situatie krijgt een deel van het bouwvlak een nieuwe bestemming. De grond rondom de woning is voor een deel al opgenomen in het huidige bouwvlak. De grond die niet is opgenomen in het huidige bouwvlak, is in het verleden gebruikt als landbouwgrond. Derhalve zijn er geen bodem verontreinigende activiteiten uitgevoerd in het beoogde bouwvlak in het verleden. Ten aanzien van het aspect bodem zijn er daarom geen bezwaren voor de beoogde ontwikkeling.

### <span id="page-28-2"></span>**4.11 Externe veiligheid**

Externe veiligheid heeft betrekking op de risico's die mensen lopen ten gevolge van mogelijke ongelukken met gevaarlijke stoffen bij bedrijven en transportverbindingen (wegen, spoorwegen, waterwegen en buisleidingen). Externe veiligheid gaat nadrukkelijk niet over de veiligheid van de mensen die werkzaam zijn binnen het bedrijf of binnen een risicogebied van een transportroute.

#### <span id="page-28-3"></span>4.11.1 Regelgeving

De regelgeving rondom externe veiligheid is opgenomen in diverse besluiten en regelingen. Besluiten en regelingen, waarin de aanvaardbare risico's zijn vastgelegd, voor Zwartakkers 34 kunnen zijn:

- Besluit externe veiligheid inrichtingen (Bevi),
- Besluit externe veiligheid buisleidingen (Bevb),
- Besluit externe veiligheid transportroutes (Bevt),

De normen in de besluiten zijn vastgelegd in de vorm van grenswaarden en richtwaarden. De grenswaarden geven de milieukwaliteit aan die op een bepaald tijdstip ten minste moet zijn bereikt, en die, waar zij aanwezig is, ten minste in stand moet worden gehouden. De richtwaarden geven de kwaliteit aan die op een bepaald tijdstip zoveel mogelijk moet zijn bereikt en die, waar zij aanwezig is, zoveel mogelijk in stand moet worden gehouden.

Nieuwe ruimtelijke ontwikkelingen moeten worden getoetst aan normen vermeld in bovengenoemde regelgeving. Een ontwikkeling is niet toegestaan indien deze leidt tot een overschrijding van de grenswaarden. Van de richtwaarden kan gemotiveerd worden afgeweken.

#### <span id="page-29-0"></span>4.11.2 Toetsing aan beleid

Gezien de aard van het initiatief (woonbestemming) is het Bevi niet van toepassing. De activiteiten bevatten niet het gebruik, opslag en vervoer van gevaarlijke stoffen.

<span id="page-29-3"></span>Afbeelding 18: Uitsnede risicokaart, plangebied rood omcirkeld

Zoals te zien in [Afbeelding 18,](#page-29-3) zijn er geen risicovolle transportverbindingen of opslag van gevaarlijke stoffen binnen een risicocontour van de projectlocatie gelegen. Hierdoor zijn er geen belemmeringen voor de beoogde ontwikkeling ten aanzien van externe veiligheid.

## <span id="page-29-1"></span>**4.12 Verkeer en parkeren**

Er dient binnen het plangebied een adequate afwikkeling van personenvervoer en goederenvervoer verzeker te zijn , waaronder een goede aansluiting op de aanwezige infrastructuur van weg, water of spoor. De locatie is gelegen aan de Zwartakkers, een verharde weg die aan de ene kant wordt ontsloten door de Franse Hoef, en aan de andere kant door de Europalaan (met zijwegen naar Postelweg en Beemdstraat). De Zwartakkers wordt voornamelijk gebruikt door bestemmingsverkeer. De Zwartakkers beschikt over voldoende capaciteit om vervoer van personen en goederen af te wikkelen.

De beoogde ontwikkeling, het wijzigen van de vorm van het bouwvlak en het vergroten van de woning, zorgt niet voor een veranderende parkeerbehoefte. Net als in de huidige situatie zal parkeren gewoon op eigen terrein geschieden.

### <span id="page-29-2"></span>**4.13 Technische infrastructuur**

In of nabij het plangebied liggen geen planologisch relevante buisleidingen en lopen tevens geen relevante straalpaden (zoals te zien op de risicokaart in [Afbeelding 18)](#page-29-3). Voordat er gebouwd wordt zal er een KLIC-melding gemaakt worden om relevante kabels en leidingen van het plangebied in beeld te brengen.

# <span id="page-30-0"></span>**5. Juridische planbeschrijving**

In dit hoofdstuk wordt een toelichting gegeven op de juridische regeling van dit wijzigingsplan.

### <span id="page-30-1"></span>**5.1 Juridische achtergrond**

De Wet ruimtelijke ordening (Wro) verplicht gemeenten bestemmingsplannen op te stellen. In de Wro en het Besluit ruimtelijke ordening (Bro) is nader uitgewerkt uit welke onderdelen een bestemmingsplan (ook: wijzigingsplan) in ieder geval moet bestaan. Het gaat om een verbeelding met planregels en een toelichting daarop. Daarnaast biedt zowel de Wro als het Bro opties voor een nadere juridische inrichting van een bestemmingsplan. Hierbij moet worden gedacht aan de toepassing van afwijkingsmogelijkheden en wijzigingsbevoegdheden en het toepassen van nadere eisen. Uitgangspunt is dat het bestemmingsplan moet voorzien in een passende regeling voor de komende tien jaar. Dat is in principe de geldigheidsduur van een bestemmingsplan.

Het juridisch bindende onderdeel van het bestemmingsplan bestaat uit de verbeelding en regels. De regels bevatten het juridisch instrumentarium voor het regelen van het gebruik van de gronden en gebouwen en bepalingen betreffende de toegelaten bebouwing. De verbeelding heeft een ondersteunende rol voor de toepassing van de regels evenals de functie van visualisering van de bestemmingen. De verbeelding vormt samen met de regels het voor de burgers bindende onderdeel van het bestemmingsplan.

Bij bestemmingsplannen gaat het om de belangen van burgers en bedrijven. Zij dienen zich snel en op eenvoudige wijze een juist beeld te kunnen vormen van de planologische mogelijkheden en beperkingen op één of meerdere locatie(s). Daarnaast is de vergelijkbaarheid van ruimtelijke plannen van belang voor degenen die deze plannen in grotere samenhang wensen te bezien. Hierbij kan gedacht worden aan degenen die betrokken zijn bij de planvoorbereiding, de planbeoordeling en het monitoren van beleid.

De SVBP maakt het mogelijk om bestemmingsplannen te maken die op vergelijkbare wijze zijn opgebouwd en op eenzelfde manier worden verbeeld. De SVBP geeft bindende standaarden voor de opbouw en de verbeelding van het bestemmingsplan, zo ook voor de regels. Voor wijzigingsplannen, zoals dit plan, is het verplicht de regels van de SVBP te volgen.

## <span id="page-30-2"></span>**5.2 Toelichting verbeelding**

Op de verbeelding zijn de bestemmingen van de in het plan begrepen gronden aangewezen en begrensd. Op de verbeelding zijn de volgende bestemmingen en aanduidingen opgenomen:

- Enkelbestemming: Wonen
- Enkelbestemming: Agrarisch
- Dubbelbestemming: Waarde Archeologie 3
- Dubbelbestemming: Waarde Archeologie 4
- Bouwvlak

Voor de benaming van de bestemmingen en aanduidingen is aangesloten bij het moederplan bestemmingsplan 'Buitengebied Bladel 2014' en de correctieve herziening 'Buitengebied Bladel 2014 tweede herziening 2018'. Voor het overige wordt aangesloten bij het SVBP. In de beoogde situatie wordt de vorm van het bouw- en bestemmingsvlak gewijzigd.

## <span id="page-30-3"></span>**5.3 Toelichting regels**

De regels behorende bij dit wijzigingsplan bestaan uit inleidende regels, bestemmingsregels, algemene regels en overgangs- en slotregels.

Aangezien de regels van het geldende bestemmingsplan ongewijzigd blijven gelden voor het plangebied, wordt in de regels behorend bij dit wijzigingsplan slechts verwezen naar de van toepassing zijnde artikelen uit het moederplan.

# <span id="page-31-0"></span>**6. Uitvoerbaarheid**

In dit hoofdstuk wordt de financiële en maatschappelijke uitvoerbaarheid van het plan uiteengezet.

### <span id="page-31-1"></span>**6.1 Financiële uitvoerbaarheid**

De voorgestane ontwikkeling aan de Zwartakkers 34 betreft een particulier initiatief. De met de ontwikkeling gepaard gaande kosten worden dan ook gedragen door de desbetreffende particuliere initiatiefnemer. Hiermee is de financiële haalbaarheid voor de gemeente gegarandeerd. Dit plan heeft geen financiële consequenties voor de gemeente. Dit kan worden vastgelegd in een anterieure overeenkomst, waarbij de eventuele planschade voor rekening komt voor de initiatiefnemer. De economische uitvoerbaarheid is hiermee voldoende aangetoond.

## <span id="page-31-2"></span>**6.2 Maatschappelijke uitvoerbaarheid**

De maatschappelijke uitvoerbaarheid heeft als doel aan te tonen dat het plan maatschappelijk draagvlak heeft. In dat kader is de gelegenheid tot inspraak geboden (in de vorm van publicatie van het (voor)ontwerpbestemmingsplan). Ook heeft vooroverleg plaatsgevonden met de daartoe aangewezen instanties.

#### <span id="page-31-3"></span>6.2.1 Vooroverleg

In het kader van artikel 3.1.1 Bro is overleg gevoerd over het voorontwerp bestemmingsplan met de gebruikelijke overlegpartners. Daarnaast heeft er een omgevingsdialoog plaatsgevonden, waarbij omwonenden op de hoogte zijn gebracht van de beoogde ontwikkelingen. Een verslag van het omgevingsdialoog is toegevoegd in bijlage 5.

#### <span id="page-31-4"></span>6.2.2 Zienswijzen en beroep

De vaststellingsprocedure van het wijzigingsplan vindt plaats volgens artikel 3.9a van de Wet ruimtelijke ordening. Het ontwerp wordt in dit kader ter visie gelegd gedurende een periode van zes weken. Gedurende deze periode wordt een ieder in de gelegenheid gesteld zijn zienswijzen kenbaar te maken tegen het plan. De eventueel ingebrachte zienswijzen worden behandeld in de zienswijzenota. De eventuele wijzigingen t.o.v. het ontwerp zullen hierin worden verwoord.

Het wijzigingsplan heeft van 20 februari 2020 tot en met 1 april 2020 ter inzage gelegen. Gedurende deze periode is één zienswijze ingediend. Naar aanleiding van deze zienswijze is het wijzigingsplan gewijzigd vastgesteld. In bijlage 6 is de nota zienswijze toegevoegd waar de ingediende zienswijze wordt behandeld.

Na vaststelling wordt het wijzigingsplan voor de tweede maal zes weken ter visie gelegd. Gedurende deze periode kunnen belanghebbenden tegen het vaststellingsbesluit beroep instellen bij de Afdeling Bestuursrechtspraak van de Raad van State. Tevens kan er beroep worden ingesteld tegen de eventueel gewijzigde onderdelen. Indien geen beroep wordt ingesteld, is het plan na deze beroepstermijn onherroepelijk en treedt het plan in werking.

Gezien een ieder de mogelijkheid heeft om te reageren op het bestemmingsplan door het kenbaar maken van zienswijzen, wordt na afloop van de hierboven beschreven procedure het plan als maatschappelijk uitvoerbaar beschouwd.

# <span id="page-32-0"></span>**7. Bijlagen**

Bijlage 1: Situatietekeningen Bijlage 2: Landschappelijk inpassingsplan Bijlage 3: Voorgrondgeurberekening V-Stacks Bijlage 4: Situatietekening geurberekening Bijlage 5: Omgevingsdialoog Bijlage 6: Nota zienswijze Bijlage 7: Vaststellingsbesluit

33

Wijzigingsplan -

Zwartakkers 34 te Bladel