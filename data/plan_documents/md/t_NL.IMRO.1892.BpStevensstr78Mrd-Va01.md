ï»¿xml version\="1\.0" encoding\="UTF\-8"?

Stevensstraat 78 in Moordrecht

Stevensstraat 78 in Moordrecht

==============================

Inhoudsopgave

-------------

### Toelichting

| Type plan: | bestemmingsplan |

| --- | --- |

| Naam van het plan: | Stevensstraat 78 in Moordrecht |

| Status: | vastgesteld |

| Plan identificatie: | NL.IMRO.1892\.BpStevensstr78Mrd\-Va01 |

* Inhoudsopgave

* Toelichting

* Bijlagen bij toelichting

* Regels

* Bijlagen bij de regels

* Vaststellingsbesluit

#### Toelichting

##### hoofdstuk 1 Inleiding

###### 1\.1 Aanleiding

Op de locatie Stevensstraat 78 in Moordrecht is het pand van de Scouting Moordrecht gesitueerd. Doordat het pand op dit moment in een slechte staat verkeert en de ongunstige ligging, ingeklemd tussen andere woningen, is het voornemen de scouting te verplaatsen naar het nieuwe sportpark aan de noordoostkant van Moordrecht. Vervolgens zal het bestaande pand worden gesloopt en is het voornemen om op de vrijkomende gronden een appartementengebouw met 12 appartementen te realiseren.

De beoogde ontwikkeling aan de Stevensstraat 78 past niet binnen de mogelijkheden van de geldende beheersverordening 'Moordrecht' (2018\). In de huidige situatie hebben de gronden binnen het plangebied de bestemming 'Maatschappelijke doeleinden'. Om de hierboven geschetste ontwikkeling mogelijk te maken is een nieuw bestemmingsplan vereist. Het voorliggende bestemmingsplan voorziet in een planologisch\-juridisch kader dat de beoogde ontwikkeling mogelijk maakt.

###### 1\.2 Ligging plangebied

Het plangebied is gelegen aan de westzijde van de kern van Moordrecht. Moordrecht is onderdeel van de gemeente Zuidplas. Het perceel ter plaatse van de bestaande bebouwing binnen het plangebied is kadastraal bekend onder perceelnummer 3821, sectie C. Verder is een deel van het plangebied gelegen binnen het kadastrale perceelnummers 6047 en 6212, sectie C. Hierbinnen is het plangebied afgebakend langs de maatschappelijke bestemming uit de geldende beheersverordening.

Op de navolgende afbeeldingen is de ligging zowel globaal als meer in detail weergegeven. ![](i_NL.IMRO.1892.BpStevensstr78Mrd-Va01_afbeelding7.jpg)*Globale ligging plangebied \- rood omcirkeld (bron: ruimtelijkeplannen.nl)*![](i_NL.IMRO.1892.BpStevensstr78Mrd-Va01_afbeelding8.jpg)*Begrenzing plangebied \- rood omkaderd (bron: ruimtelijkeplannen.nl)*

###### 1\.3 Geldend bestemmingsplan

Ter plaatse van het plangebied geldt de beheersverordening 'Moordrecht', vastgesteld op 6 maart 2018 door de gemeenteraad van de gemeente Zuidplas. In de beheersverordening wordt in de regels, artikel 2\.1 sub a, aangegeven dat de regels en verbeelding uit het bestemmingsplan 'Moordrecht\-West', zoals vastgesteld door de gemeenteraad van de gemeente Zuidplas op 16 mei 2006, van toepassing zijn binnen de grenzen van het plangebied.

De volgende afbeelding toont een fragment van de verbeelding ter plaatse van het plangebied.

![](i_NL.IMRO.1892.BpStevensstr78Mrd-Va01_afbeelding9.jpg)*Uitsnede geldende bestemmingsplan 'Moordrecht\-West' \- plangebied rood omlijnd (bron: ruimtelijkeplannen.nl)*

Binnen het plangebied geldt voor de locatie de bestemming 'Maatschappelijke doeleinden', waarbij de gronden zijn bestemd voor bebouwing ten dienste van religieuze, educatieve, sociale, sociaal\-medische\- en culturele doeleinden. Er is een bouwvlak aangeduid waar een maximale goothoogte van 6 meter geldt. Voorts is op het perceel de aanduiding 'mast' opgenomen, waarvan de hoogte maximaal 40 m mag bedragen.  Tevens geldt ter plaatse het bestemmingsplan 'Parapluherziening Archeologie' (vastgesteld op 6 maart 2018\). Er geldt de dubbelbestemming 'Waarde \- Archeologie \- 3', waarbij de gronden mede bestemd zijn voor de bescherming en veiligstelling van archeologische waarden. Verder is het bestemmingsplan 'Parapluherziening Parkeren', vastgesteld op 24 april 2018, van toepassing.

De realisatie van een appartementengebouw is niet mogelijk binnen de mogelijkheden van de beheersverordening 'Moordrecht'. Het voorliggende bestemmingsplan voorziet in de benodigde bestemmingswijziging.

###### 1\.4 Leeswijzer

In hoofdstuk 2 wordt een algemene beschrijving van het plan weergegeven. De huidige ruimtelijke en functionele structuur van het gebied en de eventuele verschillen tussen het geldende planologische regime en de toekomstige manier van bestemmen wordt beschreven. In hoofdstuk 3 is een beschrijving van het relevante rijks\-, provinciale en gemeentelijke beleid opgenomen. In hoofdstuk 4 komen alle voor het bestemmingsplan relevante milieu\- en overige aspecten aan de orde, waarna het geheel wordt vertaald in een juridische bestemmingsregeling die in hoofdstuk 5 wordt toegelicht. Tot slot bevat hoofdstuk 6 de economische uitvoerbaarheid en hoofdstuk 7 de maatschappelijke uitvoerbaarheid van het plan, waarbij de uitkomsten van de overlegmomenten zijn opgenomen.

##### hoofdstuk 2 Het initiatief

###### 2\.1 Huidige situatie

Het plangebied is gelegen aan de Stevensstraat 78 binnen de bebouwde kom van Moordrecht. Het betreffende perceel heeft een omvang van ca. 1\.200 mÂ². Op dit moment is binnen de plangrens een gebouw van ca. 310 mÂ² gesitueerd waarin Scouting Moordrecht is gevestigd. Het gebouw bestaat uit twee bouwlagen met een flauwe kap en verkeert in een bouwkundig slechte staat. Verder is binnen de plangrens een zendmast gesitueerd.

Onderstaande afbeelding toont een impressie van de huidige situatie van het plangebied.

![](i_NL.IMRO.1892.BpStevensstr78Mrd-Va01_afbeelding2.jpg)*Aanzicht situatie plangebied (bron: Google Maps, augustus 2018\)*

In de omgeving van het plangebied zijn met name woningen gelegen, veelal in Ã©Ã©n tot twee lagen met een kap, of twee lagen met een teruggelegen derde bouwlaag. Op een ruimere afstand is, ten noordwesten van de planlocatie, het Sportcentrum De Zuidplas gelegen aan de Sportlaan. Ten zuidwesten van de planlocatie zijn nu nog de sportvelden van Voetbalvereniging Moordrecht gelegen. In de nabije toekomst zal het sportpark verplaatsen naar noordoostzijde van Moordrecht. Die vrijkomende gronden zullen dan transformeren naar woningbouw.

###### 2\.2 Toekomstige situatie

Het voornemen is om de locatie van de Scouting Moordrecht aan de Stevensstraat 78 in Moordrecht te herontwikkelen. De bestaande bebouwing en de zendmast worden verwijderd en hiervoor in de plaats wordt voorgesteld om een appartementengebouw te realiseren. In totaal voorziet de beoogde ontwikkeling in de realisatie van 12 appartementen met bijbehorende bergingen. Het achtergelegen terrein wordt herontwikkeld als parkeerterrein. Hiervoor is door IMOSS een verkavelingsplan opgesteld (d.d. 14 oktober 2021, zie bijlagen bij toelichting, bijlage 7\), waarbij ook ingegaan wordt op het ruimtegebruik, het programma en de parkeer\- en waterbalans. In samenhang hiermee wordt een deel van de aangrenzende speelplaats, achter de woningen aan de Sportlaan, heringericht.

De onderstaande afbeelding toont de beoogde situatietekening.

![](i_NL.IMRO.1892.BpStevensstr78Mrd-Va01_afbeelding3.jpg)*Stedenbouwkundige schets toekomstige situatie (bron: IMOSS d.d. 14 oktober 2021\)*

*Programma en doelgroep*De beoogde ontwikkeling voorziet in de realisatie van een appartementengebouw bestaande uit twee bouwlagen met een kapverdieping. Het programma bestaat uit de realisatie van 12 betaalbare koopappartementen. Hierdoor zijn de appartementen geschikt voor bijvoorbeeld starters. Aan de zuidwestzijde van het plangebied worden de bergingen voorgesteld voor de appartementen. Deze mogen maximaal 3 m hoog worden.

De navolgende afbeeldingen tonen enkele referentiebeelden van het beoogde appartementengebouw bestaande uit maximaal 3 bouwlagen, waarvan de bovenste laag grotendeels de uiterlijke verschijningsvorm van een kap zal krijgen (zie ook de referentiebeelden in bijlagen bij toelichting, bijlage 8\). De bouwhoogte bedraagt maximaal 10 m. Daarbij wordt aan de straatzijde een goothoogte van 7 m beoogd over ten minste 50% van de lengte van het betreffende dakvlak. Tevens zijn door de ontwikkelaar afspraken gemaakt over de uitvoering van de noordoostelijke kopgevel. Bij beide (noordoostelijke en zuidwestelijke) kopgevels worden de kozijnen met ondoorzichtig/ niet\-transparant glas uitgevoerd. Ook de privacy\-schermen op de buitenste kopzijden van de balkons worden met niet\-transparant materiaal uitgevoerd. Deze afspraken worden in de koopovereenkomst met de toekomstige kopers geborgd.

![](i_NL.IMRO.1892.BpStevensstr78Mrd-Va01_afbeelding4.jpg)*Referentiebeelden toekomstige situatie (bron: gemeente Zuidplas)*

*Verkeer en parkeren*De ontsluiting van het plangebied heeft plaats vanaf de Stevensstraat; met een toegangsweg aan de noordoostzijde van het plangebied zal het achtergelegen parkeerterrein toegankelijk worden gemaakt. Ten behoeve van de 12 appartementen zal worden voorzien in de realisatie van 19 parkeerplaatsen op het achterterrein. In de toelichting paragraaf 4\.10\.2 wordt nader ingegaan op het parkeren.

##### hoofdstuk 3 Beleidskader

###### 3\.1 Nationaal beleid

####### 3\.1\.1 Nationale Omgevingsvisie (NOVI)

Op 11 september 2020 is de Nationale Omgevingsvisie (NOVI) in werking getreden. Deze visie bevat de hoofdzaken van het strategisch rijksbeleid voor de fysieke leefomgeving. Dit is een combinatie van beleid uit de bestaande beleidsdocumenten, met en zonder wettelijke grondslag, en nieuw strategisch beleid. De grote en complexe opgaven zoals klimaatverandering, energietransitie, circulaire economie, bereikbaarheid en woningbouw zullen Nederland gaan veranderen. De NOVI schrijft een toekomstperspectief met de ambities van het rijk. In de NOVI zijn 21 nationale belangen met bijbehorende opgaven geformuleerd. Deze nationale belangen komen samen in vier prioriteiten:1. ruimte voor klimaatadaptatie en energietransitie;

2. duurzaam economisch groeipotentieel;

3. sterke en gezonde steden en regio's;

4. toekomstbestendige ontwikkeling van het landelijk gebied.

Voor de vier NOVI\-prioriteiten geldt steeds dat zowel voor de lange als de korte termijn maatregelen nodig zijn. Deze maatregelen dienen in de praktijk voortdurend op elkaar in te spelen. Bij de afweging van de belangen staat een evenwichtig gebruik van de fysieke leefomgeving centraal voor zowel de boven\- als de ondergrond.

**Planspecifiek**Het onderhavige initiatief komt tegemoet aan de ambitie van het Rijk om in voldoende woningen te voorzien, wat bijdraagt aan de derde prioriteit. Verder heeft het, door de beperkte omvang, geen raakvlakken met het rijksbeleid.

####### 3\.1\.2 Besluit algemene regels ruimtelijke ordening

De wetgever heeft in de Wro, ter waarborging van de nationale of provinciale belangen, de besluitmogelijkheden van lagere overheden begrensd. Indien provinciale of nationale belangen dat met het oog op een goede ruimtelijke ordening noodzakelijk maken, kunnen bij of krachtens provinciale verordening respectievelijk bij of krachtens algemene maatregel van bestuur, regels worden gesteld omtrent de inhoud van bestemmingsplannen. In het Besluit algemene regels ruimtelijke ordening (Barro) zijn 13 nationale belangen opgenomen die in de SVIR zijn herbevestigd. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid.

**Planspecifiek**Het plan valt niet binnen Ã©Ã©n van de projecten aangewezen in het Barro. Vanuit het Barro zijn er dan ook geen specifieke randvoorwaarden voor dit plan.

####### 3\.1\.3 Ladder voor duurzame verstedelijking

In het Besluit ruimtelijke ordening (Bro) is de verplichting opgenomen om in het geval van een nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'.

De 'stappen van de ladder' worden in artikel 3\.1\.6, leden 2 \- 4 Bro als volgt omschreven:* De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

* Indien in een bestemmingsplan, als bedoeld in het tweede lid, toepassing is gegeven aan artikel 3\.6, eerste lid, onder a of b, van de wet kan bij dat bestemmingsplan worden bepaald dat de beschrijving van de behoefte aan een nieuwe stedelijke ontwikkeling en een motivering als bedoeld in het tweede lid eerst wordt opgenomen in de toelichting bij het wijzigings\- of het uitwerkingsplan als bedoeld in dat artikel.

* Een onderzoek naar de behoefte als bedoeld in het tweede lid, heeft, in het geval dat een bestemmingsplan als bedoeld in het tweede lid, ziet op de vestiging van een dienst als bedoeld in artikel 1 van de Dienstenwet en dit onderzoek betrekking heeft op de economische behoefte, de marktvraag of de beoordeling van de mogelijke of actuele economische gevolgen van die vestiging, slechts tot doel na te gaan of de vestiging van een dienst in overeenstemming is met een goede ruimtelijke ordening.

**Planspecifiek** *Stedelijke ontwikkeling* Conform artikel 1\.1\.1, eerste lid onder i van het Bro wordt onder een stedelijke ontwikkeling verstaan: een 'ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.' Uit jurisprudentie van de Afdeling bestuursrechtspraak van de Raad van State blijkt dat de ondergrens van wat als nieuwe stedelijke ontwikkeling moet worden gezien, ligt tussen de 9 en 14 nieuwe woningen afhankelijk van de omgeving waarin de ontwikkeling plaatsvindt. Onderhavige ontwikkeling betreft de realisatie van 12 appartementen en is daarmee niet aan te merken als stedelijke ontwikkeling. Bovendien is het plangebied gelegen binnen het bestaand stedelijk gebied. Toetsing aan de ladder is derhalve niet noodzakelijk.

Geconcludeerd wordt dat voorgenomen ontwikkeling niet nader getoetst hoeft te worden aan de ladder voor duurzame verstedelijking.

###### 3\.2 Provinciaal beleid

####### 3\.2\.1 Omgevingsvisie Zuid\-Holland

De meeste recente versie van de Omgevingsvisie van de provincie Zuid\-Holland is in werking getreden op 9 april 2019\. De Omgevingsvisie bestaat uit vier onderdelen:1. Ruimtelijke hoofdstructuur

De ruimtelijke hoofdstructuur toont de essentie en de samenhang van verschillende ruimtelijke beleidskeuzes uit de Omgevingsvisie. Het integrale kaartbeeld van de ruimtelijke hoofdstructuur is opgebouwd uit de volgende kaartbeelden:* het dagelijks stedelijk systeem, dat bestaat uit de stedelijke agglomeratie en de daarmee via hov (hoogwaardig openbaar vervoer) verbonden regiokernen;

* de hoogstedelijke zone tussen Leiden en Dordrecht;

* het logistiek\-industriÃ«le systeem van mainport, greenports langs vaarwegen en zware infrastructuur;

* de samenhang van grote landschappelijke eenheden met de stedelijke agglomeratie;

* de groene ruimte en de groenblauwe structuur;

* het bodem\- en watersysteem;

* energie.

2. Ambities en sturing

De provincie wil meer vertrouwen geven aan maatschappelijke initiatieven. De provincie werkt daarom vanuit een aantal sturingsprincipes: opgavegericht, provinciaal belang en maatwerk.

De provincie heeft zes richtinggevende ambities in de fysieke leefomgeving. Deze ambities zijn geworteld in de historie, ligging en economische structuur van Zuid\-Holland en zijn gekoppeld aan de strategische uitdagingen waar de regio voor staat. De provincie heeft de volgende ambities:* naar een klimaatbestendige delta;

* naar een nieuwe economie: the next level;

* naar een levendig meerkernige metropool;

* energievernieuwing;

* best bereikbare provincie;

* gezonde en aantrekkelijke leefomgeving.

3. Omgevingskwaliteit

Onder 'omgevingskwaliteit' wordt verstaan: het geheel aan kwaliteiten die de waarde van de fysieke leefomgeving bepalen. De volgende onderdelen vormen de basis van de omgevingskwaliteit:* een beschrijving van de unieke kwaliteiten van Zuid\-Holland: de drie deltalandschappen, de Zuid\-Hollandse steden en de strategische ligging in internationale netwerken;

* een beschrijving van de bestaande omgevingskwaliteit op basis van de leefomgevingstoets, met aandacht voor aspecten van milieukwaliteit. Hiertoe implementeert de provincie de beleidscyclus en monitor Omgevingskwaliteit;

* een nadere uitwerking van het provinciale beleid voor het verbeteren van de ruimtelijke kwaliteit, op basis van de 'kwaliteitskaart' en de 'richtpunten ruimtelijke kwaliteit'.

4. Beleidskeuzes

De provincie heeft in de Omgevingsvisie een overzicht gemaakt van samenhangende beleidskeuzes.  De ruimtelijke hoofdstructuur maakt met een integraal kaartbeeld inzichtelijk hoe de strategische beleidskeuzes uit de Omgevingsvisie ruimtelijk samenkomen. De voor onderhavig plan relevante beleidsuitgangspunten uit de Omgevingsvisie worden hierna behandeld. **Planspecifiek** De ontwikkeling sluit aan bij de beleidskeuze: 'Behoud en versterking ruimtelijke kwaliteit'. Onderstaand wordt de beleidskeuze nader toegelicht.

***Behoud en versterking ruimtelijke kwaliteit***De provincie geeft richting en ruimte aan een optimale wisselwerking tussen ruimtelijke ontwikkelingen en gebiedskwaliteit. In de gehele provincie, zowel in het stedelijk gebied als in het landelijk gebied, beoogt het kwaliteitsbeleid een âja, mits\-beleidâ: ruimtelijke ontwikkelingen zijn mogelijk, met behoud of versterking van de ruimtelijke kwaliteit (waarborg ruimtelijke kwaliteit). Het ruimtelijk kwaliteitsbeleid bestaat uit een viertal kwaliteitskaarten, samengevat in Ã©Ã©n integrale kwaliteitskaart. Dit beleid maakt naar zijn aard meerdere uitleg mogelijk. Vanuit de nieuwe sturingsfilosofie is dit een kans en geen bedreiging. Gelet op het gezamenlijke belang is een gedeelde opvatting over de uitleg en interpretatie van het kwaliteitsbeleid per concreet gebied wenselijk. De kwaliteitskaart en de richtpunten geven richting aan de interpretatie van ruimtelijke kwaliteit. Onderstaand zullen de relevante kaartlagen van de kwaliteitskaart en de bijbehorende richtpunten nader worden omschreven.

*Laag van de ondergrond*Een groot deel van Zuid\-Holland bestaat uit veengronden met een hoge waterstand. Het veen kent een geringe draagkracht. Daarnaast vinden we hier een groot aantal bestaande en voormalige plassen. Ontwikkelingen in het veenlandschap dragen zorg voor behoud van het veen en zijn met name bij de diepe veenpakketten gericht op het beperken van de bodemdaling. Het plangebied is gelegen binnen het bestaand stedelijk gebied. Op dit moment is ter plaatse reeds een gebouw gevestigd ten behoeve van de Scouting Moordrecht. Met de bouw van een appartementengebouw zal bij de constructie rekening worden gehouden met de ondergrond en de geringe draagkracht.

*Laag van de cultuur\- en natuurlandschappen*De nieuwe ontwikkelingen bevinden zich in het 'Droogmakerijenlandschap'. Droogmakerijen zijn ontstaan uit natuurlijke meren en uit verveningen. Ze hebben een duidelijke begrenzing door een ringdijk, ringvaart of oude hoge oeverlanden. Het landschap is visueel open (tenzij het is verstedelijkt), grootschalig en ligt gemiddeld enkele meters lager dan de omgeving. Richtpunten voor het droogmakerijlandschap zijn:* De droogmakerij blijft als eenheid herkenbaar door het beleefbaar houden van de randen (ringdijk of âvaart) en het hoogteverschil tussen laaggelegen droogmakerij en omringend land.

* Behoud van de (ring)dijk en/of vaart als herkenbare landschappelijke structuurdrager en begrenzing van de droogmakerijpolders.

* Nieuwe ontwikkelingen in de droogmakerij worden vormgegeven als eigentijdse objecten aan de ontginningslijnen, passend bij de schaal en het patroon van de rechthoekige verkaveling, met strakke groene omzoming en behoud van ruime doorzichten.

De beoogde ontwikkeling heeft geen effect op de herkenbaarheid van het 'Droogmakerijenlandschap' doordat het plangebied is gelegen binnen bestaand stedelijk gebied.

*Laag van de stedelijke occupatie* Het plangebied is gelegen binnen de kaartlaag 'Steden en dorpen'. Hiervoor geldt dat elk dorp bij ontwikkelingen rekening houdt met de eigen identiteit en voort bouwt op haar karakteristieke structuur en ligging aan en in het landschap. Het dorp is deel van het omringende landschap, doordat onderliggende patronen herkenbaar zijn in de structuur van het dorp.  De beoogde ontwikkeling betreft de wijziging van een maatschappelijke bestemming naar een woonbestemming. Het initiatief is passend in de omgeving omdat aan weerszijde reeds woningen zijn gelegen.

*Conclusie* Met de beoogde ontwikkeling zijn er geen belemmeringen vanuit de Omgevingsvisie. De ruimtelijke kwaliteit wordt niet aangetast. De beoogde ontwikkeling past binnen de Omgevingsvisie en is in lijn met de provinciale ambities.

####### 3\.2\.2 Omgevingsverordening Zuid\-Holland

Tegelijk met de Omgevingsvisie is de Omgevingsverordening op 1 april 2019 in werking getreden. De Omgevingsverordening omvat in aanvulling op de Omgevingsvisie toetsbare criteria waaraan planvorming moet voldoen.

*Ladder voor duurzame verstedelijking*In artikel 6\.10 van de Omgevingsverordening is opgenomen dat een bestemmingsplan dat een nieuwe stedelijke ontwikkeling mogelijk maakt, moet voldoen aan de volgende eisen:1. de toelichting van het bestemmingsplan gaat in op de toepassing van de ladder voor duurzame verstedelijking overeenkomstig artikel 3\.1\.6, tweede, derde en vierde lid van het Besluit ruimtelijke ordening;

2. indien in de behoefte aan de stedelijke ontwikkeling niet binnen bestaand stads\- en dorpsgebied kan worden voorzien en voor zover daarvoor een locatie groter dan 3 hectare nodig is, wordt gebruik gemaakt van locaties die zijn opgenomen in het Programma ruimte.

Voor het voorgenomen plan is in toelichting paragraaf 3\.1\.3 op de ladder voor duurzame verstelijking ingegaan. Hieruit blijkt dat de beoogde ontwikkeling niet voorziet in een nieuwe stedelijke ontwikkeling, derhalve hoeft het voorgenomen plan niet nader getoetst te worden aan artikel 6\.10 van de Omgevingsverordening.

*Ruimtelijke kwaliteit*In artikel 6\.9 van de Omgevingsverordening is opgenomen dat een bestemmingsplan, onder de volgende voorwaarden ten aanzien van ruimtelijke kwaliteit, kan voorzien in een nieuwe ruimtelijke ontwikkeling:1. *de ruimtelijke ontwikkeling past binnen de bestaande gebiedsidentiteit, voorziet geen wijziging op structuurniveau, past bij de aard en schaal van het gebied en voldoet aan de relevante richtpunten van de kwaliteitskaart (inpassen);*

2. *als de ruimtelijke ontwikkeling past binnen de bestaande gebiedsidentiteit, maar wijziging op structuurniveau voorziet (aanpassen), wordt deze uitsluitend toegestaan mits de ruimtelijke kwaliteit per saldo ten minste gelijk blijft door:*

1. *zorgvuldige inbedding van de ontwikkeling in de omgeving, rekening houdend met de relevante richtpunten van de kwaliteitskaart, en*

2. *het zo nodig treffen van aanvullende ruimtelijke maatregelen zoals bedoeld in het derde lid;*

3. *als de ruimtelijke ontwikkeling niet past bij de bestaande gebiedsidentiteit (transformeren), wordt deze uitsluitend toegestaan mits de ruimtelijke kwaliteit van de nieuwe ontwikkeling is gewaarborgd door:*

1. *een integraal ontwerp, waarin behalve aan de ruimtelijke kwaliteit van het gehele gebied ook aandacht is besteed aan de fysieke en visuele overgang naar de omgeving en de fasering in ruimte en tijd, alsmede rekening is gehouden met de relevante richtpunten van de kwaliteitskaart, en*

2. *het zo nodig treffen van aanvullende ruimtelijke maatregelen zoals bedoeld in het derde lid.*

Ten aanzien van ruimtelijke kwaliteit is sprake van een vorm van inpassen (sub a), omdat de ontwikkeling zich afspeelt op het niveau van een kavel en past bij de aard en de schaal van het gebied. Met de stedenbouwkundige invulling van de beoogde nieuwbouw is zoveel mogelijk rekening gehouden met de bestaande gebiedsidentiteit; het appartementengebouw voegt zich prima in de bestaande structuren. De relevante richtpunten van de kwaliteitskaart zijn in toelichting paragraaf 3\.2\.1 toegelicht. Hieruit blijkt dat het beoogde plan aan de relevante richtpunten van de kwaliteitskaart voldoet.    *Conclusie*

Gezien het voorgaande dient er geconcludeerd te worden dat er geen belemmeringen zijn vanuit de Omgevingsverordening voor onderhavige ontwikkeling.

###### 3\.3 Gemeentelijk beleid

####### 3\.3\.1 Omgevingsvisie Zuidplas

De gemeenteraad van de gemeente Zuidplas heeft op 13 juli 2021 de 'Omgevingsvisie Zuidplas' vastgesteld. In de omgevingsvisie staan de ambities voor de lange termijn, tot 2040\. Met de omgevingsvisie wordt richting gegeven aan toekomstige ontwikkelingen die plaatsvinden in een veilige en gezonde fysieke leefomgeving met een goede omgevingskwaliteit voor inwoners. De fysieke leefomgeving gaat over bijna alles buiten, dus: gebouwen, bodem, water, natuur, lucht, maar ook wegen en duurzame opwek van energie.

In de omgevingsvisie staan de volgende ambities centraal: * **Aantrekkelijk Zuidplas**: Ingezet wordt op het bouwen van inbreidingslocaties binnen de dorpen. Daarnaast wordt ingezet op aanpassingen van de bestaande woningvoorraad. Als dorpen in Zuidplas uit willen breiden kan dat, maar alleen als een bijdrage wordt geleverd aan hogere doelen.

* **Duurzaam Zuidplas:** Nieuwe ontwikkelingen zijn zoveel mogelijk energieneutraal. Voor bestaande gebouwen wordt ook hierop ingezet, hoewel dit niet overal haalbaar zal zijn. Naast de energiedoelstellingen wordt gewerkt aan een klimaatbestendige omgeving. Klimaatadaptatie, onder andere het tegengaan van hittestress, verdroging en wateroverlast, heeft daarbij nadrukkelijk aandacht.

* **Ondernemend Zuidplas:** Zuidplas wil in 2040 een aantrekkelijk gemeente zijn voor ondernemers en ervoor zorgen dat er voldoende eigen werkgelegenheid is. Een gemeente met een aantrekkelijk vestigingsklimaat en belangrijke speler in de regio.

* **Gezond Zuidplas:** Zuidplas wil in 2040 een sociale en vitale gemeente zijn. Een gemeente met een gezonde en veilige leefomgeving Ã©n met aandacht voor de gezondheid van onze inwoners.

De omgevingsvisie is uitgewerkt in een visie per dorp. Hierin is aangegeven hoe een aantrekkelijk, duurzaam, ondernemend en gezond Zuidplas eruitziet per dorp. De omgevingsvisie geeft per thema, voor heel Zuidplas en per deelgebied en per dorp ambities, opgaven, kansen en te maken keuzes weer.

**Planspecifiek**Voor de gemeente Zuidplas geldt dat er voor de positionering van de dorpen primair ingezet wordt op het realiseren van inbreidingslocaties binnen de bestaande dorpen. Daarbij wordt ingezet op een divers, betaalbaar en flexibel woningaanbod. De beoogde herontwikkeling vindt plaats binnen het bebouwd gebied van Moordrecht. Er wordt voorzien in 12 betaalbare koopappartementen voor bijvoorbeeld starters. Waarmee een bijdrage wordt geleverd aan een diversiteit aan woningtypologieÃ«n in Moordrecht, aangezien in de directe omgeving met name eengezinswoningen zijn gelegen. Hiermee wordt aangesloten op de ambitie van de gemeente om een divers en betaalbaar woningaanbod te realiseren.

Nieuwe ontwikkelingen zijn zoveel als mogelijk energieneutraal. Om dit mogelijk te maken moet energie opwek integraal onderdeel zijn van het plan. Naast de ambitie om in 2050 energieneutraal te zijn, wordt er door de gemeente ook ingezet op het tegengaan van hittestress, verdroging en wateroverlast. Het appartementengebouw dat met het voorliggende plan worden gerealiseerd dient te voldoen aan de BENG\-normen. Het gebouw wordt gasloos uitgevoerd en voorzien van duurzame installaties en een goede isolatie. Op het gebied van klimaatadaptatie wordt rekening gehouden met de afvoer en het opvangen van regenwater.

Gelet op het bovenstaande kan geconcludeerd worden dat het beoogde initiatief voor de herontwikkeling van het voormalige scoutingterrein naar woningbouw in lijn is met de ambities van de Omgevingsvisie Zuidplas.

####### 3\.3\.2 Woonvisie 2025

De 'Woonvisie 2025 \- Dorps wonen in Zuidplas, nu en in de toekomst' is op 23 januari 2019 door de gemeenteraad vastgesteld. In de woonvisie wordt een doorkijk naar het wonen in Zuidplas rond het jaar 2025 gegeven en is richtinggevend van karakter. De woonvisie is tevens het programmatische toetsingskader voor nieuwbouwlocaties. In de woonvisie wordt gekozen voor de volgende strategie:* Sociale huursector op peil.

* Identiteit vasthouden.

* Langer thuis wonen.

* Duurzaam wonen en leven.

* Innovatieve woonvormen.

Om de visie te realiseren zijn de stappen verwoord in drie speerpunten: 1. Een divers en betaalbaar woningaanbod voor alle doelgroepen.

2. Duurzaam wonen.

3. Experimenten in wonen en ontmoeten.

Met het eerste speerpunt wordt de visie van een evenwichtige bevolkingsopbouw verwezenlijkt. De andere twee dragen bij aan het realiseren van dat divers en betaalbaar woningaanbod.

*Woningbouwopgave*Zuidplas bouwt volop nieuwe woningen om bij te dragen aan de woningbouwopgave in de Zuidvleugel. Uit onderzoek blijkt dat de vraag naar diverse woningtypen toeneemt. In de Woonvisie staan uitgangspunten voor de omvang van de diverse woon\- en prijssegmenten die in Zuidplas nodig zijn. Deze uitgangspunten voor de woningvoorraad die in de Woonvisie staan, bieden houvast in de onderhandelingen over nieuwbouw met projectontwikkelaars en woningcorporaties.

In de woonvisie staat geen woningverdeling per dorp. Nieuwbouwontwikkeling is maatwerk en daarom komen er randvoorwaarden voor elk nieuwbouwproject. Daarin wordt op basis van de locatie (het dorp), de marktomstandigheden en de grootte van het project aangegeven hoeveel woningen van welk type, prijsklasse, eigendomsverhoudingen (huur of koop) en kwaliteitsniveau gewenst zijn. Het toevoegen van Ã©Ã©n Ã  twee woningen per perceel is in overeenstemming met de uitgangspunten van de Woonvisie.  **Planspecifiek**De realisatie van 12 betaalbare koopappartementen in de kern Moordrecht past binnen de kaders van de Woonvisie 2025\. Met het voorgenomen plan wordt een bijdrage geleverd aan de behoefte aan woningen voor starters en de woningbouwopgave binnen de gemeente Zuidplas.

####### 3\.3\.3 Programma Duurzaamheid en Klimaatadaptatie

De gemeente Zuidplas heeft in het programma Duurzaamheid \& Klimaatadaptatie 2019 â 2025 het doel gesteld om in 2050 een duurzame en toekomstbestendige gemeente te zijn. De gemeente Zuidplas wil echter verder kijken dan de energietransitie. Er wordt ook gekeken naar het veranderende klimaat en hoe gemeente Zuidplas een aantrekkelijke leefomgeving kan ontwikkelen en behouden. Het programma Duurzaamheid \& Klimaatadaptatie 2019 â 2025 bestaat uit de volgende themaâs:* **Energie en warmte:** het besparen van energie, het opwekken van hernieuwbare energie en de bebouwde omgeving loskoppelen van aardgas.

* **Klimaatadaptatie:** inrichten van de openbare ruimte om de gevolgen van klimaatverandering te beperken.

* **Circulaire economie:** Het bestaande lineaire systeem omzetten naar een nieuw circulair systeem.

* **Leefomgeving:** De leefomgeving wordt vooral vorm gegeven in de inrichting van de fysieke (openbare) buitenruimte door beplanting en gebruik van materialen. Voor een gezonde leefomgeving is een goede kwaliteit van bodem, lucht en water van belang.

**Planspecifiek**De gemeente Zuidplas streeft naar duurzame ontwikkelingen. Met de voorgenomen ontwikkeling zal worden aangesloten bij dit streven, waarbij voldaan dient te worden aan de normen van Bijna Energieneutrale Gebouwen (BENG). De appartementen worden dan ook gasloos uitgevoerd en voorzien van duurzame installaties en een goede isolatie. Daarnaast wordt het plangebied klimaatadaptief ingericht. Er zal sprake zijn van voldoende mogelijkheden om het regenwater op te vangen bij zware weersomstandigheden.

Gesteld kan worden dat het plan in lijn is met de ambities op het gebied van duurzaamheid van de gemeente Zuidplas.

####### 3\.3\.4 Welstandsnota Zuidplas 2015

De welstandsnota is, kort gezegd, het beleidsdocument dat moet voorzien in de criteria die burgemeester en wethouders hanteren bij het beoordelen van een aanvraag omgevingsvergunning op welstandsvereisten. Middels de Welstandsnota Zuidplas 2015 geeft de gemeente Zuidplas aan hoe de ruimtelijke kwaliteit wordt gewaarborgd. De gemeente hanteert het principe 'welstandsvrij, tenzij...'. Dat betekent dat de gemeente in principe welstandsvrij is. Uitzondering daarop zijn kwetsbare gebieden.

**Planspecifiek**Met de invoering van de Omgevingswet verdwijnt de term welstand. Daarom heeft de gemeente Zuidplas als opvolger de Nota Omgevingskwaliteit Zuidplas in de maak. Hierin wordt aangegeven hoe de gemeente Zuidplas met omgevingskwaliteit om wil gaan. Er worden 4 regieniveaus onderscheiden: minimaal (ca. gelijk aan welstandsvrij), basisregie, maatwerkregie (ca. gelijk aan zwaar regime) en eigen regie (ca. gelijk aan beeldkwaliteitplan). Het plangebied is gelegen binnen een bestaande woonwijk in Moordrecht. Woongebieden,  zullen onder het regieniveau 'minimaal' vallen.

*Minimaal*Het regieniveau 'minimaal' is vergelijkbaar met de welstandsvrije gebieden uit de welstandsnota van 2015\. Voor het regieniveau 'minimaal' ligt de verantwoordelijkheid voor een goede omgevingskwaliteit primair bij de initiatiefnemer. Dat betekent dat de gemeente alleen ingrijpt als er sprake is van een exces, oftewel als er sprake is van een ernstige ontsiering van de omgeving. Het is daarom belangrijk dat de initiatiefnemer zich vooraf goed laat informeren en voldoen aan de gestelde kwaliteitsdoelen, gebiedskarakteristieken en participatieplicht om zo een exces te voorkomen. Het voorliggende initiatief is, zoals blijkt uit toelichting paragraaf 7\.2, met omwonenden besproken.  Naar aanleiding daarvan zijn enkele wijzigingen doorgevoerd. Tevens is het stedenbouwkundig plan vastgesteld door de gemeente Zuidplas (Collegebesluit van 16 november 2021\). Derhalve kan gesteld dat voldaan wordt aan de gestelde vanuit welstand.

##### hoofdstuk 4 Milieu\- en omgevingsaspecten

###### 4\.1 Milieueffectrapportage

De milieueffectrapportage (m.e.r.) is een hulpmiddel om bij diverse procedures het milieubelang een volwaardige plaats in de besluitvorming te geven. Een m.e.r. is verplicht bij de voorbereiding van plannen en besluiten van de overheid over initiatieven en activiteiten van publieke en private partijen die belangrijke nadelige gevolgen voor het milieu kunnen hebben. De m.e.r. is wettelijk verankerd in hoofdstuk 7 van de Wet milieubeheer. Naast de Wet milieubeheer is het Besluit m.e.r. belangrijk om te kunnen bepalen of bij de voorbereiding van een plan of een besluit de m.e.r.\-procedure moet worden doorlopen. Bij toetsing aan het Besluit m.e.r. zijn er vier mogelijkheden: 1. het plan of besluit is direct m.e.r.\- plichtig;

2. het plan of besluit bevat activiteiten uit kolom 1 van onderdeel D, en ligt boven de (indicatieve) drempelwaarden, zoals beschreven in kolom 2 âgevallenâ, van onderdeel D. Het besluit moet eerst worden beoordeeld om na te gaan of er sprake is van m.e.r.\-plicht: het besluit is dan m.e.r.\- beoordelingsplichtig. Voor een plan in kolom 3 âplannenâ geldt geen m.e.r\-beoordelingsplicht, maar direct een (plan\-)m.e.r.\-plicht;

3. het plan of besluit bevat wel de activiteiten uit kolom 1, maar ligt beneden de drempelwaarden, zoals beschreven in kolom 2 âgevallenâ, van onderdeel D: er dient in overleg met de aanvrager van het bijbehorende plan of besluit beoordeeld te worden of er aanleiding is voor het uitvoeren van een m.e.r.\-beoordeling (als sprake is van een besluit) of het direct uitvoeren van een m.e.r. (als sprake is van een plan). Deze keuze wordt uiteindelijk in het bijbehorende plan of besluit gemotiveerd;

4. de activiteit(en) of het betreffende plan en/of besluit worden niet genoemd in het Besluit m.e.r.: er geldt geen m.e.r.\- (beoordelings)plicht.

Sinds 16 mei 2017 geldt er een directe werking van het Europees recht. Daarom is per 7 juli 2017 het gewijzigde Besluit m.e.r. in werking getreden. In de gewijzigde Besluit m.e.r. staat de nieuwe procedure voor de vormvrije m.e.r.\-beoordeling. Voor elke aanvraag, waarbij een vormvrije m.e.r.\-beoordeling aan de orde is, moet: * Door de initiatiefnemer een aanmeldingsnotitie worden opgesteld;

* Het bevoegd gezag binnen 6 weken een m.e.r.\-beoordelingsbesluit nemen. Dit besluit hoeft niet in de Staatscourant gepubliceerd te worden;

* De initiatiefnemer het (vormvrije) m.e.r.\-beoordelingsbesluit bij de vergunningaanvraag voegen (Artikel 7\.28 Wet milieubeheer).

De artikelen 7\.16 tot en met 7\.20a Wm zijn in de nieuwe wetgeving voor alle in het Besluit m.e.r. genoemde activiteiten van de D\-lijst van toepassing.

**Planspecifiek**Uit toetsing aan het Besluit m.e.r. volgt dat het besluit tot vaststelling van dit bestemmingsplan valt onder mogelijkheid c. Het besluit bevat namelijk wel een activiteit uit kolom 1 (de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen), maar er wordt niet voldaan aan de gegeven drempelwaarde van 2000 of meer woningen. De voorgenomen ontwikkeling bevat namelijk de realisatie van een appartementengebouw met daarin 12 appartementen. Er kan daarmee worden afgezien van een m.e.r.\-beoordeling en volstaan kan worden met een vormvrije m.e.r.\-beoordeling. Deze vormvrije m.e.r.\-beoordeling kan tot twee conclusies leiden:1. belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

2. belangrijke nadelige gevolgen voor het milieu zijn niet uitgesloten: er moet toch een m.e.r.\-beoordeling plaatsvinden of er kan direct worden gekozen voor een m.e.r.

Bij besluiten ten aanzien van waarvan moet worden beoordeeld of een milieueffectrapport moet worden gemaakt is artikel 7\.19 van de Wet milieubeheer van toepassing. Met name lid 3, waarin wordt verwezen naar de relevante criteria van bijlage III bij de mer\-richtlijn, is hierbij relevant. Deze selectiecriteria zijn:1. kenmerken van het project;

2. plaats van het project;

3. kenmerken van de potentiÃ«le effecten.

De kenmerken van het project worden in toelichting hoofdstuk 2 beschreven. De beoogde ontwikkeling betreft de realisatie van 12 woningen in de kern van Moordrecht. De ontwikkeling wordt passend in de omgeving gerealiseerd, in de directe omgeving zijn reeds woningen gelegen. De potentiÃ«le effecten van het voorgenomen plan hebben met name te maken met externe veiligheid en ecologie. Het plangebied ligt deels in het invloedsgebied van een ondergrondse gasleiding, derhalve moet het groepsrisico worden verantwoord.   In aanvulling op het voorgaande zijn in het kader van de voorgenomen ontwikkeling de belangrijkste milieuaspecten waaronder bodem, luchtkwaliteit, geluid en ecologie in beeld gebracht in toelichting hoofdstuk 4. Geconcludeerd wordt dat er geen sprake is van een ontwikkeling die een forse invloed heeft op het milieu. De huidige onderzoeken geven voldoende inzicht in de milieugevolgen om een gewogen besluit omtrent dit bestemmingsplan en een eventueel op te stellen m.e.r., zoals ook weergegeven in het als bijlagen bij toelichting, bijlage 6 bijgevoegde 'M.e.r.\-beoordelingsbesluit Stevensstraat 78, Moordrecht'. Daarin is verwoord dat kan worden uitgesloten dat de voorgenomen ontwikkeling belangrijke nadelige gevolgen voor het milieu heeft en dat het opstellen van een milieueffectrapport daarom niet nodig is.

###### 4\.2 Bodem

In het kader van een ruimtelijk plan dient aangetoond te worden dat de kwaliteit van de bodem en het grondwater in het plangebied in overeenstemming zijn met het beoogde gebruik. De bodemkwaliteit kan namelijk van invloed zijn op de beoogde functie van het plangebied. Indien sprake is van een functiewijziging zal er soms een bodemonderzoek moeten worden uitgevoerd in het plangebied. Ontwikkelingen kunnen pas plaatsvinden als de bodem waarop deze ontwikkelingen plaatsvinden geschikt is of geschikt is gemaakt voor het beoogde doel.

Bij een bestemmingswijziging is een bodemonderzoek slechts noodzakelijk, indien de bestemmingswijziging tevens een wijziging naar een strenger bodemgebruik inhoudt. Bij een bestemmingswijziging die een gelijkblijvend of minder streng bodemgebruik oplevert, is de bodemkwaliteit in het kader van de bestemmingswijziging niet relevant en is bodemonderzoek niet noodzakelijk.

**Planspecifiek**De herbestemming van een maatschappelijke bestemming naar een woonbestemming, betreft een wijziging naar een strenger gebruik. In dat geval is een bodemonderzoek noodzakelijk. Er is een verkennend en aanvullend bodem\- en asbestonderzoek uitgevoerd (Antea Groep d.d. 19 oktober 2019\), zie bijlagen bij toelichting, bijlage 1\. Het doel van het verkennend en aanvullend bodem\- en asbestonderzoek is om inzicht te krijgen in de huidige bodemkwaliteit en de mogelijk aanwezige verontreinigingen en diens omvang.

In het uitgevoerde bodemonderzoek is overeenkomstig de NEN 5740 de milieuhygiÃ«nische bodemkwaliteit ter plaatse van de onderzoekslocatie vastgesteld. Asbestonderzoek is uitgevoerd conform de NEN 5707\.

***Grond***Over het totale terrein zijn bijmengingen aangetroffen aan puin, baksteen, koolas, slakken, plastic en glas. In de noordwestelijk gedempte sloot worden deze (in hogere gradaties) teruggevonden tot de maximale boordiepte van maximaal 2,0 m âmv. Op de rest van het terrein enkel in de bovengrond.

*Noordwestelijk gedempte sloot*De noordwestelijk gedempte sloot is licht tot sterk verontreinigd met lood en nikkel. De overige geanalyseerde parameters (zware metalen, minerale olie, PAK en PCB) worden overwegend in licht verhoogde gehalten aangetoond tot de maximale boordiepte van 2,0 m \-mv. Plaatselijk wordt zink in een matig verhoogd gehalte aangetroffen.

*Zuidoostelijk gedempte sloot* In de bovengrond ter plaatse van de zuidoostelijke gedempte sloot wordt maximaal een licht verhoogd gehalte aan PCB aangetoond.

*Vuurplaats*Analytisch wordt in het grondmonster van de bodem onder de vuurplaats een licht verhoogd gehalte aan olybdeen aangetoond. Uit de analyseresultaten kan worden geconcludeerd dat het gebruik van de vuurplaats niet heeft geleid tot een significante verontreiniging van de bodem.

*Overig terrein* In de boven\- en ondergrond van het overig terrein worden maximaal licht verhoogde gehalten gemeten aan zware metalen, PAK en PCB.

***Asbest*** In de bodem ter plaatse van proefgat 6 is zowel in de grove fractie als in de fijne fractie asbest aangetoond. Het totale gewogen gehalte aan asbest overschrijdt de interventiewaarde. Ingeschat wordt dat de verontreiniging met asbest wordt aangetroffen over een oppervlakte van maximaal circa 40 mÂ² in een dieptetraject van 0,0 \- 0,5 m \-mv. De omvang van de verontreiniging wordt hiermee ingeschat op 20 mÂ³.

***Grondwater*** Het grondwater bevat ten hoogste een licht verhoogd gehalte aan barium, de streefwaarde wordt overschreden. De overige onderzochte stoffen zijn niet verhoogd.   ***Gevalsdefinitie*** Binnen de onderzoekslocatie is sprake van een heterogene diffuse verontreiniging met zware metalen in de boven\- en ondergrond. Aangenomen wordt dat de verontreinigingen met zware metalen kunnen worden gezien als historische verontreinigingen welke zijn ontstaan vÃ³Ã³r 1987\. Daarnaast is sprake van een (plaatselijke) verontreiniging met asbest in de bovengrond ter plaatse proefgat 6\. Deze verontreiniging kan eveneens worden gezien als een historische verontreiniging (ontstaan vÃ³Ã³r 1993\). Op de locatie is sprake van een geval van ernstige bodemverontreiniging met lood, nikkel en asbest.

***Verontreinigingssituatie*** Ingeschat wordt dat de verontreiniging met zware metalen in de noordelijk gedempte sloot wordt aangetroffen over een oppervlakte van circa 75 mÂ² in een dieptetraject van circa 2,0 m \- mv. De omvang van deze verontreiniging wordt hiermee ingeschat op 150 m3 . Ingeschat wordt dat de verontreiniging met asbest wordt aangetroffen over een oppervlakte van circa 40 mÂ² in een dieptetraject van 0,0 \- 0,5 m \-mv. De omvang van de verontreiniging wordt hiermee ingeschat op 20 mÂ³ .

***Risicobeoordeling****Sanscrit toetsing* Op basis van de huidige resultaten wordt geconcludeerd dat bij het toekomstige gebruik van de locatie als wonen met tuin geen sprake is van humane risicoâs, er zijn verder geen ecologische of verspreidingsrisicoâs. De locatie is niet spoedeisend. Op basis van de Wet bodembescherming is er sprake van een saneringsverplichting, welke niet met spoed uitgevoerd hoeft te worden.

*Circulaire Bodemsanering voor asbest* Conform de Circulaire Bodemsanering 2013 (juni 2013\) is er een geval van ernstige bodemverontreiniging met asbest, echter is er geen sprake van een humaan risico.

***Conclusie***In het kader van de bestemmingsplanprocedure is het uitvoeren van nader bodemonderzoek niet noodzakelijk. Voor de aanvraag van de omgevingsvergunning bouwen is dit wel het geval. Het is noodzakelijk een nader onderzoek uit te voeren om de omvang van de sterke verontreiniging met lood en nikkel te bepalen.

Het geval van ernstige bodemverontreiniging met asbest moet gesaneerd worden. In het kader van de aanvraag omgevingsvergunning is hiervoor een saneringplan en/of een BUS\-melding noodzakelijk voordat de (bouw)werkzaamheden op het terrein kunnen worden uitgevoerd. Middels een BUS\-melding kan worden aangetoond op welke wijze het terrein geschikt wordt gemaakt voor de toekomstige woonbestemming. De kosten welke gepaard gaan met de sanering van de gronden staan niet in de weg aan de realisatie van het plan. De gemeente Zuidplas zal verantwoordelijk zijn voor saneren van de verontreinigde bodem.

###### 4\.3 Bedrijven en milieuzonering

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Bij een ruimtelijke ontwikkeling kan sprake zijn van reeds aanwezige bedrijvigheid en van nieuwe bedrijvigheid. Milieuzonering zorgt er voor dat nieuwe bedrijven een juiste plek in de nabijheid van de gevoelige functie krijgen en dat de (nieuwe) gevoelige functie op een verantwoorde afstand van bedrijven komen te staan. Doel hiervan is het waarborgen van de veiligheid en het garanderen van de continuÃ¯teit van de bedrijven als ook een goed klimaat voor de gevoelige functie.

Milieuzonering beperkt zich tot milieuaspecten met een ruimtelijke dimensie zoals: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten' (VNG) geeft sinds 1986 de publicatie 'Bedrijven en Milieuzonering' uit. In deze publicatie is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie gegeven te worden waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen: * het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van voldoende zekerheid aan de milieubelastende activiteiten (bijvoorbeeld bedrijven) zodat zij de activiteiten duurzaam, en binnen aanvaardbare voorwaarden, kunnen uitoefenen.

Op basis van de VNG\-brochure 'Bedrijven en Milieuzonering 2009' (hierna: VNG brochure) wordt onder milieugevoelige functies verstaan: woningen, woongebieden, ziekenhuizen, scholen en verblijfsrecreatie. Sommige functies kunnen zowel milieubelastend als milieugevoelig zijn (bijvoorbeeld ziekenhuizen en scholen).

**Planspecifiek**De voorgenomen ontwikkeling op deze locatie voorziet in de realisatie van een appartementengebouw ten behoeve van 12 wooneenheden. Een woning wordt in het kader van bedrijven en milieuzonering gezien als een gevoelige bestemming. Derhalve is aan de hand van het geldende bestemmingsplan 'Moordrecht West' gekeken naar milieubelastende activiteiten in de omgeving van de locatie.

In de navolgende tabel is hiervan een overzicht weergegeven.

| **Activiteit** | **SBI\-2008** | **Adres** | **Milieucategorie (maximaal toegestaan)** | **Richtafstand** | **Minimale afstand tot het plangebied (m)** |

| --- | --- | --- | --- | --- | --- |

| Sportcentrum De Zuidplas | 931 | Sportlaan 3 | 3\.1 | 50 m | 90 m |

| VV Moordrecht | 931 | Sportlaan 1 | 3\.1 | 50 m | 65 m |

Uit voorgaande tabel blijkt dat de nieuwe woningen op voldoende afstand tot omliggende functies zijn gesitueerd. Voorts zijn in de directe omgeving van het plangebied geen inrichtingen aanwezig waarvan de milieuzonering mogelijk van invloed is op de ontwikkeling.Verder moet worden nagegaan of de beoogde ontwikkeling milieubelastende activiteiten omvat. In onderhavig plan gaat het om de ontwikkeling van uitsluitend een woonfunctie en worden geen milieubelastende activiteiten mogelijk gemaakt.

*Conclusie*Hiermee vormt het aspect milieuzonering geen belemmering voor de uitvoerbaarheid van de voorgenomen ontwikkeling.

###### 4\.4 Geluid

De mate waarin het geluid, het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd (artikel 1 Wgh):* woningen;

* geluidsgevoelige terreinen (terreinen die behoren bij andere gezondheidszorggebouwen dan categorale en academische ziekenhuizen, verpleeghuizen, woonwagenstandplaatsen);

* andere geluidsgevoelige gebouwen, waaronder onderwijsgebouwen, ziekenhuizen en verpleeghuizen, andere gezondheidszorggebouwen dan ziekenhuizen en verpleeghuizen die zijn aangegeven in artikel 1\.2 van het Besluit geluidhinder (Bgh):

+ verzorgingstehuizen;

+ psychiatrische inrichtingen;

+ medisch centra;

+ poliklinieken;

+ medische kleuterdagverblijven.

Het beschermen van deze geluidsgevoelige objecten gebeurt aan de hand van vastgestelde zoneringen. De belangrijkste geluidsbronnen die in de Wet geluidhinder worden geregeld zijn: industrielawaai, wegverkeerslawaai en spoorweglawaai. Verder gaat deze wet onder meer ook in op geluidwerende voorzieningen en geluidbelastingkaarten en actieplannen.

**Planspecifiek**De voorgenomen ontwikkeling betreft de bestemmingswijziging van een maatschappelijke bestemming naar een woonbestemming. Een woning wordt in het kader van de Wet geluidhinder gezien als een gevoelige functie. Voor het toevoegen van een dergelijke functie binnen de onderzoekszone van een weg, spoorlijn of geluidsgezoneerd industrieterrein moet een akoestisch onderzoek uitgevoerd worden.

Op ca. 1,6 km van het plangebied ligt de snelweg A20, die een onderzoekszone van 600 m heeft. Het plangebied ligt ook buiten de onderzoekszones van 50 km/uur\-wegen. De aangrenzende Stevensstraat betreft een 30 km/uur weg. Een 30 km/uur weg is niet onderzoeksplichtig. Een akoestisch onderzoek wegverkeer is daarmee niet vereist. Het plangebied ligt op ruime afstand tot het spoor (op ca. 1,3 km afstand) en is niet gelegen in de buurt van een geluidsgezoneerd industrieterrein.

*Conclusie*Er dient geconcludeerd te worden dat het aspect geluid geen belemmering vormt voor het plan.

###### 4\.5 Externe veiligheid

Activiteiten met gevaarlijke stoffen leveren risicoâs op voor de omgeving. Het *Besluit externe veiligheid inrichtingen (Bevi),**Besluit externe veiligheid buisleidingen (Bevb)* en het *Besluit externe veiligheid transport* (Bevt) vormen het wettelijk kader voor het omgaan met deze risicoâs. Door het stellen van eisen aan afstanden tussen de activiteiten met gevaarlijke stoffen en (beperkt) kwetsbare objecten (woningen, kantoren, scholen, enz.) worden de eventuele gevolgen van deze risicoâs zoveel mogelijk beperkt.

*Plaatsgebonden risico (PR)*Als âhardeâ afstandseis voor externe veiligheid geldt een contour voor het plaatsgebonden risico (PR 10\-6), die wordt aangegeven als een afstand ten opzichte van de activiteit met gevaarlijke stoffen (risicobron). Binnen deze PR 10\-6 contour mogen geen (beperkt) kwetsbare objecten aanwezig zijn of worden geprojecteerd.

*Groepsrisico (GR)*Afhankelijk van de aard van de risicobron is er sprake van een bepaald invloedsgebied. Binnen dit invloedsgebied moet worden onderzocht hoe groot de kans per jaar is dat een groep van ten minste 10 (zich binnen dit invloedsgebied bevindende) personen overlijdt ten gevolge van een ramp of zwaar ongeval met de betreffende risicobron. De uitkomst van dit onderzoek geeft de hoogte van het GR weer en wordt uitgedrukt in een curve, waarbij als norm voor het GR een oriÃ«nterende waarde is vastgesteld. De hoogte van het GR moet door middel van een bestuurlijke afweging worden verantwoord. Als binnen het invloedsgebied (beperkt) kwetsbare bestemmingen worden geprojecteerd, geldt ook voor de hiermee samenhangende toename van het GR een bestuurlijke verantwoordingsplicht.

In de âVisie Externe Veiligheidâ van de gemeente Zuidplas (maart 2011\) is per gebiedstype aangegeven hoe om te gaan met ruimtelijke ontwikkelingen nabij risicobronnen.

*Omgevingsveiligheid onder de Omgevingswet (anticiperen op)*Met de komst van de Omgevingswet (verwachting 01\-01\-2021\) komt er ook een gemoderniseerde aanpak van het externe veiligheidsbeleid. Belangrijk element hierin is de introductie van zogenaamde aandachtsgebieden. Het uitgangspunt is dat mensen, zonder aanvullende maatregelen, binnen deze aandachtsgebieden onvoldoende zijn beschermd (ook binnen). Het is aan de gemeente om de kernvraag te beantwoorden:

Is de veiligheid voldoende gewaarborgd en zijn milieu en gezondheid voldoende beschermd?

Om deze vraag te beantwoorden moet de gemeente de volgende punten overwegen:* afstand houden tot de risicobron;

* risicocommunicatie;

* beperken personendichtheden in de omgeving van de risicobron;

* vlucht\- en schuilmogelijkheden;

* omgevingsmaatregelen;

* aanvullende bouwmaatregelen (verplicht voor nieuwe âzeer kwetsbare gebouwenâ, zoals basisscholen, kinderdagverblijven, ziekenhuizen, verzorgingstehuizen, enz..).

De kern is dat het bevoegd gezag veiligheid, veel meer dan nu het geval is, meeneemt als ontwerpvariabele in de planvorming.

**Planspecifiek**In het Besluit externe veiligheid inrichtingen (Bevi) is bepaald dat woningen kwetsbare objecten zijn. Voor de beoordeling of in de omgeving van het plangebied risicovolle inrichtingen, buisleidingen en/of transportroutes gevaarlijke stoffen aanwezig zijn is de risicokaart geraadpleegd. De navolgende afbeelding toont een uitsnede van deze kaart:

![](i_NL.IMRO.1892.BpStevensstr78Mrd-Va01_afbeelding1.jpg)*Uitsnede risicokaart (globale ligging plangebied: zwarte cirkel)*

***Transport over de weg en spoor***De A20 en het spoor Rotterdam â Gouda zijn hoofdtransportroutes en vallen onder het landelijke Basisnet weg en spoor. Over deze routes worden gevaarlijke stoffen vervoerd. De afstand bedraagt voor beiden meer dan 1\.500 meter. Het explosieaandachtsgebied voor weg en spoor is 200 meter. Het plangebied is dus ruim buiten deze aandachtsgebieden gelegen. Op deze afstand is alleen het scenario relevant waarbij er giftige stoffen vrijkomen bij een incident op de weg of spoor. Onder de juiste (weers)omstandigheden kan dit effect hebben op het plangebied.

In dit kader is het relevant dat de woningen worden uitgevoerd met de mogelijkheid om de mechanische ventilatie handmatig uit te zetten, zodat wordt voorkomen dat bij een incident giftige (rook)gassen naar binnen worden gezogen. Dit wordt ook een verplichting vanuit het âBesluit bouwwerken leefomgevingâ (vierde lid van artikel 4\.124 Bbl) onder de Omgevingswet.

***Inrichtingen***Op grote afstand van het plangebied zijn meerdere propaantanks gelegen. Gezien de afstand tot het plangebied leveren deze propaantanks geen belemmeringen op voor de beoogde ontwikkeling. Ten noordoosten van de planlocatie bevindt zich aan de Middelweg 32 een kinderboerderij. Op deze kinderboerderij is een bovengrondse propaantank aanwezig. De inhoud van de tank is bijna 5 mÂ³ en daarom geldt een PR 10\-6 contour van 10 meter. Het invloedsgebied van deze inrichting bedraagt 83 meter en reikt niet tot het plangebied. Een verantwoording van het groepsrisico is daarom niet aan de orde. Ten zuidoosten van het plangebied bevindt zich zwembad de Baan op een afstand van ca. 950 meter. Het plangebied is niet gelegen binnen het invloedsgebied of aandachtsgebied van deze inrichting.       ***Buisleidingen/Ontplofbare stoffen***Ten westen van de planlocatie zijn op ca. 450 meter afstand van het plangebied twee hogedruk aardgasleidingen van de Gasunie gelegen. Verder is ten noorden van de planlocatie, op een afstand van ca. 675 meter nog een aardgasleiding van de Gasunie gelegen.  De planlocatie is niet gelegen binnen het 100%\-letaliteitsgebied van de hogedrukaardgasleiding, maar wel in het 1%\-letaliteitsgebied van de hogedrukaardgasleidingen. In het kader van een goede ruimtelijke ordening zal inzicht worden gegeven in de mogelijkheden tot voorbereiding van bestrijding en beperking van een ramp en de mogelijkheden tot zelfredzaamheid.

*Maatgevend scenario*Bij een hogedrukaardgasleiding wordt het maatgevend scenario veroorzaakt door leidingbreuk en ontsteking van het uitstromende gas met een fakkelbrandscenario tot gevolg. Voor dit scenario geldt dat er directe ontsteking plaatsvindt, waardoor er sprake is van een snel scenario. De tijdsduur van dit scenario is afhankelijk van de snelheid waarmee de gastoevoer van de leiding kan worden afgesloten.

Vanwege (graaf)werkzaamheden kan er een breuk ontstaan in een hogedrukaardgasleiding. Het aardgas stroomt er onder hoge druk uit. Het brandbare gas ontsteekt waardoor een fakkelbrand  optreedt. De effecten van een fakkelbrand zijn hittestraling en rook. Hierdoor kunnen  slachtoffers, schade en brand in de omgeving ontstaan. De kans op een dergelijk incident is klein. Bij (graaf)werkzaamheden worden er preventieve maatregelen genomen. Afhankelijk van de locatie van de breuk, het soort leiding en de aan\- of afwezigheid van andere leidingen in de omgeving kan dit enkele uren duren. Na het inblokken blijft de fakkel branden totdat de druk in de leiding gelijk is aan de omgevingsdruk.

Op 20 oktober 2020 heeft de Veiligheidsregio Holland Midden een advies gegeven waarin inzicht wordt gegeven in de mogelijkheden tot voorbereiding van bestrijding en beperking van een ramp en de mogelijkheden tot zelfredzaamheid. Dit advies is als bijlage bij dit bestemmingsplan toegevoegd (Veiligheidsregio Hollands Midden, 20 oktober 2020, zie bijlage 4 van bijlagen bij toelichting). In het kader van de omgevingsvergunning zal het advies van de Veiligheidsregio Holland Midden gevolgd worden.

###### 4\.6 Luchtkwaliteit

In de Wet milieubeheer gaat paragraaf 5\.2 over luchtkwaliteit en staat ook wel bekend als de âWet luchtkwaliteitâ. Deze wet maakt onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan de verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in een de algemene maatregel van bestuur âNiet in betekenende mate bijdragenâ (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 % bijdragen aan de jaargemiddelde norm voor fijn stof (PM10) en stikstofdioxide (NO2) (1,2 Âµg/mÂ³) een 'betekenend' negatief effect hebben op de luchtkwaliteit. 'Kleine' projecten die minder dan 3 % bijdragen, kunnen doorgaan zonder toetsing. Dat betekent bijvoorbeeld dat lokale overheden een woonwijk van minder dan 1\.500 woningen niet hoeven te toetsen aan de normen voor luchtkwaliteit. Deze kwantitatieve vertaling naar verschillende functies is neergelegd in de 'Regeling niet in betekenende mate bijdragen'.

Een belangrijk onderdeel voor de verbetering van de luchtkwaliteit is het Nationale Samenwerkingsprogramma Luchtkwaliteit (NSL). Binnen dit NSL, dat sinds 1 augustus 2009 in werking is, werken het Rijk, de provincies en gemeenten samen om de Europese eisen voor luchtkwaliteit te realiseren.

Vanaf 1 januari 2015 geldt er ook een grenswaarde voor een kleinere fractie van fijn stof namelijk PM2,5\. De grenswaarde voor PM2,5 bedraagt 25 Âµg/mÂ³. Gezien het grote verschil tussen de grenswaarde en de achtergrondconcentratie zullen overschrijdingen van deze grenswaarde niet vaak voorkomen. Het blijkt dat als de grenswaarde voor PM10 niet wordt overschreden, er geen overschrijding van de grenswaarde voor PM2,5 zal zijn. Het is de verwachting dat door het schoner worden van de autotechniek de concentratie van met name stikstofdioxide in de toekomst nog verder afneemt.

*Besluit gevoelige bestemmingen*Op 16 januari 2009 is het Besluit gevoelige bestemmingen in werking getreden. Het Besluit gevoelige bestemmingen is gebaseerd op artikel 5\.16a van de Wet milieubeheer. Met het Besluit wordt de vestiging van zogeheten 'gevoelige bestemmingen' in de nabijheid van provinciale\- en rijkswegen beperkt. Dit heeft consequenties voor de ruimtelijke ordening.

Het Besluit is gericht op bescherming van mensen met een verhoogde gevoeligheid voor fijn stof (PM10\) en stikstofdioxide (NO2\), in het bijzonder kinderen, ouderen en zieken. Indien een project betrekking heeft op een gevoelige bestemming en geheel of gedeeltelijk is gelegen op een afstand van 300 m aan weerszijden van rijkswegen en 50 m langs provinciale wegen (gemeten vanaf de rand van de weg) mag het totaal aantal mensen dat hoort bij een gevoelige bestemming niet toenemen als overschrijding van de grenswaarden voor PM10 of NO2 dreigt/plaatsvindt.

De volgende gebouwen met de bijbehorende terreinen zijn aangemerkt als gevoelige bestemming: * scholen;

* kinderdagverblijven;

* verzorgings\-, verpleeg\- en bejaardentehuizen.

Het gaat niet om bestemmingen in de meest enge zin van het woord, maar om alle vergelijkbare functies, ongeacht de exacte aanduiding ervan in bestemmingsplannen en andere besluiten.

In het kader van het opstellen van een bestemmingsplan moeten er twee aspecten in beeld gebracht worden. Ten eerste of de luchtkwaliteit de nieuwe functie toelaat. Ten tweede moet bekeken worden of het plan de luchtkwaliteit âniet in betekenende mateâ verslechtert. Indien het plan wel âin betekenende mateâ bijdraagt aan verslechtering van de luchtkwaliteit, is het van belang om te toetsen of de grenswaarden niet overschreden worden. Indien geen overschrijding van de grenswaarden plaatsvindt, kan het plan alsnog gerealiseerd worden.  **Planspecifiek**Met de voorgenomen ontwikkeling wordt een appartementengebouw ten behoeve van 12 appartementen gerealiseerd De ontwikkeling kan derhalve, gezien de beperkte omvang, aangemerkt worden als een NIBM\-project. Toetsing van het aspect luchtkwaliteit is daardoor, op grond van artikel 4 van de Regeling NIBM, niet noodzakelijk. Het project heeft âniet in betekenende mateâ invloed op de luchtkwaliteit ter plaatse.

Wel is, met behulp van de Atlas Leefomgeving, gekeken naar de luchtkwaliteit in en rondom het plangebied. Hieruit blijkt dat de luchtkwaliteit ter plaatse ruim voldoet aan de gestelde grenswaarde van 40 Âµg/m3 voor zowel fijnstof als stikstofdioxide. De specifieke concentraties over 2017 van fijnstof (PM10), fijnstof (PM2,5) en stikstofdioxide (NO2) in het plangebied bedragen respectievelijk 19\.67 Î¼g/mÂ³ PM10, 12\.18 Î¼g/mÂ³ PM2,5 en 20\.14 Î¼g/mÂ³ NO2. Daarmee worden de wettelijke grenswaarden niet overschreden. Daaruit volgt dat er sprake is van een goed woon\- en leefklimaat.

*Conclusie*  Derhalve kan gesteld worden dat het aspect luchtkwaliteit geen belemmering vormt voor het voorgenomen plan.

###### 4\.7 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Daarbij wordt onderscheid gemaakt tussen gebiedsbescherming en soortenbescherming. Gebiedsbescherming kan volgen uit de aanwijzing van een gebied. Wat betreft soortenbescherming is per 1 januari 2017 de huidige Flora\- en faunawet samen met de Boswet en Natuurbeschermingswet vervangen door de Wet natuurbescherming (Wnb). Onder de Wet natuurbescherming vervallen de huidige tabellen 1, 2 en 3 waarin de beschermde soorten zijn opgenomen. Tevens zijn er circa 200 soorten niet langer beschermd en worden enkele bedreigde soorten toegevoegd. De soortenbescherming binnen de Wet natuurbescherming is opgedeeld in de volgende beschermingsregimes: Vogelrichtlijnsoorten, Habitatrichtlijnsoorten en andere soorten. Voor alle beschermde soorten geldt een ontheffingsplicht. Het bevoegd gezag (de provincie) kan voor de soorten die zijn opgenomen in het âbeschermingsregime andere soortenâ een vrijstellingsbesluit nemen en hierin onderscheid maken tussen meer en minder strikt beschermde soorten.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menig soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek**Er is een Quickscan Wet natuurbescherming (Blom Ecologie, nr. BE/2020/161/r, d.d. 30 april 2020,  bijlagen bij toelichting bijlage 2\) uitgevoerd. Onderstaand de resultaten van dit onderzoek.

*Soortenbescherming* De planlocatie heeft geen essentiÃ«le betekenis voor beschermde soorten. De planlocatie is mogelijk geschikt leefgebied voor algemene zoogdieren, foeragerende vleermuizen, amfibieÃ«n, insecten en broedvogels welke niet beschermd zijn (behoudens de Algemene zorgplicht) onder de Wet natuurbescherming. Mogelijk kan kolonisatie van rugstreeppadden optreden gedurende de sloop\- en bouwwerkzaamheden.

*Gebiedsbescherming* De planlocatie maakt geen onderdeel uit van een Natura 2000\-gebied, het Natuurnetwerk Nederland, een Belangrijk weidevogelgebied of de Strategische reservering natuur en er zijn geen karakteristieke landschapselementen aanwezig. Gelet op de aard van de werkzaamheden, de afstand tot de gebieden en de beoogde situatie is van externe werking op omliggende Natura 2000\-gebieden geen sprake. Een Voortoets en/of ânee, tenzijâ\-toets is niet noodzakelijk.

*Stikstofdepositie*De ontwikkeling gaat gepaard met de uitstoot van stikstof in de bouw\- en de gebruiksfase, wat mogelijke effecten heeft op de instandhoudingsdoelstellingen van Natura 2000\-gebieden. Het dichtstbij gelegen Natura 2000\-gebied betreft 'Broekvelden, Vettenbroek \& Polder Stein' en bevindt zich op een afstand van 7,1 km van het plangebied. Ten opzichte de huidige situatie leidt de beoogde ingreep tot een beperkte toename in het aantal verkeersbewegingen. De nieuwbouw zal zonder gasaansluiting in de gebruiksfase geen stikstofuitstoot hebben. Voor de bouwfase geldt dat de Wet stikstofreductie en natuurverbetering op 1 juli 2021 in werking is getreden. Hierdoor is er een vrijstelling voor de bouw, sloop en eenmalige aanlegactiviteiten. Er kan geconcludeerd worden dat de stikstofdepositie vanwege de beoogde ontwikkeling geen significante gevolgen heeft voor de Natura 2000\-gebieden. Een berekening middels de AERIUS Calculator kan derhalve achterwege blijven. Daarmee is er geen vergunning nodig in het kader van de Wet natuurbescherming.

*Houtopstanden* Op de planlocatie zijn geen houtopstanden aanwezig waarvoor bij kap een meldingsplicht geldt in het kader van de Wet natuurbescherming.

*Conclusie*De beoogde ontwikkeling leidt, mits enkele algemene maatregelen worden getroffen ten aanzien van de Algemene zorgplicht, de rugstreeppad, foeragerende vleermuizen en algemene broedvogels, niet tot overtreding van de Wet natuurbescherming. De conclusie is dan ook dat de ontwikkeling aan de Stevensstraat 78 te Moordrecht uitvoerbaar is zoals bepaald in de Wro (art. 3\.1\.6 Bro).

**Te treffen maatregelen*** Tijdens de werkzaamheden moet voorzichtig worden gehandeld met alle voorkomende flora en fauna (Algemene zorgplicht).

* Wanneer ondanks zorgvuldig handelen, onderzoek en advies schade lijkt te ontstaan voor beschermde flora en fauna, dient direct contact opgenomen te worden met een ter zake deskundige.

* Alle aanwezige vegetatie of bodemmateriaal (takken, stronken) gefaseerd verwijderen. Dit om bodembewonende dieren de kans te bieden in de nabijgelegen omgeving een ander leefgebied te benutten.

* Er wordt gelegenheid gegeven aan dieren, die tijdens de werkzaamheden worden gevonden, te vluchten of zich te verplaatsen naar een schuilplaats buiten het bereik van de werkzaamheden.

* De planlocatie tijdens de werkzaamheden en in de nieuwe situatie bij voorkeur niet verlichten en in de periode april\-oktober de werkzaamheden tussen zonsopgang en zonsondergang uitvoeren (buiten schemerperiodes). Mocht verlichting noodzakelijk zijn hierbij een vleermuisvriendelijke verlichtingswijze toepassen (amberkleurig licht, lichtbundel nederwaarts richten, toepassen geconvergeerde lichtbundel).

* Mogelijke overwinteringslocaties van amfibieÃ«n (vorstvrije structuren als stenenstapels, houtwallen, dichte struwelen etc.) dienen verwijderd of ongeschikt gemaakt te worden buiten de overwinteringsperiode oktober â april.

* Voor rugstreeppad dient het terrein gedurende de ontwikkeling ongeschikt gehouden te worden (bijv. aanbrengen puinbed, voorkomen ontstaan puinhopen, egaliseren terrein e.d.) en/of ontoegankelijk gemaakt te worden voor de soort gedurende de bouwwerkzaamheden. Dit kan bijvoorbeeld door het plaatsen van schermen van stevig plastic of worteldoek van 50 centimeter hoog en minimaal 10 centimeter ingegraven in de grond. De voorzieningen die getroffen zijn om het gebied ontoegankelijk te maken moeten zodanig geplaatst en beheerd worden dat ze hun functie ten allen tijden kunnen vervullen.

* De kap\- en sloopwerkzaamheden opstarten/uitvoeren buiten het broedseizoen van vogels (medio maart t/m medio juli). Als de werkzaamheden in het broedseizoen worden uitgevoerd dient voor de aanvang door een ter zake deskundig gecontroleerd te worden of er broedvogels aanwezig zijn. E.e.a. op aanwijzing van deskundige. Als dit niet mogelijk is dienen de potentiÃ«le nestlocaties buiten het broedseizoen ongeschikt gemaakt te worden.

###### 4\.8 Archeologie

In 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Per 1 juli 2016 is de Erfgoedwet ingegaan. De Erfgoedwet bundelt bestaande wet\- en regelgeving voor behoud en beheer van het cultureel erfgoed in Nederland. Onder andere de Monumentenwet is hierin opgegaan. Op basis van de Erfgoedwet zijn mogelijke (toevals)vondsten bij het verrichten van werkzaamheden in de bodem altijd beschermd. Artikel 5\.10 lid 1 van de Erfgoedwet stelt namelijk: 'Degene die anders dan bij het verrichten van opgravingen een vondst doet waarvan hij weet dan wel redelijkerwijs moet vermoeden dat het een archeologische vondst betreft, meldt dit zo spoedig mogelijk bij Onze Minister'.

*Archeologische beleidsadvieskaart*Voor de verschillende archeologische verwachtingswaarden is een archeologie beleid opgesteld. De archeologische beleidsadvies kaart is afgeleid uit de archeologische verwachtingskaart, waarbij de beleidsadviezen in de legenda zijn opgenomen. Door nieuwe inzichten, ontwikkelingen en uitgevoerde onderzoeken is deze kaart aan verandering onderhevig en hebben diverse actualisaties plaatsgevonden. Het meest recente geactualiseerde archeologiebeleid is vastgelegd in de in juni 2017 opgestelde nota âActualisatie archeologische beleidskaart gemeente Zuidplasâ, dat als aanvulling op de in 2010 vastgestelde beleidsnota gezien dient te worden. In januari 2018 zijn nog enkele redactionele wijzigingen aan deze nota aangebracht. Op 6 maart 2018 is het paraplubestemmingsplan 'Parapluherziening Archeologie' vastgesteld. Dit paraplubestemmingsplan vormt de juridische vertaling van het geactualiseerde archeologiebeleid, waarbij de vastgestelde archeologische beleidskaart de basis vormt voor de bij deze parapluherziening behorende verbeelding.

Aan de hand van de archeologische verwachtingenkaart en beleidskaart is per gebied bepaald of en wanneer archeologisch (voor)onderzoek verplicht is. Het gemeentelijk archeologisch beleid voorziet in vier categorieÃ«n, met bijbehorende oppervlakte\- en dieptecriteria.

**Planspecifiek**Uit het paraplubestemmingsplan 'Parapluherziening Archeologie' volgt dat het plangebied is voorzien van de dubbelbestemming 'Waarde \- Archeologie \- 3', gericht op de bescherming en de veiligstelling van archeologische waarden. Voor ontwikkelingen binnen de dubbelbestemming 'Waarde \- Archeologie \- 3' geldt dat archeologisch onderzoek noodzakelijk is indien de ontwikkeling bouwwerken betreft groter dan 1\.000 mÂ² en dieper dan 3 m onder maaiveld. In het kader van de voorgenomen ontwikkeling is een archeologisch bureauonderzoek en een inventariserend booronderzoek uitgevoerd (Transect, 06\-07\-2020, zie bijlagen bij toelichting, bijlage 3\).

*Archeologisch bureauonderzoek* Uit het bureauonderzoek blijkt dat in het plangebied sprake is van een hoge verwachting op het aantreffen van resten uit het Laat\-Mesolithicum â Vroeg\-Neolithicum. Dit is gebaseerd op het vermoedelijk voorkomen van oever\- of crevasse\-afzettingen van de Gouderak en Zuidplas stroomgordels. Na het inactief worden van deze stroomgordels (vanaf circa 4\.450 v. Chr.) heeft onafgebroken veengroei plaatsgevonden in het gebied. Gedurende de Nieuwe Tijd is het veen tot onder het grondwater afgegraven voor turfwinning, waarna de Zuidplas is ontstaan. Deze is tussen 1825 en 1840 drooggemaakt en ingepolderd. Sindsdien maakt het plangebied deel uit van de Zuidplaspolder. Gezien de ligging in een veengebied en veenplas en het ontbreken van bebouwing op historisch kaartmateriaal vanaf de drooglegging van de polder geldt een lage verwachting op het aantreffen van resten uit Midden\-Neolithicum â Nieuwe Tijd.

*Inventariserend booronderzoek*Op basis van het booronderzoek kan de archeologische verwachting naar beneden worden bijgesteld.Er zijn geulafzettingen van de Gouderak en Zuidplas stroomrug aangetroffen tussen 310 en 380 cm \- Mv (8,6  â 9,0 m \-NAP). Deze zijn afgezet onder invloed van stromend water en worden daarom niet bewoonbaar geacht. Bewoonbare oever\- of crevasse\-afzettingen ontbreken. De geulafzettingen zijn afgedekt met een pakket veen en recent opgebracht zand en klei. Op basis van het ontbreken van bewoonbare (archeologisch relevante) niveaus kan de verwachting voor de periode Laat\-Mesolithicum â Vroeg\-Neolithicum naar beneden worden bijgesteld. De lage verwachting voor het Midden \- Neolithicum â Nieuwe Tijd kan worden gehandhaafd.

*Advies*In het plangebied bestaat het voornemen om een bestaand clubhuis te slopen, waarna woningen worden gebouwd. Om dit mogelijk te maken is een bestemmingsplanwijziging nodig. De exacte aard, omvang en diepte van de bodemverstoringen als gevolg van de herinrichting is nog niet bekend.

Op basis van het archeologisch vooronderzoek geldt een lage archeologische verwachting. Geadviseerd wordt het terrein vrij te geven voor de herontwikkeling. In het nieuwe bestemmingsplan is geen dubbelbestemming Waarde â Archeologie noodzakelijk. Wel geldt als er tijdens de graafwerkzaamheden toch zaken aan het licht komen, deze op grond van de Erfgoedwet artikel 5\.10 bij de gemeente Zuidplas dienen te worden gemeld.

Bovenstaande vormt een advies. Op grond van de resultaten van het rapport en het advies zal de bevoegde overheid (de gemeente Zuidplas) een besluit nemen over de daadwerkelijke omgang met eventueel aanwezige archeologische waarden binnen het plangebied.

###### 4\.9 Waterparagraaf

####### 4\.9\.1 Generiek beleid

Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijkste hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw*De Commissie Waterbeheer 21ste eeuw heeft in augustus 2000 advies uitgebracht over het toekomstige waterbeleid in Nederland. De adviezen van de commissie staan in het rapport âAnders omgaan met water, Waterbeleid voor de 21e eeuwâ (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd:* vasthouden, bergen en afvoeren: dit houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan bod.

*Waterwet*Centraal in de Waterwet staat een integraal waterbeheer op basis van de âwatersysteembenaderingâ. Deze benadering gaat uit van het geheel van relaties binnen watersystemen. Denk hierbij aan de relaties tussen waterkwaliteit, \-kwantiteit, oppervlakte\- en grondwater, maar ook aan de samenhang tussen water, grondgebruik en watergebruikers. Het doel van de Waterwet is het integreren van acht bestaande wetten voor waterbeheer. Door middel van Ã©Ã©n watervergunning regelt de wet het beheer van oppervlaktewater en grondwater en de juridische implementatie van Europese richtlijnen, waaronder de Kaderrichtlijn Water. Via de Waterwet gelden verschillende algemene regels. Niet alles is onder algemene regels te vangen en daarom is er de integrale watervergunning. In deze integrale watervergunning zijn zes vergunningen uit eerdere wetten (inclusief keurvergunning) opgegaan in Ã©Ã©n aparte watervergunning.

*Nationaal Waterplan*Op basis van de Waterwet is het Nationaal Waterplan vastgesteld door het kabinet. Het Nationaal Waterplan geeft op hoofdlijnen aan welk beleid het Rijk in de periode 2016 \- 2021 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2016 \- 2021 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten.

*Waterplan Zuidplas*Het waterplan, een gezamenlijk project van de gemeente Zuidplas en het hoogheemraadschap van Schieland en de Krimpenerwaard, is opgesteld om maatregelen te nemen die zorgen voor droge voeten en een goede waterkwaliteit in de gemeente Zuidplas. Dat laatste is belangrijk voor de in en om het water levende planten en dieren, de landbouw en het recreatief medegebruik.Het waterplan heeft als resultaat een gezamenlijke visie en de uitwerking van de visie tot een concreet maatregelenprogramma met hierin een tijdsplanning, kostenraming en kostenverdeling. Ook de ruimtelijke consequenties van het waterbeleid worden aangegeven in het waterplan.In het waterplan wordt ingegaan op de bouwstenen: waterkwantiteit, waterveiligheid, waterketen en riolering, grondwater, oppervlaktewater en ecologie, beheer en onderhoud stedelijk water, waterbeleving en recreatie en water en Ruimtelijke Ordening.

*Watertoets* De watertoets omvat het afstemmingproces tussen de planontwikkelaar en de waterbeheerder. Het doel van deze afstemming is het element water een volwaardige plek te geven bij ruimtelijke ontwikkelingen. Dit is nodig om eventuele negatieve effecten op de waterhuishouding te voorkomen en kansen voor een betere waterhuishouding te benutten. De meest belangrijke onderdelen van de watertoets zijn: een advies van de waterbeheerder bij ruimtelijke ontwikkelingen en een waterparagraaf.

####### 4\.9\.2 Hoogheemraadschap van Schieland en de Krimpenerwaard

*Waterbeheerplan Hoogheemraadschap van Schieland en de Krimpenerwaard 'Met mensen en water'*Het hoogheemraadschap van Schieland en de Krimpenerwaard is waterbeheerder in het gebied tussen Rotterdam, Zoetermeer, Gouda en Schoonhoven. In het waterbeheerplan worden de ambities en doelen  voor de periode 2016\-2021 weergeven. Het streven is het watersysteem zo goed mogelijk geschikt te houden voor alle functies. Daarnaast is er aandacht voor de aantrekkelijkheid van het woon\- en leefgebied voor alle gebruikers. De hoofddoelen van het beheer zijn:* Waterveiligheid: beschermen van burgers en bedrijven tegen overstromingen middels stevige dijken.

* Watersysteem: het duurzaam en slim besturen, beheren en onderhouden van het samenhangende systeem van watergangen en kunstwerken. Een optimaal waterpeil, voldoende water van goede kwaliteit en goed onderhouden sloten, vaarten en plassen zijn hierbij van belang. Geanticipeerd dient te worden op klimaatverandering en bodemdaling en ruimtelijke ontwikkelingen. Op gebiedsniveau wordt samengewerkt met andere partijen aan integrale oplossingen voor de verschillende wateropgaven.

* Afvalwaterketen en emissies: efficiÃ«nt en gebruiken van afvalwaterzuiveringsinstallaties en transportsystemen ten behoeve van maatschappelijke winst in de vorm van energieterugwinning en kostenbesparing. Met optimalisatie en innovatie van de zuiveringsprocessen wordt ingezet op duurzaamheid.

* Wegen: bijdragen aan een betrouwbaar netwerk binnen de regio Midden\-Holland middels veilige, doelmatig onderhouden wegen.

*Beleid Waterberging bij ruimtelijke ontwikkelingen 2012*De Verenigde Vergadering van het hoogheemraadschap heeft op 27 juni 2012 het Beleid Waterberging bij ruimtelijke ontwikkelingen 2012 vastgesteld. Dit beleid heeft tot doel om ongewenste effecten van verhardingstoename op het watersysteem te voorkomen. Een belangrijk ongewenst effect van verhardingstoename is de versnelde afvoer van neerslag. Voor verschillende ruimtelijke ontwikkelingen zijn voorwaarden beschreven om de te verwachten effecten op het watersysteem te compenseren.

Er wordt onderscheid gemaakt in drie typen plannen: kleine, middelgrote en grote ruimtelijke ontwikkelingen. Onderstaand is per type toegelicht hoe HHSK omgaat met de typen ruimtelijke ontwikkelingen:1. Kleine plannen: Plannen met een verhardingstoename tot 500 mÂ²

2. Middelgrote plannen: Plannen met een verhardingstoename groter dan 500 mÂ² en

kleiner dan 10 hectare bruto planoppervlak

3. Grote plannen: Een plan groter dan 10 hectare bruto planoppervlak

*Keur en Beleidsregels*Op grond van de Waterwet is van Schieland en de Krimpenerwaard als waterschap bevoegd via een eigen verordening, de Keur, regels te stellen aan handelingen die het watersysteem beÃ¯nvloeden. Denk hierbij aan handelingen in of nabij:* waterkeringen (onder andere duinen, dijken en kaden);

* watergangen (onder andere kanalen, rivieren, sloten, beken);

* andere waterstaatswerken (o.a. bruggen, duikers, stuwen, sluizen en gemalen);

* de bodem van kwelgevoelige gebieden;

Maar ook aan:* Onttrekken en lozen van grondwater;

* Het aanbrengen van verhard oppervlak.

De Keur vermeldt expliciet welke handelingen vergunningplichtig zijn en welke aan algemene regels of aan de zorgplicht moeten voldoen. Wie bv. op een waterkering wil bouwen, moet een watervergunning aanvragen bij hoogheemraadschap van Schieland en de Krimpenerwaard (Ã©n een omgevingsvergunning bij de gemeente). In de uitvoeringsregels die bij de Keur horen is dit nader uitgewerkt.

**Planspecifiek***Waterkering*Binnen het plangebied liggen geen watergangen en of kunstwerken. In de omgeving van het plangebied zijn geen waterkeringen aanwezig.

*Waterkwantiteit*Voor kleine ruimtelijke ontwikkelingen met een verhardingstoename tot 500 mÂ² is geen compensatie noodzakelijk. Uit de studie van IMOSS (Verkavelingsplan d.d. 14 oktober 2021\), blijkt dat de toename van het verhard oppervlak circa 450 mÂ² bedraagt. Dat betekent dat geen watercompensatie vereist is.

*Afvalwaterketen*Het planvoornemen is dat de toekomstige woningen op een gescheiden rioleringsstelsel worden aangesloten zodat schoon hemelwater niet bij een rioolzuiveringsinstallatie terecht komt. Afvalwater wordt aangesloten op de bestaande gemeentelijke riolering. De afvoer van hemelwater vindt plaats via infiltratie in de bodem. Hierbij wordt geen gebruik gemaakt van uitlogende bouwmaterialen.

*Waterkwaliteit* Om verontreiniging van afstromend hemelwater, oppervlaktewater en grondwater te voorkomen wordt geadviseerd duurzaam te bouwen. Dit houdt in dat het gebruik van uitlogende materialen zoals lood, zink, koper, bitumineuze materialen en geÃ¯mpregneerd hout voorkomen dienen te worden. Bij de verdere uitwerkingen zal hier rekening mee gehouden worden.

*Conclusie*Het aspect water vormt geen belemmering voor het voorliggende initiatief.

###### 4\.10 Verkeer en parkeren

Onderdeel van een goede ruimtelijke ordening is het effect van een beoogde nieuwe project op de verkeersstructuur en het parkeren in en rondom het plangebied.

####### 4\.10\.1 Verkeer

Voor het maken van een inschatting van de hoeveelheid autoverkeer dat wordt gegenereerd bij ruimtelijke ontwikkelingen, zijn kencijfers verkeersgeneratie ontwikkeld. Onder verkeersgeneratie wordt hierbij verstaan de totale hoeveelheid gemotoriseerd verkeer (exclusief openbaar vervoer) die gedurende een gekozen tijdsperiode naar de beoogde ontwikkeling toe rijdt en hiervan wegrijdt.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 381 'Toekomstbestendig parkeren, van parkeerkencijfers naar parkeernormen' kencijfers voor verkeersgeneratie. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen wat de totale verkeersaantrekkende werking bedraagt

**Planspecifiek** *Bestaande situatie*Het plangebied is gelegen grenzend aan de Stevensstraat binnen de bebouwde kom van Moordrecht. Op dit moment is ter plaatse de Scouting Moordrecht gevestigd. CROW\-publicatie 381 geeft hiervoor geen cijfers van de bijbehorende verkeersgeneratie. Binnen de mogelijkheden van het geldende bestemmingsplan 'Moordrecht\-West' is het mogelijk ter plaatse een 'buurt\- en dorpscentrum' te realiseren. Uitgaande van de categorieÃ«n 'rest bebouwde kom' en 'matig stedelijk' bedraagt de maximale verkeersgeneratie van een 'buurt\- en dorpscentrum'  (gemiddeld) met een oppervlakte van ca. 310 mÂ² volgens CROW\-publicatie 381 ca. 180 verkeersbewegingen per etmaal.

*Ontwikkeling* De beoogde situatie betreft de realisatie van 12 betaalbare koopappartementen. Hiervoor geldt een verkeersgeneratie van ca. 58,8 verkeersbewegingen per etmaal, uitgaande van 'koop, appartement, goedkoop' volgens de CROW\-publicatie 381\. De bestaande infrastructuur is in staat om deze verkeersgeneratie te verwerken, mede omdat het in absolute zin om een relatief beperkte aantal verkeersbewegingen gaat, waarbij ten opzichte van de voormalige (planologische) situatie geen sprake zal zijn van een toename aan verkeersbewegingen.

*Conclusie*Het aspect 'verkeer' vormt derhalve geen belemmering voor de voorgenomen ontwikkeling.

####### 4\.10\.2 Parkeren

Het benodigde of gewenste aantal parkeerplaatsen bij ruimtelijke ontwikkelingen kan worden bepaald op basis van parkeerkencijfers of op basis van parkeernormen. Parkeerkencijfers zijn op de praktijk gebaseerde cijfers van de verwachte parkeerbehoefte. Parkeernormen staan voor het aantal vereiste parkeerplaatsen per type bestemming. Op basis van deze parkeernormen wordt parkeerbeleid veelal vormgegeven.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 381 'Toekomstbestendig parkeren' richtlijnen voor parkeernormen. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen of voorzien wordt in voldoende (auto)parkeerplaatsen. Voorts voorziet de publicatie in minimale voorwaarden voor parkeervoorzieningen.

De gemeenteraad van Zuidplas heeft op 5 november 2019 de 'Nota Parkeernormen 2019' vastgesteld. Deze nota vervangt de Beleidsnota Parkeernormen uit 2013\. Er is rekening gehouden met de nieuwe parkeerkencijfers van het nationale kennisplatform voor infrastructuur, verkeer, vervoer en openbare ruimte (CROW). Bovendien zet de nieuwe nota in op meer flexibiliteit in de toepassing van kencijfers en parkeernormen door meer gebiedsgerichte en meer doelgroep specifieke normen.

**Planspecifiek**In de 'Nota Parkeernormen 2019' is het onderhavige gebied deel van het gebiedstype 'Zone B', met een gemiddelde tot hoge auto\-afhankelijkheid. De parkeernorm bedraagt, uitgaande van de categorie 'gestapeld, klein' (van 40 mÂ² tot 70 mÂ²) 2,0 parkeerplaatsen per woning. De parkeerbehoefte van de toekomstige ontwikkeling is, conform gemeentelijke richtlijnen,  (12 x 2,0 \=) 24 parkeerplaatsen.

Met het voorgenomen plan worden in totaal 19 parkeerplaatsen binnen het plangebied gerealiseerd. Hierdoor ontstaat een tekort van 5 parkeerplaatsen. Door DataCount is in september 2021 een parkeeronderzoek uitgevoerd (zie bijlagen bij toelichting bijlage 5\). In dit onderzoek is een in januari 2021 uitgevoerd parkeeronderzoek aangevuld. Het parkeeronderzoek heeft betrekking op een tweetal ontwikkelingen in Moordrecht:1. uithuizing Voetbalvereniging Moordrecht en de Duivenvereniging; Hier wordt een nieuwe woonwijk gerealiseerd (ât Lage) met 85 woningen.

2. uithuizing scouting (Stevensstraat) en het realiseren van een appartementencomplex met 12 kleine appartementen.

In het parkeeronderzoek is de parkeerdruk in de omgeving bepaald. De navolgende afbeelding toont de afbakening van het onderzoek naar de parkeerdruk in de omgeving, waarbij 'Appartementencomplex' betrekking heeft op het onderhavige plangebied.

![](i_NL.IMRO.1892.BpStevensstr78Mrd-Va01_afbeelding5.jpg)*Afbakening onderzoek parkeerdruk in de omgeving (bron: DataCount, 23\-09\-2021\)*

Met het voorgenomen plan ontstaat een tekort van 5 parkeerplaatsen. Hiervoor dient gebruik gemaakt te worden van de parkeerplaatsen in de openbare ruimte. Om vast te stellen hoeveel parkeerplaatsen in de huidige situatie gebruikt zouden kunnen worden rondom het plangebied, vÃ³Ã³rdat de toegestane grenswaarde van 85% bezetting bereikt wordt, is de volgende navolgende tabel opgesteld, waarin het drukste moment is afgezet tegen de maximale toegestane druk.

![](i_NL.IMRO.1892.BpStevensstr78Mrd-Va01_afbeelding6.jpg)*Tabel parkeerdruk (bron: DataCount, 23\-09\-2021\)*

Het onderzoek wijst uit dat voor het totale gebied, op het drukste moment, nog 84 vrije parkeerplaatsen beschikbaar zouden zijn om te gebruiken, voordat de drempelwaarde wordt bereikt. Voor de losse gebieden zijn dat respectievelijk 63 plaatsen voor de woonwijk en 47 plaatsen voor het appartementencomplex binnen het plangebied aan de Stevensstraat. Aangezien deze echter in een overlappend gebied vallen, zijn gezamenlijk in totaal nog 84 plaatsen beschikbaar.

Het totale gebied bevat momenteel de ruimte voor 84 extra parkeerders, zonder dat de grenswaarde van 85% bezetting bereikt wordt. In de nieuwe situatie dient het huidige aanbod van parkeerplaatsen echter verrekend te worden, omdat deze plaatsen verdwijnen/vervangen worden door nieuwe/andere plaatsen. In onderstaande overzicht wordt de situatie samengevat met de bijbehorende mogelijkheden:* Beide nieuwe ontwikkelingen creÃ«ren samen een vraag van 223 plaatsen in een grotendeels overlappend gebied. Hiervoor zijn momenteel 218 plaatsen gepland.

* Het huidige gebied heeft volgens alle metingen een maximale vraag van 365 plaatsen, terwijl er 529 plaatsen aanwezig zijn.

* Na ontwikkeling zijn er in het huidige gebied 529 â 36 \+ 218 \= 711 plaatsen beschikbaar.

* De drempelwaarde ligt daarmee op 604 bezette plaatsen, om onder de 85% bezetting te blijven.

* De verwachte maximale vraag is 223 \+ 365 \= 588 plaatsen. Dit levert een bezettingspercentage van 83% op. Hiermee is in theorie alsnog een aanvullende belasting van 16 bezette plaatsen mogelijk zonder de grens van 85% te overschrijden.

* In theorie zouden er daarmee 16 plaatsen minder gerealiseerd kunnen worden in de ontwikkelingen.

Het voorgenomen plan aan de Stevensstraat voorziet in de realisatie van 19 parkeerplaatsen op eigen terrein. Aangezien de parkeerbehoefte 24 parkeerplaatsen betreft ontstaat een tekort van 5 parkeerplaatsen. Uit het uitgevoerde parkeeronderzoek van DataCount blijkt dat voor zowel de ontwikkeling van een nieuwe woonwijk aan de Sportlaan 1 als de ontwikkeling aan de Stevensstraat ruimte is om gebruik te maken van 16 parkeerplaatsen in het openbaar gebied. Voor ontwikkeling van de nieuwe woonwijk aan de Sportlaan 1 wordt voorzien in voldoende parkeerplaatsen op eigen terrein. Derhalve kan voor het tekort van 5 parkeerplaatsen gebruik gemaakt worden van de restcapaciteit in het openbaar gebied. Om gebruik te maken van 5 parkeerplaatsen in het openbaar gebied dient te worden afgeweken van de gemeentelijke 'Nota Parkeernormen 2019'. Het college van burgemeester en wethouders van de gemeente Zuidplas heeft reeds besloten (Collegebesluit van 23 maart 2021\)  af te wijken van de 'Nota Parkeernormen 2019' en het gebruik van 5 parkeerplaatsen in het openbaar gebied toe te staan.

*Conclusie* Geconcludeerd kan worden dat het aspect parkeren geen belemmeringen veroorzaakt voor de beoogde ontwikkeling van de 12 appartementen.

###### 4\.11 Niet gesprongen explosieven

Uit ervaring blijkt dat circa 10 tot 15% van de gebruikte Conventionele Explosieven (CE) uit de WOll\-tijd niet functioneerde en als blindganger in de bodem is achtergebleven. Een blindganger vormt een wezenlijk risico tijdens grondroerende werkzaamheden. In 2014 is historisch vooronderzoek uitgevoerd naar de aanwezigheid van niet gesprongen explosieven (NGE) voor het beheergebied van het hoogheemraadschap van Schieland en de Krimpenerwaard. Hieruit blijkt dat het plangebied onverdacht is voor wat betreft het voorkomen van NGE. Verder onderzoek naar NGE is naar onze mening niet noodzakelijk. Hoewel er geen indicaties zijn voor de aanwezigheid van NGE, kan niet met zekerheid worden gesteld dat die er niet zijn. Als men bij graafwerk stuit op een verdacht object, zijn passende maatregelen nodig.

Niet gesprongen explosieven vormen geen belemmering voor het voorgenomen initiatief.

###### 4\.12 Duurzaamheid

Het belangrijkste doel uit het Klimaatakkoord is de CO2\-uitstoot in 2030 met 49% verminderd ten opzichte van 1990\. In 2050 is de uitstoot van broeikasgassen zelfs met 95% afgenomen. Om de klimaatdoelen voor 2030 te behalen moet het tempo van verduurzaming omhoog.

*Nederland in 2050 vrij van aardgas*Op 7 december 2016 is de energieagenda gepubliceerd door minister Kamp. De agenda schetst het beleid na 2023 dat moet leiden tot een vrijwel CO2\-neutrale economie in Nederland in 2050\. De agenda beschrijft de overgang naar een gasloze maatschappij. Verwarming van huizen en kantoren zal worden overgenomen door duurzame energiebronnen en koken zal in de toekomst uitsluitend nog elektrisch gebeuren.De Wet Voortgang Energietransitie (Wet VET) schrijft voor dat nieuwbouw per 1 juli 2018 gasloos uitgevoerd dient te worden.

*Energie (BENG)*De rijksoverheid stimuleert duurzaam bouwen vooral op het aspect energie. Sinds 1995 worden in het Bouwbesluit eisen gesteld ten aanzien van de energiezuinigheid van een gebouw. Tot 31 december 2020 wordt de energie\-efficiÃ«ntie uitgedrukt in de Energie Prestatie CoÃ«fficiÃ«nt (EPC). Hierbij werd gestreefd naar EPC \= 0,0, waarbij een gebouw energieneutraal is. Vanaf 1 januari 2021 moeten alle gebouwen voldoen aan de eisen van Bijna Energieneutrale Gebouwen (BENG). Die eisen vervangen de EPC en zijn dus ook van toepassing op het voorliggende initiatief.

*MilieuPrestatie Gebouwen (MPG)*De MilieuPrestatie Gebouwen (MPG) is een belangrijke maatstaf voor de duurzaamheid van een gebouw en is bij elke aanvraag voor een omgevingsvergunning verplicht. De MPG geeft aan wat de milieubelasting is van de materialen die in een gebouw worden toegepast. Het gaat hierbij om nieuwbouwwoningen en nieuwe kantoorgebouwen die groter zijn dan 100 mÂ². Hoe lager de MPG, hoe duurzamer het materiaalgebruik. De gebruikte impact van de gebruikte materialen wordt in kaart gebracht aan de hand van productiewijze van de gebruikte bouwmaterialen, het transport, de levensduur van de materialen en de manier van afdanken. Vervolgens worden alle materialen bij elkaar opgeteld. Het resultaat van een dergelijke analyse wordt uitgedrukt in de zogenaamde âschaduwkostenâ van het materiaal. Hoe lager de schaduwkosten, hoe duurzamer het gekozen materiaaltype. Per 1 januari 2018 geldt een maximale totale schaduwprijs van 1,0â¬ / mÂ² bvo.

*Provinciaal energiebeleid*Het provinciaal beleid is vastgelegd in de Provinciale Structuurvisie. Bijbehorende kaders zijn vastgelegd in de Omgevingsvisie Zuid\-Holland. Het plangebied is gelegen binnen stedelijk gebied. Ten aanzien hiervan geldt dat bij de toelichting op een ruimtelijk plan een beschrijving bevat op welke wijze rekening is gehouden met energiebesparing en het toepassen van duurzame energiebronnen.

*GPR Gebouw*Een meetinstrument voor duurzame ontwikkeling en het benutten van het besparingspotentieel is GPR Gebouw. GPR Gebouw is een manier om duurzaam bouwen te concretiseren en doet dit door een rapportcijfer te geven op vijf themaâs: Energie, Milieu, Gezondheid, Gebruikskwaliteit en Toekomstwaarde. Hierbij geldt, hoe hoger het cijfer, hoe duurzamer het gebouw. Door de GPR Gebouw in te vullen wordt meer nagedacht over duurzaamheid tijdens het ontwerpen en (ver)bouwen van gebouwen. GPR Gebouw kan ook gebruikt worden om bestaande woningen en gebouwen te verduurzamen. Na invoering van gegevens in GPR Gebouw betreffende de woningen worden prestaties zichtbaar op de themaâs Energie, Milieu, Gezondheid, Gebruikskwaliteit en Toekomstwaarde.

*GPR Stedenbouw*Ten behoeve van de inrichting van de openbare ruimte is er GPR Stedenbouw. Dit komt nader aanbod bij het Inrichtingsplan.

**Planspecifiek**Uit toelichting paragraaf 3\.3\.3 blijkt dat het voorgenomen plan past binnen het 'Programma Duurzaamheid en Klimaatadaptatie' van de gemeente Zuidplas. De voorgenomen ontwikkeling zal worden aangesloten bij dit streven, waarbij voldaan dient te worden aan de normen van Bijna Energieneutrale Gebouwen (BENG).

##### hoofdstuk 5 Juridische planbeschrijving

###### 5\.1 Algemeen

Voor het bestemmingsplan is gebruik gemaakt van de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\).

Dit bestemmingsplan bestaat uit een verbeelding, planregels en een toelichting. De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan het bestemmingsplan ten grondslag liggen. Ook is de toelichting van wezenlijk belang voor een juiste interpretatie en toepassing van het bestemmingsplan.

Tot slot maakt een eventuele bijlage onlosmakelijk onderdeel uit van het bestemmingsplan.

###### 5\.2 Toelichting op de planregels

De planregels van het bestemmingsplan bestaan uit vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs\- en slotregels aan de orde komen. Voor de systematiek is aangesloten op de Standaard Vergelijkbare BestemmingsPlannen 2012, de Wet algemene bepalingen omgevingsrecht en de geldende bestemmingsplannen. In onderstaande paragrafen zullen de regels nader worden uiteengezet.

###### 5\.3 Bestemmingen

De regels van het voorliggende bestemmingsplan zijn afgestemd op de gemeentelijke standaarden en sluiten aan op recente bestemmingsplannen van de gemeente Zuidplas. Voorliggend bestemmingsplan bevat de bestemming 'Wonen'.

De voor 'Wonen' aangewezen gronden zijn bestemd voor wonen en aan\-huis\-verbonden beroepen en bedrijven tot maximaal 30% van het grondvloeroppervlak van het hoofdgebouw. Tevens zijn de daarbij behorende tuinen, bijbehorende bouwwerken, parkeervoorzieningen, fiets\- en voetpaden, speeltoestellen, water en kunstwerken toegestaan.

Hoofdgebouwen mogen uitsluitend binnen het op de verbeelding aangegeven bouwvlak worden gebouwd. Tevens zijn de woningtypologie 'gestapeld' en het maximale aantal wooneenheden vastgelegd. Dat geldt ook voor de maximum bouwhoogte, waarbij is vastgelegd dat de goothoogte aan de straatzijde over 50% van de lengte van het dakvlak ten hoogste 7 meter mag bedragen. Hiervoor is de figuur âgevellijnâ opgenomen.Bijbehorende bouwwerken zijn uitsluitend toegestaan ter plaatse van de aanduiding 'bijgebouwen'. Hiermee is voor de bergingen een specifieke regeling getroffen.

Voorts zijn er bepalingen opgenomen voor erkers en voor de diverse bouwwerken, geen gebouwen zijnde. Er zijn ook specifieke gebruiksregels opgenomen waarin het strijdige gebruik is vermeld.

In de Algemene regels is een regeling voor het parkeren opgenomen, met een verwijzing naar de op 5 november 2019 vastgestelde 'Nota Parkeernormen 2019'.

##### hoofdstuk 6 Economische uitvoerbaarheid

Bij de voorbereiding van een bestemmingsplan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan.

**Planspecifiek**De betreffende gronden zijn eigendom van de gemeente Zuidplas. Er zijn voorts voor de gemeente geen bijzondere bijkomende kosten verbonden aan de herontwikkeling van het terrein. De economische uitvoerbaarheid is dan ook niet in het geding. Bovendien is er overeenstemming bereikt met de ontwikkelaar over de aankoop van de gronden zodra de bestemming is gewijzigd.

##### hoofdstuk 7 Maatschappelijke uitvoerbaarheid

###### 7\.1 Algemeen

Bij de voorbereiding van een (voor)ontwerp bestemmingsplan dient op grond van artikel 3\.1\.6 lid 1 Wro sub c overleg te worden gevoerd als bedoeld in artikel 3\.1\.1 Bro. Op basis van het eerste lid van dit artikel wordt overleg gevoerd met waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg.

Een ontwerpbestemmingsplan dient conform afdeling 3\.4 Awb gedurende 6 weken ter inzage gelegd worden. Hierbij is er de mogelijkheid voor een ieder om zienswijzen in te dienen op het plan. Na vaststelling door de Raad wordt het vaststellingsbesluit bekend gemaakt. Het bestemmingsplan ligt na bekendmaking 6 weken ter inzage. Gedurende deze termijn is er de mogelijkheid beroep in te dienen bij de Afdeling bestuursrechtspraak van de Raad van State. Het bestemmingsplan treedt vervolgens de dag na afloop van de tervisielegging in werking als er geen beroep is ingesteld. Is er wel beroep ingesteld dan treedt het bestemmingsplan ook in werking, tenzij naast het indienen van een beroepschrift ook om een voorlopige voorziening is gevraagd. De schorsing van de inwerkingtreding eindigt indien de voorlopige voorziening wordt afgewezen. De procedure eindigt vervolgens met het besluit van de Afdeling bestuursrechtspraak van de Raad van State.

###### 7\.2 Participatie

In het kader van participatie zijn er verschillende informatieavonden voor de omwonenden georganiseerd. Tijdens de informatieavonden zijn de plannen toegelicht en was er de gelegenheid om vragen te stellen.

Op 22 april 2021 is de buurt uitgenodigd voor een online\-bijeenkomst om het stedenbouwkundig plan te presenteren. Tijdens die bijeenkomst zijn diverse vragen gesteld en opmerkingen gemaakt. Via de gemeentelijke website is het bestand 'Vraag \& antwoord 22 april 2021' in te zien, waarin de vragen en opmerkingen voorzien zijn van een reactie. Vervolgens is op 8 juli 2021 een tweede informatieavond gehouden over de ontwikkeling. Op die avond is ook teruggeblikt op de eerder gestelde vragen en reacties op het stedenbouwkundig plan en de wijzigingen die naar aanleiding daarvan zijn doorgevoerd. Er was op die avond de mogelijkheid om vragen te stellen. Via de gemeentelijke website is het bestand 'Vraag \& antwoord 8 juli 2021' in te zien, waarin de vragen en opmerkingen voorzien zijn van een reactie.

###### 7\.3 Vooroverleg

In het kader van het vooroverleg ex artikel 3\.1\.1 Besluit ruimtelijke ordening wordt het voorontwerpbestemmingsplan aan de wettelijke overlegpartners ter kennis gesteld met het verzoek om op de inhoud van het bestemmingsplan te reageren. T.z.t. zal hiervan in deze paragraaf verslag worden gedaan.

###### 7\.4 Zienswijze

Het ontwerpbestemmingsplan heeft met ingang van donderdag 13 januari 2022 gedurende zes weken ter inzage gelegen in het gemeentehuis, via www.ruimtelijkeplannen.nl en via de website van de gemeente Zuidplas. Er zijn gedurende deze periode geen ziensijzen ingediend.