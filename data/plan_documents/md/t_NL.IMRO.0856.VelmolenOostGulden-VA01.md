# **Gemeente Uden Partiële herziening uitwerkingsplan Velmolen oost, fase 1, locatie Gulden**

**Toelichting, regels en verbeelding**

22 maart 2016

Kenmerk 0856-24-T01 Projectnummer 0856-24 NL.IMRO.0856.VelmolenOostGulden-VA01

**Toelichting**

# **Inhoudsopgave**

| 1. | Inleiding                                                 | 1  |
|----|-----------------------------------------------------------|----|
| 2. | Bestaande situatie                                        | 2  |
|    | 2.1.<br>Ligging en begrenzing plangebied                  | 2  |
|    | 2.2.<br>Vigerende planologisch-juridische regeling        | 2  |
|    | 2.3.<br>Bouwplan                                          | 4  |
|    | 2.4.<br>Parkeren                                          | 5  |
|    | 2.5.<br>Woningbouwprogramma                               | 5  |
|    | 2.6.<br>Duurzaamheid                                      | 5  |
| 3. | Onderzoek                                                 | 6  |
|    | 3.1.<br>Algemeen                                          | 6  |
|    | 3.2.<br>Water                                             | 6  |
|    | 3.3.<br>Geluid                                            | 6  |
|    | 3.4.<br>Externe veiligheid                                | 7  |
|    | 3.4.1. Algemeen                                           | 7  |
|    | 3.4.2. Planontwikkeling in relatie tot externe veiligheid | 9  |
| 4. | Planologisch juridische regeling                          | 13 |
|    | 4.1.<br>Algemeen                                          | 13 |
|    | 4.2.<br>Verbeelding                                       | 13 |
|    | 4.3.<br>Regels                                            | 13 |
| 5. | Economische en maatschappelijke uitvoerbaarheid           | 16 |
|    | 5.1.<br>Economische uitvoerbaarheid                       | 16 |
|    | 5.2.<br>Maatschappelijke uitvoerbaarheid                  | 16 |

# **1. Inleiding**

<span id="page-6-0"></span>Op 13 mei 2008 is het uitwerkings- en wijzigingsplan Velmolen oost, fase 1 vastgesteld door burgemeester en wethouders. Dit uitwerkingsplan is opgesteld aan de hand van de verkaveling van het gebied en de tot dan toe bekende woningontwerpen. Voor de percelen langs de Gulden is er behoefte om een flexibeler woningaanbod te kunnen te kunnen aanbieden. Op drie percelen aan de noordzijde van de Gulden zouden er in plaats van 3 vrijstaande woningen in totaal maximaal 6 twee-onder-één-kapwoningen kunnen worden gebouwd. Ook de bouw van vrijstaande woningen blijft echter mogelijk.

<span id="page-6-1"></span>**Afbeelding 1: Ligging plangebied (rood) in plankaart uitwerkings- en wijzigingsplan Velmolen oost, fase 1.**

Deze herontwikkeling past niet binnen de mogelijkheden die het uitwerkings- en wijzigingsplan Velmolen oost, fase 1 biedt. Artikel 3.6, lid 3 van de Wet ruimtelijke ordening bepaalt dat een wijzigings- of een uitwerkingsplan zolang de bestemming nog niet is verwezenlijkt, kan worden vervangen door een nieuwe wijziging of uitwerking. Van deze mogelijkheid wordt door middel van deze partiële herziening gebruik gemaakt en wordt een nieuw planologisch-juridisch kader voor de realisatie van dit gedeelte van het woongebied gegeven.

# <span id="page-7-0"></span>**2. Bestaande situatie**

# **2.1. Ligging en begrenzing plangebied**

<span id="page-7-1"></span>Het plangebied (zie [afbeelding 2)](#page-7-3) van deze partiële herziening betreft gronden aan de noordkant van de nieuwe woonwijk Velmolen aan de noordzijde van de Muntmeester achter de geluidwal langs de Lippstadtsingel.

<span id="page-7-3"></span>**Afbeelding 2: Oude en indicatieve nieuwe verkaveling (in oranje).**

## **2.2. Vigerende planologisch-juridische regeling**

<span id="page-7-2"></span>Voor het plangebied vigeert het uitwerkings- en wijzigingsplan Velmolen oost, fase 1. Het plangebied heeft hierin de bestemmingen "Wonen" en "Tuin". (zie [afbeelding 1)](#page-6-1). Voor de woningen is een bouwvlak aangegeven waarbinnen woningen gebouwd mogen worden met een maximum goot- en bouwhoogte van respectievelijk 4,5 en 10 meter. Door middel van de aanduiding 'variabele voorgevelrooilijn'. is bepaald dat de oppervlakte van een hoofdgebouw mag niet meer bedragen dan 150 m², de afstand tot de naar de weg gekeerde bouwgrens mag niet meer dan 4 meter bedragen en dat vóór de voorgevel van het oorspronkelijke hoofdgebouw mogen geen gebouwen worden gebouwd. Bovendien is in de planvoorschriften bepaald dat op woningen in het bouwblok langs de Lippstadtsingel uitsluitend een derde bouwlaag mag worden gebouwd, indien deze aan de zijde van de Lippstadtsingel wordt voorzien van een dove gevel. Buiten het bouwvlak mogen aanbouwen, bijgebouwen, overkappingen en bouwwerken, geen gebouw zijnde worden gebouwd.

De voortuinen hebben de bestemming "Tuin". Binnen deze bestemming mogen uitsluitend bouwwerken, geen gebouwen zijnde worden gebouwd waarbij de bouwhoogte ten hoogste 1 meter mag bedragen.

**Afbeelding 3: Indicatie gevelaanzichten.**

### **2.3. Bouwplan**

<span id="page-9-0"></span>Uitgangspunt voor de herontwikkeling is het mogelijk maken van een meer gevarieerd woningaanbod. Daarom kunnen de vrijstaande woningen vervangen door maximaal 6 twee-onder-éénkapwoningen. De bouw van vrijstaande woningen blijft echter ook mogelijk. In vergelijking met de relatief forse vrijstaande woningen die op deze percelen gebouwd konden worden, zijn de veranderingen door het mogelijk maken van twee-onder-één-kapwoningen in stedenbouwkundig opzicht zeer beperkt.

Tussen de percelen en de Gulden zal een strook openbaar groen worden aangelegd. Voor de uit te geven percelen is een indicatieve verkaveling vervaardigd. Alle percelen hebben in deze indicatieve verkaveling een breedte van 15 meter. De basisplattegrond van de woningen heeft een breedte van 9 meter en een bouwdiepte van woningen van 8,1 respectievelijk 9 meter. In het ontwerp zijn opties mogelijk om de woning te verbreden tot 12 meter. Deze optie is overigens niet zonder meer toepasbaar omdat er bij iedere woning twee parkeerplaatsen naast elkaar op eigen erf verplicht zijn (zie paragraaf [2.4)](#page-10-0). Voor deze optie is derhalve een grotere perceelsbreedte noodzakelijk. Dit kan uitsluitend indien er een ander perceel smaller is, of indien er minder woningen (bijvoorbeeld een vrijstaande woning in plaats van een twee-onder-éénkapwoning )wordt gerealiseerd.

**Afbeelding 4: Indicatieve verkaveling.**

De woningen bestaan uit één bouwlaag met een kap met daarin nog twee bouwlagen. Daarbij is een optie om aan de voor- en achterzijde uitkragende dakkapellen te realiseren. Een andere optie is dat de woningen over een deel van de voorgevel een hogere goothoogte mogelijk is òf dat de woningen gedeeltelijk door middel van een dwarskap een uitbreiding van de woning op de verdieping mogelijk maakt.

### **2.4. Parkeren**

<span id="page-10-0"></span>In Velmolen Oost wordt een parkeernorm van 1,8 parkeerplaats per woning gehanteerd. Voor de toepassing wordt verder aangesloten bij het Udense parkeerbeleid, zoals opgenomen in de Nota Parkeernormen (gemeente Uden en gemeente Veghel, mei 2006). Voor de beoogde 6 woningen dienen daarom minimaal 11 (10,8) parkeerplaatsen te worden gerealiseerd. In dit uitwerkingsplan is daarom verplicht gesteld dat de woningen twee parkeerplaatsen naast elkaar op eigen erf (12 parkeerplaatsen) krijgen.

### **2.5. Woningbouwprogramma**

<span id="page-10-1"></span>Belangrijkste kaders van het gemeentelijke woningbouwprogramma Uden bouwt! liggen in een in 2009 uitgevoerd woningmarktonderzoek en in de in 2014 geactualiseerde provinciale bevolkings- en woningbehoefteprognose. Op basis van deze prognose en conform de provinciale Verordening Ruimte hebben we regionale woningbouwafspraken gemaakt. Deze afspraken betreffen (kwantitatieve) afspraken over het aantal te realiseren woningen in de eerste tienjaarsperiode. Zo mag de gemeente Uden in de periode 2014-2024 2.005 woningen aan de voorraad toevoegen. De kwalitatieve invulling van het programma komt voort uit het woningmarktonderzoek.

Het woningbouwprogramma Uden bouwt! is een dynamisch programma en wordt (half)jaarlijks bijgesteld. Het woningbouwprogramma bestaat uit diverse projecten, waaronder voorliggende locatie. Het programma van voorliggende locatie bestaat uit (maximaal) 6 twee-onder-éénkapwoningen en voorziet daarmee in de behoefte. Voorliggende herontwikkeling past daarmee, zowel kwantitatief als kwalitatief binnen het programma Uden bouwt! en daarmee binnen de gestelde provinciale kaders.

#### **2.6. Duurzaamheid**

<span id="page-10-2"></span>Bij nieuwbouw van woningen en utiliteitsgebouwen moet voldaan worden aan het Regionaal convenant duurzaam (ver)bouwen Noordoost Brabant 2013-2016 (meer info zie: www.rmb.nl/dubo). De vaste en variabele maatregelen dienen toegepast te worden in de mate waarin het project daartoe mogelijkheden biedt.

# <span id="page-11-0"></span>**3. Onderzoek**

#### **3.1. Algemeen**

<span id="page-11-1"></span>Gelet op de beperkte ruimtelijke gevolgen van de herontwikkeling die in deze partiële herziening mogelijk wordt gemaakt, is er in het algemeen vanuit gegaan dat de onderzoeken die destijds in het kader van het globale bestemmingsplan en het uitwerkingsplan zijn uitgevoerd, nog steeds bruikbaar zijn. Ten aanzien van het aspect water is in dit hoofdstuk een beknopte aanvulling ten opzichte van de eerder omschreven uitgangspunten opgenomen. Gelet op de ligging van het plangebied langs de Lipstadtsingel zijn de onderzoeksgegevens voor wat betreft geluid en externe veiligheid geactualiseerd.

#### **3.2. Water**

<span id="page-11-2"></span>In het kader van de totstandkoming van het globale bestemmingsplan 'Velmolen-Oost' is de 'Watertoets Velmolen Oost en Volkel West te Uden' (Tauw, 2006) vervaardigd. De uitgangspunten en randvoorwaarden hieruit zijn in het uitwerkings- en wijzigingsplan Velmolen oost, fase 1 vertaald. De aanpassingen in de verkaveling hebben in hoofdlijnen geen gevolgen voor de waterhuishouding. Derhalve zijn dezelfde uitgangspunten en randvoorwaarden van toepassing voor het onderhavige uitwerkingsplan. Hemelwater in het plan Velmolen wordt vastgehouden in het plan.

Bij nieuw- en/of herbouw van een gebouw dient het perceel hydrologisch neutraal te worden ontwikkeld. Om de benodigde waterberging te berekenen wordt in Uden uitgegaan van een bergingscapaciteit van 60 mm/m² verhard oppervlak aan regenwater, dat binnen het perceel moet worden geborgen danwel geïnfiltreerd. In het onderhavige plangebied wordt uitgegaan van 150 m² bebouwd en/of verhard oppervlak per bouwperceel. Door middel van infiltratievoorzieningen in kratten op percelen en in de openbare ruimte vindt afvloeiing plaats naar het grondwater. Daarvoor zal een bovengrondse overstortvoorziening worden gemaakt. Bij extreem grote regenbuien zal transport van hemelwater optreden naar lager gelegen gebieden.

#### **3.3. Geluid**

<span id="page-11-3"></span>In de Wet geluidhinder is bepaald dat, indien in het plangebied geluidgevoelige functies (zoals woningen) zijn voorzien binnen de geluidszone van een (spoor)weg akoestisch onderzoek uitgevoerd moet worden. Dit geldt voor alle wegen, met uitzondering van wegen die in een als 'woonerf' aangeduid gebied liggen en wegen waarvoor een maximumsnelheid van 30 km/uur geldt.

Het plangebied bevindt zich binnen de geluidzone van de weg Lippstadtsingel waardoor een akoestisch onderzoek verplicht is. Derhalve is akoestisch onderzoek1 uitgevoerd. Uit de geluidsberekeningen wegverkeerslawaai blijkt dat er aan de voorkeursgrenswaarde uit de Wet ge-

<sup>1</sup> ODBN, Akoestisch onderzoek wegverkeerslawaai Bestemmingsplan Gulden te Uden, 75110093, Cuijk, 13 oktober 2015

luidhinder kan worden voldaan op de begane grond en de eerste verdieping. De geluidsbelaste gevel op de tweede verdieping (ontvangerhoogte 7,5 meter) is een 'dove' gevel, zoals is aangeduid op de verbeelding en in de planregels is omschreven. Een 'dove' gevel wordt niet getoetst aan de grenswaarden uit de Wet geluidhinder.

In het kader van een goede ruimtelijke ordening is de geluidsbelasting op alle gevels (inclusief dove gevel) inzichtelijk gemaakt. Er moet worden aangetoond dat het binnengeluidsniveau aanvaardbaar is. De hoogste geluidsbelasting op de gevel bedraagt Lden 55 dB. De karakteristieke gevelwering moet minimaal 22 dB bedragen om aan het vereiste binnengeluidsniveau te kunnen voldoen (33 dB). De minimaal vereiste gevelwering conform het Bouwbesluit is 20 dB. Gelet op de energieprestatie vereisten uit het Bouwbesluit worden er isolerende maatregelen aan de gevels getroffen welke ook een geluidsreducerend effect hebben. De vereiste 22 dB gevelwering wordt daarmee geborgd. In de woningen is daarmee sprake van een aanvaardbaar woon- en leefklimaat.

#### *Conclusie*

In het kader van de Wet geluidhinder wordt er voldaan aan de voorkeursgrenswaarde van 48 dB vanwege wegverkeerslawaai. De derde bouwlaag wordt voorzien van een 'dove' gevel. Een hogere waarde is niet van toepassing.

#### <span id="page-12-0"></span>**3.4. Externe veiligheid**

#### **3.4.1. Algemeen**

<span id="page-12-1"></span>Externe veiligheid heeft betrekking op de risico's die mensen lopen ten gevolge van mogelijke ongelukken met gevaarlijke stoffen bij bedrijven, transportverbindingen (wegen, spoorwegen en waterwegen) en buisleidingen. Omdat de gevolgen van een ongeluk met gevaarlijke stoffen groot kunnen zijn, zijn de aanvaardbare risico's vastgelegd in diverse besluiten en regelingen. De belangrijkste zijn:

- Besluit externe veiligheid inrichtingen (Bevi);
- Regeling externe veiligheid inrichtingen (Revi);
- Besluit externe veiligheid transportroutes (Bevt);
- Besluit externe veiligheid buisleidingen (Bevb).

Binnen de beleidskaders voor deze drie typen risicobronnen staan altijd twee kernbegrippen centraal: het plaatsgebonden risico en het groepsrisico. Hoewel beide begrippen onderlinge samenhang vertonen zijn er belangrijke verschillen. Hieronder worden beide begrippen verder uitgewerkt.

#### *Plaatsgebonden risico*

Het plaatsgebonden risico is de kans dat iemand die zich op een bepaalde plaats bevindt, komt te overlijden ten gevolge van een ongeval met gevaarlijke stoffen. Het plaatsgebonden risico wordt weergegeven door een lijn op een kaart die de punten met een gelijk risico met elkaar verbindt (zogeheten risicocontour). Het Rijk heeft als maatgevende risicocontour de kans op

overlijden van 10-6 per jaar gegeven (indien een persoon zich gedurende een jaar binnen deze contour bevindt is de kans op overlijden groter dan één op een miljoen jaar). Ruimtelijke ontwikkelingen moeten worden getoetst aan het plaatsgebonden risico 10-6 . Het plaatsgebonden risico 10-6 is voor ruimtelijke besluiten vertaald naar grenswaarden en richtwaarden.

De wetgeving is erop gericht om voor bestaande situaties geen personen in kwetsbare objecten (zoals woningen, scholen, ziekenhuizen en grote kantoren) en zo min mogelijk personen in beperkt kwetsbare objecten (zoals kleine kantoren en sportcomplexen) bloot te stellen aan een plaatsgebonden risico dat hoger is dan 10-6 per jaar.

Nieuwe ontwikkelingen van kwetsbare objecten binnen de risicocontour van 10-6 per jaar zijn niet toegestaan. Nieuwe ontwikkelingen van beperkt kwetsbare objecten zijn ongewenst, maar wel toegestaan indien gemotiveerd kan worden waarom dit noodzakelijk is. Daarnaast dient aangetoond te worden dat afdoende maatregelen worden genomen om de risico's en de gevolgen van een eventueel ongeval te beperken.

#### *Groepsrisico*

Het groepsrisico is een maat voor de kans dat een bepaald aantal mensen overlijdt als direct gevolg van een ongeval met gevaarlijke stoffen. De hoogte van het groepsrisico hangt af van:

- de kans op een ongeval;
- het effect van het ongeval;
- het aantal personen dat in de omgeving van de bron (inrichting of transportroute) verblijft;
- de mate waarin de personen in de omgeving beschermd zijn tegen de gevolgen van een ongeluk.

Het groepsrisico kan worden weergegeven in een grafiek met op de horizontale as het aantal dodelijke slachtoffers en op de verticale as de kans per jaar op tenminste dat aantal slachtoffers. Het groepsrisico wordt bepaald binnen het zogenaamde invloedsgebied van een risicovolle activiteit. Hoe meer personen per hectare in het invloedsgebied aanwezig zijn, hoe groter het aantal (potentiële) slachtoffers is, en hoe hoger het groepsrisico.

#### *Verantwoordingsplicht*

De verantwoordingsplicht draait kort gezegd om de vraag in hoeverre risico's, als gevolg van een ruimtelijke ontwikkeling, worden geaccepteerd en indien noodzakelijk welke veiligheidsverhogende maatregelen daarmee gepaard gaan. Met de verantwoordingsplicht worden betrokken partijen gedwongen om een goede ruimtelijke afweging te maken waarin de veiligheid voor de maatschappij als geheel voldoende gewaarborgd wordt. Op deze manier wordt beoogd een situatie te creëren, waarbij zoveel mogelijk de risico's zijn afgewogen en geanticipeerd is op de mogelijke gevolgen van een incident. Deze afweging is kwalitatief van aard en richt zich op aspecten zoals de mogelijkheden van bestrijdbaarheid van een mogelijke calamiteit en de mate van zelfredzaamheid van de bevolking.

Bij de invulling van de verantwoordingsplicht dienen de volgende elementen te worden beschouwd:

- het projectkader;
- de hoogte en toename van het groepsrisico;
- bronmaatregelen;
- ruimtelijke maatregelen te treffen maatregelen in het ruimtelijke besluit;
- mogelijkheden tot bestrijdbaarheid van een calamiteit en de gevolgen daarvan;
- mogelijkheden tot zelfredzaamheid;
- mogelijkheden planontwikkeling op andere locatie;
- mogelijkheden en voorgenomen maatregelen in de nabije toekomst.

In de Handreiking Verantwoordingsplicht Groepsrisico (Ministeries van VROM en Binnenlandse Zaken, december 2007) zijn deze onderdelen nader uitgewerkt en toegelicht. Conform het Besluit externe veiligheid inrichtingen (Bevi) moeten alle ruimtelijke besluiten binnen het invloedsgebied van een inrichting verantwoord worden. Conform het Besluit externe veiligheid transportroutes (Bevt) moet het bevoegd gezag verantwoording afleggen indien:

- 1. 0,1 maal de oriënterende waarde van het groepsrisico wordt overschreden, of
- 2. bij elke overschrijding van de oriëntatiewaarde van het groepsrisico en een toename van de bevolkingsdichtheid van >10% in het gebied ten gevolge van de ruimtelijke ontwikkeling.

Conform het Besluit externe veiligheid buisleidingen (Bevb) en de bijbehorende regeling is de uitgebreidheid van de invulling van de verantwoordingsplicht afhankelijk van de hoogte en toename van het groepsrisico. Wanneer de ontwikkeling buiten de 100% letaal effectafstand ligt, kunnen de punten 3, 4, 7 en 8 buiten beschouwing gelaten worden. Hetzelfde geldt wanneer het groepsrisico onder 0,1 maal de oriëntatiewaarde ligt of tussen 0,1 maal en 1 maal de oriëntatiewaarde ligt en minder dan 10% toeneemt. We spreken in deze gevallen (Bevt en Bevb) van een beperkte verantwoordingsplicht. In de andere gevallen dient de verantwoordingsplicht compleet ingevuld te worden (Bevi).

#### **3.4.2. Planontwikkeling in relatie tot externe veiligheid**

#### <span id="page-14-0"></span>*Inrichtingen*

Binnen en buiten het plangebied zijn geen bedrijven of opslagvoorzieningen aanwezig met een risicocontour, die van invloed is op het plangebied. In het voorliggende plan is slechts de bestemming 'Wonen' toegestaan. Het bestemmingsplan maakt dus geen ontwikkelingen mogelijk, die een vergroting van het groepsrisico binnen het plangebied met zich brengen.

#### *Buisleidingen*

Op 1 januari 2011 is het Besluit externe veiligheid buisleidingen (Bevb) van kracht geworden. Het Bevb regelt onder andere welke veiligheidsafstanden moeten worden aangehouden rond buisleidingen met gevaarlijke stoffen. Noordelijk van het plangebied is een buisleiding (hogedrukaardgas) gelegen.

De kenmerken van deze leiding zijn aangegeven in [afbeelding 5:](#page-15-0)

#### <span id="page-15-0"></span>**Afbeelding 5: Kenmerken gasleiding.**

| Leidingbeheerder                   | Leiding<br>nummer | Diameter   | Werkdruk | 10-6<br>risico<br>contour | Invloedsge<br>bied | 100%<br>letaliteit |
|------------------------------------|-------------------|------------|----------|---------------------------|--------------------|--------------------|
| Gasunie Transport<br>Services B.V. | Z-542-01          | 12,76 inch | 40 bar   | 0 meter                   | 140 meter          | 70 meter           |

In november 2012 is door het RMB (Regionaal Milieu Bedrijf, thans Omgevingsdienst Brabant Noord) een berekening2 naar het risico van de buisleiding uitgevoerd. In de berekening van het groepsrisico is de (voorziene) bevolking van het plan Velmolen Oost reeds meegenomen. Uit het onderzoek blijkt, dat de plaatsgebonden risicocontour van 10-6 van de leiding 0 meter bedraagt. Voor de gasleiding is in hetzelfde onderzoek het groepsrisico berekend. Uit de berekeningsresultaten blijkt, dat het groepsrisico voor realisatie van het plan van de maatgevende kilometer onder 0,1 maal de oriëntatiewaarde ligt. Realisatie van het plan zorgt voor een toename van circa 7,2 personen (2,4 persoon per woning). Door dit geringe aantal zal het groepsrisico niet significant stijgen en nog steeds onder de 0,1 maal de oriënterende waarde liggen. Conform het Bevb kan daarom verder volstaan worden met het invullen van de aspecten bestrijdbaarheid en zelfredzaamheid (zie onder Verantwoording).

#### *Transport van gevaarlijke stoffen*

Over de Lippstadtsingel (N264) worden gevaarlijke stoffen vervoerd, omdat het een ontsluitingsweg naar de Rijksweg A50 is van de vliegbasis Volkel en industrieterreinen (met diverse Bevi-inrichtingen).

Voor de externe veiligheidsrisico's van deze weg zijn risicoberekeningen (RBM II) uitgevoerd in juni 2009. In dit onderzoek3 is onder andere de ontwikkeling van Velmolen Oost reeds meegenomen. Uit het onderzoek blijkt, dat op de weg geen 10-6 risicocontour aanwezig is c.q. een overschrijding van een risicocontour aan de orde is. Voor het groepsrisico van deze weg geldt, dat er conform deze rapportage, ter hoogte van het onderhavig plangebied geen sprake is van een zichtbaar groepsrisico (GR < 0,1 X oriënterende waarde), zodat conform het Bevt verder volstaan kan worden met het invullen van de aspecten bestrijdbaarheid en zelfredzaamheid (zie onder Verantwoording).

#### *Beleidsvisie externe veiligheid*

In de beleidsvisie externe veiligheid wordt de locatie, waar de woningen gepland zijn, aangemerkt als het gebiedstype 'Woongebied'. Binnen het gebiedstype 'Woongebied' gelden de volgende voorwaarden:

- overschrijding grenswaarde PR 10-6 is niet acceptabel;
<sup>2</sup> RMB, Kwantitatieve risicoberekeningen aardgasleidingen, gemeente Uden, 74300165, definitief versie 03, Cuijk, november 2012

<sup>3</sup> Oranjewoud, EV onderzoek ten behoeve van nieuwe ontwikkelingen te Uden, deel A: kwalitatieve beschouwing risicobronnen, projectnr. 197205, revisie 1.1, Oosterhout, juni 2009

- objecten voor verminderd zelfredzame personen zijn niet toegestaan binnen de 100% letaliteitcontouren van Bevi-inrichtingen en buisleidingen. Bij transportassen geldt dit voor het (plasbrandaandachts)gebied tot 30 meter vanaf de rand van de weg;
- overschrijding van de oriënterende waarde is toegestaan, mits het verplicht stellen van (bron en overdrachts) maatregelen tot het reduceren van het risico tot een (bestuurlijk) aanvaardbaar niveau;
- toename van het groepsrisico is In beginsel niet acceptabel, tenzij VGR met extra aandacht voor zelfredzaamheid, mogelijkheden voor hulpverlening, indeling ruimteplan voor optimale bescherming van de burger. Minimale uitgangspunten zijn:
	- externe veiligheid bij de start van een ontwikkelingsproces betrekken;
	- optimaal ontwerp;
- niet toegestaan zijn Bevi-inrichtingen.

Aan alle genoemde voorwaarden van de beleidsvisie wordt voldaan.

#### *Verantwoording*

Bij een bestemmingsplan en dus ook in een uitwerkingsplan en in de ruimtelijke onderbouwing van een omgevingsvergunning wordt, voor zover het gebied waarop dat plan of die vergunning betrekking heeft binnen het invloedsgebied ligt van een weg en een buisleiding waarover/-door gevaarlijke stoffen worden vervoerd, in ieder geval ingegaan op:

- de mogelijkheden tot voorbereiding van bestrijding en beperking van de omvang van een ramp, en;
- voor zover dat plan of die vergunning betrekking heeft op nog niet aanwezig kwetsbare of beperkt kwetsbare objecten: de mogelijkheden voor personen om zich in veiligheid te brengen indien zich op die weg of in de nabijheid van de buisleiding een ramp voordoet.

Voor het plan is advies aangevraagd bij de regionale brandweer Brabant Noord4 . De relevante zaken uit het advies zijn verwerkt in de verantwoording. Het plangebied is goed bereikbaar voor hulpdiensten. Voor de aanwezigen zijn er voldoende vluchtwegen om bij een incident het plangebied te verlaten. De personen die aanwezig zijn worden over het algemeen aangemerkt worden als normaal zelfredzame personen. Daarnaast ligt het gebied binnen het WAS (waarschuwings- en alarmeringssysteem) alarmeringsgebied en NL-alert. Binnen het gebied is voldoende bluswater aanwezig. Tussen de woningen en de weg/buisleiding ligt een aarden geluidswal van 5 meter hoogte, welke tevens bescherming biedt tegen een calamiteit met brandbare stoffen (explosie en vloeistofbrand).

#### *Risicocommunicatie*

Door actief te communiceren over risico's zal de zelfredzaamheid worden vergroot. Op dit moment vindt communicatie plaats via de risicokaart en de risicocommunicatiecampagne 'Denk Vooruit'. Daarnaast kan op verzoek gebiedsgerichte risicocommunicatie plaatsvinden.

<sup>4</sup> Brandweer Brabant Noord, Advies partiële herziening uitwerkingsplan Velmolen oost, fase 1, locatie Gulden, 's-Hertogenbosch, 20 augustus 2015

#### *Conclusie*

Uit de risicoberekeningen blijkt dat voor de weg N261 en de buisleiding Z-542-01 er geen plaatsgebonden risico aanwezig is (= 0 meter) en dat de hoogte van het groepsrisico ten gevolge van beide risicobronnen onder de oriëntatiewaarde ligt. Door de (marginale) ontwikkeling neemt het groepsrisico niet zichtbaar toe:

- de bereikbaarheid van het plangebied voor hulpdiensten is goed. De brandweer voldoet aan de opkomstnorm. Er is voldoende bluswater binnen het plangebied aanwezig;
- goede communicatie kan een bijdrage leveren aan de zelfredzaamheid van de aanwezigen in het plangebied. In Uden vindt risicocommunicatie plaats via de risicokaart, en de campagne Denk Vooruit;
- het plangebied ligt in het dekkingsgebied van de WAS-installatie (Waarschuwings -en alarmeringssysteem), dit biedt de mogelijkheid de bewoners tijdig te waarschuwen;
- de personen binnen het plangebied zijn voldoende zelfredzaam;
- er zijn in/rond het plangebied voldoende mogelijkheden om het gebied te ontvluchten tijdens een calamiteit;
- tussen de weg/buisleiding en het plangebied ligt een afschermende aarden wal van 5 meter hoogte.

Het bevoegd gezag accepteert de externe veiligheidsrisico's en neemt de verantwoording voor het groepsrisico.

# <span id="page-18-0"></span>**4. Planologisch juridische regeling**

#### **4.1. Algemeen**

<span id="page-18-1"></span>Voor de uit te werken bestemming is in het vigerende bestemmingsplan "Velmolen Oost"5 niet aangegeven op welke wijze de woningen en straten dienen te worden gebouwd of aangelegd. In het onderhavige plan is die detaillering wel aangebracht.

Het bestemmingsplan "Velmolen Oost" kent naast de uit te werken bestemmingen ook gedetailleerde bestemmingen voor bestaande woningen, wegen, groen en water. In het voorliggende uitwerkingsplan zijn -indien mogelijk- die bestemmingen overgenomen uit het bestemmingsplan. Voor zover nodig zijn deze vervolgens aangepast of aangevuld. Dit uitwerkingsplan bestaat uit een toelichting, regels en een verbeelding schaal 1:1.000.

Vanaf 1 januari 2010 is het toepassen van de digitale standaarden verplicht. Vanaf 1 juli 2013 dient hiervoor het rapport Standaard Vergelijkbare Bestemmingsplannen 2012 (SVBP-2012) te worden toegepast. Ten behoeve van de leesbaarheid bevat het onderhavige uitwerkingsplan alle relevante inleidende en algemene regels.

Tenslotte is de redactie van de regels aangepast naar aanleiding van de inwerkingtreding van de Wet algemene bepalingen omgevingsrecht (Wabo) en het Besluit omgevingsrecht (Bor) op 1 oktober 2010.

#### **4.2. Verbeelding**

<span id="page-18-2"></span>Met de invoering van het digitale bestemmingsplan bestaat de plankaart (zoals die tot 1 juli 2008 bekend stond) formeel niet meer. Dit uitwerkingsplan bestaat uit een GML-bestand met bijbehorende regels. De verbeelding van het voorliggende uitwerkingsplan is getekend op een schaal 1:1.000 en omvat één kaartblad (genummerd 0856-24-P01). Op deze ondergrond is de omliggende bebouwing ook aangegeven.

De verbeelding geeft de bestemming van de gronden aan. Waar nodig zijn aanduidingen op de verbeelding opgenomen waarvan de betekenis in de regels wordt verklaard. De verbeelding bevat tezamen met de regels het juridisch instrumentarium voor het regelen van het gebruik van de gronden, de toegelaten bebouwing en het gebruik van de aanwezige en/of op te richten bebouwing.

#### **4.3. Regels**

<span id="page-18-3"></span>In de Inleidende regels worden de gebruikte begrippen beschreven (artikel 1). Vanwege de afstemming met het Bor zijn onder meer een aantal begrippen anders gedefinieerd dan tot nog

<sup>5</sup> Voor het plangebied vigeert het "uitwerkingsplan Velmolen oost, fase 1 (partiële herziening Velmolen Zicht)". Omdat artikel 3.6, lid 3 van de Wet ruimtelijke ordening bepaalt dat een wijzigings- of een uitwerkingsplan zolang de bestemming nog niet is verwezenlijkt, kan worden vervangen door een nieuwe wijziging of uitwerking, wordt in deze paragraaf het bestemmingsplan als juridische basis gezien voor het onderhavige plan.

toe gebruikelijk was. In artikel 2 worden regels gesteld ten aanzien van de wijze waarop gemeten moet worden. Deze vervangen derhalve de begripsbepalingen en wijze van meten uit het bestemmingsplan Velmolen Oost.

De bestemmingsregels zijn zoveel als mogelijk overgenomen uit het bestemmingsplan "Velmolen Oost". Op enkele plaatsen zijn de voorschriften aangepast of aangevuld, zodat ze aansluiten bij de uitwerkingsregels uit het bestemmingsplan of bij de in ontwikkeling zijnde bouwplannen. Zodoende is een regeling ontstaan die zoveel mogelijk overeenkomt met het bestemmingsplan "Velmolen Oost" en die uiteraard past binnen het juridische kader van dat plan. In het uitwerkingsplan komen twee bestemmingen voor, te weten:

- Groen (artikel 3);
- Tuin (artikel 4);
- Wonen (artikel 5).

Op de verbeelding hebben de bouwpercelen net als in de vigerende regeling de bestemmingen "Wonen" en "Tuin". Voor de woningen waarop deze herziening betrekking heeft, is op de verbeelding een bouwstrook met een diepte van 10 meter aangegeven waarbinnen het hoofdgebouw gebouwd mag worden. In de bouwstrook is het maximum aantal wooneenheden en de maximale goothoogte en bouwhoogte aangegeven. Door middel van de aanduidingen 'specifieke bouwaanduiding - vrijstaand of twee-aaneen' is bepaald dat er uitsluitend vrijstaande en twee-aaneengebouwde woningen mogen worden gebouwd, waarbij de oppervlakte is gemaximeerd op respectievelijk 150 m² en 85 m². Om de verschillende opties mogelijk te maken is in de bouwregels bepaald dat de goothoogte over 1/3 van de gevellengte van de voor- en achtergevel maximaal 6 meter mag bedragen. Overeenkomstig het vigerende bestemmingsplan mag uitsluitend een derde bouwlaag worden gebouwd, indien deze aan de zijde van de Lippstadtsingel wordt voorzien van een dove gevel.

De voortuinen en de naar het openbaar gebied gerichte zijtuinen hebben de bestemming "Tuin". Binnen deze bestemming mogen uitsluitend bouwwerken, geen gebouwen zijnde worden gebouwd waarbij de bouwhoogte ten hoogste 1 meter mag bedragen. Uiteraard zijn hier ook vergunningsvrije bouwwerken toegestaan. Dit betreft met name bouwwerken, geen gebouw zijnde.

In het hoofdstuk Algemene regels zijn verschillende algemene regels opgenomen. Het betreft onder meer een anti-dubbeltelregel en algemene bouwregels, waarin voor een aantal onderdelen de uitsluiting aanvullende werking Bouwverordening is opgenomen.

Artikel 2.1, lid 1, onder c van de Wet algemene bepalingen omgevingsrecht omvat een verbod om gronden in strijd met hun bestemming te gebruiken. De algemene gebruiksregels omvatten daarom alleen een verbod om gronden en bouwwerken voor seksinrichtingen en/of prostitutie en ten behoeve van kamerbewoning te gebruiken. Het plangebied is een woongebied. Het gemeentebestuur is van mening dat in een woongebied seksinrichtingen ongewenst zijn vanwege de uitstraling die dit gebruik heeft. De kwaliteit van de woon- en leefomgeving wordt hierdoor negatief beïnvloed. Daarnaast is in de algemene gebruiksregels bepaald dat per woning minimaal twee parkeerplaatsen naast elkaar dienen te worden aangelegd en instandgehouden en dat beide parkeerplaatsen onafhankelijk van elkaar bereikbaar moeten zijn.

In de gemeente Uden gelden geen specifieke regels voor kamerbewoning. De gemeente heeft geen huisvestingsverordening vastgesteld. Dit betekent dat de regels van het bestemmingsplan bepalend zijn. In de planregels is opgenomen dat de woning uitsluitend bedoeld is voor de huisvesting van één afzonderlijk huishouden. Kamerbewoning is derhalve niet toegestaan. Om echter onduidelijkheid te voorkomen, is kamerbewoning daarom als verboden gebruik opgenomen.

De algemene afwijkingsregels hebben betrekking op ondergeschikte afwijkingen en zijn gebaseerd op de vrijstellingsmogelijkheden uit het bestemmingsplan Velmolen Oost.

# <span id="page-21-0"></span>**5. Economische en maatschappelijke uitvoerbaarheid**

# **5.1. Economische uitvoerbaarheid**

<span id="page-21-1"></span>Het bouwen van woningen valt onder de reikwijdte van de Grondexploitatiewet, zoals aangegeven in artikel 6.12 lid 1 Wro jo artikel 6.2.1 onder a en b Bro. Op grond van artikel 6.12 lid 2 kan het college vervolgens besluiten géén exploitatieplan vast te stellen, indien het kostenverhaal anderszins verzekerd is. De gemeente Uden is in dit geval grondeigenaar. Het kostenverhaal zal via de grondprijs worden geregeld. Derhalve is het vaststellen van een exploitatieplan niet noodzakelijk.

Ten behoeve van de ontwikkeling van het plangebied Velmolen Oost is een exploitatieberekening uitgevoerd. Geconcludeerd is dat de financiële uitvoerbaarheid voldoende is zeker gesteld.

### **5.2. Maatschappelijke uitvoerbaarheid**

<span id="page-21-2"></span>Het ontwerp van de partiële herziening Uitwerkingsplan Velmolen Oost, 1e fase, locatie Gulden heeft ingevolge artikel 3.6 van de Wet ruimtelijke ordening met ingang van 11 november 2015 gedurende een periode van zes weken ter visie gelegen. Gedurende deze periode zijn vier zienswijzen ontvangen. In de Nota van zienswijzen die als bijlage bij dit uitwerkingsplan is gevoegd, zijn deze zienswijzen samengevat en beantwoord.