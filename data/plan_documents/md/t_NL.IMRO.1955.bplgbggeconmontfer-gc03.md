xml version\="1\.0" encoding\="UTF\-8"?

Buitengebied, geconsolideerd: Toelichting

direct naar inhoud van Toelichting

Buitengebied, geconsolideerd

============================

Toelichting

-----------

| Plan: | Buitengebied, geconsolideerd |

| --- | --- |

| Status: | geconsolideerd |

| Plantype: | bestemmingsplan |

| IMRO\-idn: | NL.IMRO.1955\.bplgbggeconmontfer\-gc03 |

* Toelichting

* Bijlagen bij de toelichting

* Regels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Aanleiding

* Hoofdstuk 2 Huidige raadpleegbaarheid bestemmingsplan 'Buitengebied' met voorbeeldlocatie

* Hoofdstuk 3 Hoe ziet de geconsolideerde versie eruit?

+ 3\.1 Juridische status geconsolideerde versie

+ 3\.2 Begrenzing geconsolideerde versie

+ 3\.3 Datum geconsolideerde versie

+ 3\.4 Verbeelding geconsolideerde versie

+ 3\.5 Regels geconsolideerde versie

+ 3\.6 Bijzonderheden regels: wijzigingsplannen

+ 3\.7 Bijzonderheden regels: 'bestaand' en 'aanwezig'

+ 3\.8 Bijzonderheden regels: overgangsrecht

* Hoofdstuk 4 Bijlagen bij de toelichting en de regels

![afbeelding "i_NL.IMRO.1955.bplgbggeconmontfer-gc03_0001.png"](i_NL.IMRO.1955.bplgbggeconmontfer-gc03_0001.png)

### Hoofdstuk 1 Aanleiding

Sinds 19 mei 2015 is op www.ruimtelijkeplannen.nl een geconsolideerd bestemmingsplan 'Buitengebied' van de gemeente Montferland raadpleegbaar. Het geconsolideerde bestemmingsplan 'Buitengebied' betreft de onherroepelijke versie van het oorspronkelijke bestemmingsplan 'Buitengebied' waarin de verschillende wijzigingen als onderdeel van de periodieke actualisaties zijn verwerkt.

De geconsolideerde versie van het bestemmingsplan 'Buitengebied' heeft geen juridische rechtskracht. Aan dit plan kunnen derhalve geen rechten worden ontleend. De laatste versie van het geconsolideerde bestemmingsplan 'Buitengebied' staat online sinds 7 november 2019\. Het betreft het bestemmingsplan 'Buitengebied, geconsolideerd' (07\-11\-2019\). Hierin zijn naast de wijzigingen als gevolg van het bestemmingsplan 'Buitengebied, eerste herziening' ook de wijzigingen als gevolg van het bestemmingsplan 'Buitengebied, tweede herziening', het bestemmingsplan 'Buitengebied, derde herziening' en het bestemmingsplan 'Buitengebied, vierde herziening' opgenomen.

Inmiddels hebben zich nieuwe wijzigingen voorgedaan die aanleiding geven om een nieuwe geconsolideerde versie online te plaatsen. Zo is op 20 febrauri 2020 het bestemmingsplan 'Buitengebied, herziening woonregels' vastgesteld en is op 17 december 2020 het bestemmingsplan 'Buitengebied, vijfde herziening' vastgesteld.

De vijfde herziening voorziet in de meest recente periodieke actualisatie en omvat in hoofdzaak:

* enige actualisatie in de begrenzing van het bestemmingsplan âBuitengebiedâ;

* het opnemen van een verbod op uitbreiding van en omschakeling naar geitenhouderij;

* een planologische doorvertaling van enkele verleende omgevingsvergunningen met afwijking;

* het opnemen van een mogelijkheid voor streekproductenwinkels aan huis;

* enige reparatie en actualisatie op perceelsniveau, alsmede enige correctie daar waar de hoogspanningsverbinding ten zuiden van Didam (en het verlengde daarvan) in het geldende plan niet geheel juist op de verbeelding was opgenomen;

* het alsnog opnemen van een bestaande rioolpersleiding bij Stokkum;

* enige technische aanpassing in de integrale regels;

* het planologisch mogelijk maken van diverse ruimtelijke ontwikkelingen op particulier verzoek, waaronder 3 functieveranderingsinitiatieven naar wonen, 2 functieveranderingsinitiatieven naar werken, een initiatief voor het vergroten van een agrarisch bouwvlak voor paardenhouderij en het aanpassen van bestemmingsvlakken 'wonen' op een aantal locaties.

### Hoofdstuk 2 Huidige raadpleegbaarheid bestemmingsplan 'Buitengebied' met voorbeeldlocatie

Op www.ruimtelijkeplannen.nl moeten op dit moment meerdere bestemmingsplannen worden geraadpleegd om inzicht te krijgen in de bestemming van een perceel en de daarbij behorende regels (de actueel juridische situatie).

![afbeelding "i_NL.IMRO.1955.bplgbggeconmontfer-gc03_0002.png"](i_NL.IMRO.1955.bplgbggeconmontfer-gc03_0002.png)

*Verbeelding bestemmingsplan 'Buitengebied' (va03\).*

Het vertrekpunt daarbij vormt het bestemmingsplan 'Buitengebied' (versie va03\). Vervolgens dient te worden bekeken of een locatie wellicht onderdeel is van wijziging op de verbeelding van de eerste, tweede, derde, vierde of vijfde periodieke actualisatie van het bestemmingsplan 'Buitengebied'. Mogelijk heeft er ook een wijziging plaatsgevonden via de procedure van het wijzigingsplan.

In de voorafgaande geconsolideerde versie van het bestemmingsplan 'Buitengebied' is in de toelichting aan de hand van een voorbeeld geillustreerd op welke wijze het bestemmingsplan 'Buitengebied' dient te worden geraadpleegd voor het verkrijgen van inzicht in de actueel juridisch planologische situatie.

Daarvoor is een willekeurig adres gebruikt. Eerst wordt de bestemming van de locatie bekeken in het (moeder) bestemmingsplan 'Buitengebied' (va03\). Achtereenvolgens wordt bekeken of de locatie onderdeel is van wijziging in de diverse periodieke actualisaties. Wanneer er geen sprake is van een wijziging op de verbeelding als onderdeel van een periodieke actualisatie of een wijzigingsplan, blijft de verbeelding van het moederplan 'Buitengebied' (va03\) onverkort van toepassing. Met de actualisaties worden echter ook de regels van het bestemmingsplan 'Buitengebied' op onderdelen gewijzigd. Deze wijzigingen zijn in een bijlage bij de regels van de betreffende periodieke actualisatie van markeringen en doorhalingen voorzien.

![afbeelding "i_NL.IMRO.1955.bplgbggeconmontfer-gc03_0003.png"](i_NL.IMRO.1955.bplgbggeconmontfer-gc03_0003.png)

In het gebruikte voorbeeld was met de derde herziening Ã©Ã©n en ander op de verbeelding gewijzigd. De locatie was daarin voorzien van de dubbelbestemming 'waarde\-archeologische verwachting 2', de gebiedsaanduiding 'overige zone â grondwaterbeschermingsgebied vervallen' en de gebiedsaanduiding 'overige zone â groene ontwikkelingszone'. De enkelbestemming is niet opgenomen en daarmee onveranderd. De nieuwe dubbelbestemming 'waarde\-archeologische verwachting 2' overschrijft de oude dubbelbestemming 'waarde\-archeologische verwachting 1' en de gebiedsaanduiding 'EHS\-natuur' is vervangen door 'overige zone\-GO'. Met de gebiedsaanduiding 'grondwaterbeschermingsgebied\-vervallen' komt aan de onderliggende gebiedsaanduiding 'milieuzone\- grondwaterbeschermingsgebied', zoals opgenomen in het bestemmingsplan 'Buitengebied' (va03\), alsmede de daaraan verbonden regels geen juridische betekenis meer toe.

De wijze waarop de de actueel juridisch planologische situatie op een locatie moet worden achterhaald, onderschrijft derhalve de noodzaak voor een eenvoudigere wijze van raadpleging. Hierin voorziet de geconsolideerde versie van het bestemmingsplan 'Buitengebied'. Hierin wordt de actuele planologische situatie voor alle locaties binnen de begrenzing van het bestemmingsplan 'Buitengebied' in Ã©Ã©n oogopslag weergegeven.

### Hoofdstuk 3 Hoe ziet de geconsolideerde versie eruit?

#### 3\.1 Juridische status geconsolideerde versie

De geconsolideerde versie van het bestemmingsplan 'Buitengebied' is een geÃ¯ntegreerde versie van de volgende plannen:

* 1\. het bestemmingsplan 'Buitengebied' (va03\) en de daaronder tot stand gekomen wijzigingsplannen;

+ a. Buitengebied, wijziging Stillewaldweg 14 te Loerbeek

+ b. Buitengebied, wijziging Vinkwijk 5 te Zeddam

+ c. Buitengebied, wijziging Melderstraat 23 te Didam

+ d. Buitengebied, wijziging St. Isidorusstraat 15 te Stokkum

+ e. Buitengebied, wijziging Fluunseweg 14 te Didam

+ f. Buitengebied, wijziging Kollenburgweg nabij nr. 3 te Didam

+ g. Buitengebied, wijziging Kollenburgweg 6 te Didam

+ h. Buitengebied, wijziging Groot Lobberikweg 5 en 7 te Loerbeek

* 2\. het bestemmingsplan 'Buitengebied, eerste herziening' en de daaronder tot stand gekomen wijzigingsplannen;

+ a. Buitengebied (eerste herziening), wijziging Vinkwijkseweg 23 te Zeddam

+ b. Buitengebied (eerste herziening), wijziging Melkweg 3 te Beek

+ c. Buitengebied (eerste herziening), wijziging Klompenhorstweg 3 te Didam

* 3\. het bestemmingsplan 'Buitengebied, tweede herziening' en het daaronder tot stand gekomen wijzigingsplan;

+ a. Buitengebied (tweede herziening), wijziging Luijnhorststraat 15\-17 te Didam

* 4\. het bestemmingsplan 'Buitengebied, derde herziening', zoals in werking getreden op 23 maart 2017 en onherroepelijk geworden op 19 oktober 2017 en de daaronder tot die tijd tot stand gekomen wijzigingsplannen;

+ a. Buitengebied(derde herziening), wijziging Korenweg 5a te Didam (onherroepelijk 29 juni 2017\)

+ b. Buitengebied, wijziging Kollenburgweg 2 (voorheen 6\) te Didam (onherroepelijk 13 juli 2017\)

+ c. Buitengebied(derde herziening), wijziging Holthuizerstraat 20 te Didam (onherroepelijk 16 augustus 2018\)

+ d. Buitengebied(derde herziening), wijziging Koningsweg 17 te Didam (onherroepelijk 31 oktober 2018\)

* 5\. het Facetbestemmingsplan 'Zonnepanelen Buitengebied' (onherroepelijk 22 november 2018\)

* 6\. het bestemmingsplan 'Buitengebied, vierde herziening' (onherroepelijk 29 januari 2020\)

+ 1\.  Buitengebied(vierde herziening), wijziging Melkweg 1 te Beek (onherroepelijk 9 april 2020\)

+ 2\. Buitengebied(vierde herziening), wijziging Kerkhuisstraat 6 te Beek (onherroepelijk 23 juli 2020\)

+ 3\. Buitengebied(vierde herziening), wijziging Steegseweg 26 te Beek (onherroepelijk 27 januari 2021\)

* 7\. het bestemmingsplan 'Buitengebied, herziening woonregels (onherroepelijk 16 april 2020\)

* 8\. het bestemmingsplan 'Buitengebied, vijfde herziening' (in werking 25 febrauri 2020\)

De geconsolideerde versie van het bestemmingsplan 'Buitengebied' heeft geen juridische rechtskracht. Aan (eventuele onjuistheden in) dit plan kunnen dan ook geen rechten worden ontleend. Dit samengestelde plan is namelijk niet door de gemeenteraad vastgesteld. Het plan is uitsluitend vervaardigd om de raadpleegbaarheid van het bestemmingsplan 'Buitengebied' voor met name burgers te vereenvoudigen. Aanvragen om omgevingsvergunning worden onverkort getoetst aan de juridisch vastgestelde bestemmingsplannen.

#### 3\.2 Begrenzing geconsolideerde versie

De begrenzing van het plangebied van het geconsolideerde bestemmingsplan 'Buitengebied' wordt gevormd door de begrenzing van het bestemmingsplan 'Buitengebied, vijfde herziening'. Dit is immers de meest actuele planologische situatie. Partiele herzieningen die buiten de begrenzing van het bestemmingsplan 'Buitengebied', vijfde herziening' vallen, zijn ook in de geconsolideerde versie niet meegenomen. De wijzigingsplannen zijn onderdeel van het plan waaronder deze tot stand zijn gekomen en derhalve integraal in de verbeelding van de geconsolideerde versie opgenomen.

#### 3\.3 Datum geconsolideerde versie

Het bestemmingsplan 'Buitengebied, vijfde herziening' is in werking getreden op 25 februari 2021\. Deze datum is derhalve ook de datum van de geconsolideerde versie. Het geconsolideerde bestemmingsplan geeft de planologische situatie weer op dÃ¡t moment. (Wijzigings)plannen van latere datum zijn hierin niet opgenomen.

#### 3\.4 Verbeelding geconsolideerde versie

In de verbeelding van de nieuwe geconsolideerde versie van het bestemmingsplan 'Buitengebied' zijn alle wijzigingen als onderdeel van de verschillende periodieke actualisaties van het bestemmingsplan 'Buitengebied' en het bestemmingsplan 'Buitengebied, herziening woonregels' verwerkt. De actuele bestemming van een locatie wordt daarmee direct inzichtelijk gemaakt.

De wijzigingsplannen als onderdeel van het bestemmingsplan 'Buitengebied' en de periodieke actualisaties daarvan zijn integraal overgenomen in de verbeelding van de nieuwe geconsolideerde versie.

In gevallen waarbij wijzigingsplannen zijn opgesteld vÃ³Ã³r de derde herziening kan feitelijk nog sprake zijn van een gebiedsaanduiding of een dubbelbestemming welke met de derde periodieke herziening in algemene zin is komen te vervallen, maar niet voor de specifieke wijzigingslocatie. Het gaat daarbij bijvoorbeeld om de gebiedsaanduiding 'overige zone ehs\-ecologische verbindingszone', maar ook om de dubbelbestemming 'Waarde\-archeologische verwachting 3'. Omdat de gebiedsaanduiding 'overige zone ehs\-ecologische verbindingszone' met de derde herziening in algemene zin is vervangen door 'overige zone\-GO\-ecologische verbindingszone', komt aan deze oude gebiedsaanduiding geen juridische rechtskracht meer toe. De gebiedsaanduiding 'overige zone\-ehsâ¦..' komt in de verbeelding van het geconsolideerde bestemmingsplan daarom dan ook niet terug.

Ook is er sprake van enkele andere bijzonderheden als gevolg van de doorvertaling van de wijzigingsplannen. Zo is op de locatie Vinkwijkseweg 23 te Zeddam (doorvertaling wijzigingsplan) de gebiedsaanduiding 'milieuzone\-grondwaterbeschermingsgebied' nog opgenomen, omdat de wijzigingslocatie bij de beleidsmatige verkleining van het grondwaterbeschermingsgebied bij de derde herziening buiten beschouwing is gelaten. De gronden rondom deze wijzigingslocatie zijn dus anders de wijzigingslocatie zelf niet meer van deze milieuzone voorzien.

Op de locatie Klompenhorstweg 3 te Didam is om dezelfde reden als hierboven de opgenomen dubbelbestemming 'waarde\-archeologische verwachting 3' juridisch gezien nog steeds van toepassing, ondanks dat deze dubbelbestemming en de daarbij behorende regels met het bestemmingsplan 'Buitengebied, derde herziening' in algemene zijn komen te vervallen. In de geconsolideerde versie is op deze locatie de niet verwijderde dubbelbestemming 'waarde\-archeologische verwachting 3' dan ook onverkort opgenomen. De dubbelbestemming is hierin gekoppeld aan de met de derde herziening vervallen regels in artikel 37 'waarde\-archeologische verwachting 3'.

#### 3\.5 Regels geconsolideerde versie

In de nieuwe geconsolideerde versie van het bestemmingsplan 'Buitengebied' zijn de voor een specifieke locatie geldende regels rechtstreeks via de verbeelding op te vragen. Daar waar met de periodieke herzieningen teksten of tekstgedeelten zijn doorgehaald, zijn deze in het geconsolideerde bestemmingsplan ook volledig verwijderd. De nummering van artikelen, leden, subleden etc., zoals deze is ontstaan na de aanpassingen als onderdeel van de periodieke actualisaties, blijft in de geconsolideerde versie volledig in stand.

Op de wijzigingsplannen zijn de doorgevoerde aanpassingen als onderdeel van de latere periodieke actualisaties onverkort van toepassing. De specifieke regels van de afzonderlijke wijzigingsplannen zijn gebundeld opgenomen in bijlage 4 bij deze toelichting.

In de nieuwe geconsolideerde versie van het bestemmingsplan 'Buitengebied' worden de bijlagen (1 t/m 25\) bij de regels, waarnaar in de geconsolideerde regels met een link wordt verwezen ook daadwerkelijk als bijlagen bij de regels opgenomen, zodat deze eenvoudig (via een muisklik op de link in de regels) te raadplegen zijn.

#### 3\.6 Bijzonderheden regels: wijzigingsplannen

Op de wijzigingsplannen welke tot stand zijn gekomen onder het bestemmingsplan 'Buitengebied' zijn de aanpassingen in de regels als onderdeel van de periodieke actualisaties voor zover van toepassing eveneens geldend.

In de regels van het geconsolideerde plan zijn de specifieke bepalingen in de wijzigingsplannen overgenomen in de van toepassing zijnde bestemmings\-/bouwregels. Hieronder is een voorbeeld opgenomen op welke wijze de specifieke regels in de wijzigingsplannen in de bestemming 'wonen\-woongebouw' zijn doorvertaald.

![afbeelding "i_NL.IMRO.1955.bplgbggeconmontfer-gc03_0004.png"](i_NL.IMRO.1955.bplgbggeconmontfer-gc03_0004.png)

#### 3\.7 Bijzonderheden regels: 'bestaand' en 'aanwezig'

In het bestemmingsplan 'Buitengebied' (va03\) is het begrip bestaand als volgt gedefinieerd:

![afbeelding "i_NL.IMRO.1955.bplgbggeconmontfer-gc03_0005.png"](i_NL.IMRO.1955.bplgbggeconmontfer-gc03_0005.png)

Hiernaast wordt in het bestemmingsplan 'Buitengebied' (va03\) ook gesproken over 'aanwezigheid ten tijde van de ter visie legging van het ontwerpplan'. Artikel 3, lid 3\.2\.2 uit het bestemmingsplan 'Buitengebied' (va03\) is hieronder als voorbeeld opgenomen.

![afbeelding "i_NL.IMRO.1955.bplgbggeconmontfer-gc03_0006.png"](i_NL.IMRO.1955.bplgbggeconmontfer-gc03_0006.png)

In de regels van de periodieke actualisaties staat opgenomen op welke wijze de regels en verbeelding van het geldende bestemmingsplan 'Buitengebied' met die actualisaties worden aangepast.

In de regels van het bestemmingsplan 'Buitengebied, eerste herziening' is in artikel 2, lid 8 en lid 9 weergegeven op welke wijze de begrippen 'bestaand', 'aanwezigheid ten tijde van de ter visie legging van het ontwerpplan' en 'aanwezigheid ten tijde van de inwerkingtreding van het plan', dienen te worden geÃ¯nterpreteerd.

![afbeelding "i_NL.IMRO.1955.bplgbggeconmontfer-gc03_0007.png"](i_NL.IMRO.1955.bplgbggeconmontfer-gc03_0007.png)

Een zelfde regeling is opgenomen met de tweede, derde, vierde en vijfde periodieke actualisatie van het bestemmingsplan 'Buitengebied'.

Voor wat betreft 'aanwezigheid ten tijde van de ter visie legging van het ontwerpplan', wordt met ontwerp bestemmingsplan altijd bedoeld het ontwerp bestemmingsplan 'Buitengebied' dat met ingang van 28 april 2011 gedurende 6 weken ter inzage is gelegd, tenzij in de regels specifiek anders is vermeld.

Onderstaand zijn de van belang zijnde data voor de bovengenoemde begrippen opgenomen:

| Ter visie legging ontwerp bestemmingsplan 'Buitengebied'   Â | 28 april 2011   Â |

| --- | --- |

| Inwerkingtreding bestemmingsplan 'Buitengebied'    Â | 19 januari 2012   Â |

| Inwerkingtreding bestemmingsplan 'Buitengebied, eerste herziening'   Â | 8 januari 2015   Â |

| Inwerkingtreding bestemmingsplan 'Buitengebied, tweede herziening'   Â | 24 maart 2016   Â |

| Inwerkingtreding bestemmingsplan 'Buitengebied, derde herziening'   Â | 23 maart 2017   Â |

| Inwerkingtreding Facetbestemmingsplan 'Zonnepanelen Buitengebied'    Â | 22 november 2018   Â |

| Inwerkingtreding bestemmingsplan 'Buitengebied, vierde herziening'   Â | 23 mei 2019   Â |

| Inwerkingtreding bestemmingsplan 'Buitengebied, herziening woonregels'   Â | 16 april 2020   Â |

| Inwerkingtreding bestemmingsplan 'Buitengebied, vijfde herziening'   Â | 25 februari 2021   Â |

#### 3\.8 Bijzonderheden regels: overgangsrecht

Het overgangsrecht bouwwerken bepaalt dat een bouwwerk dat rechtens aanwezig is en dat in strijd is met een bestemming die in een nieuw bestemmingsplan aan de betreffende gronden is toegekend, gedeeltelijk mag worden vernieuwd of veranderd, dan wel gedeeltelijk mag worden vergroot c.q. mag worden herbouwd in geval van een calamiteit.

Dit zelfde geldt voor een bepaald gebruik. Een gebruik dat rechtens plaatsvond ten tijde van de inwerkingtreding van een nieuw plan, waarin aan de gronden een gewijzigde bestemming is toegekend, mag worden voortgezet mits dit gebruik niet in meerdere mate gaat afwijken van de in het plan aan de gronden gegeven bestemming. Het overgangsrecht zoals dat is opgenomen in het bestemmingsplan 'Buitengebied' is hieronder weergegeven.

![afbeelding "i_NL.IMRO.1955.bplgbggeconmontfer-gc03_0008.png"](i_NL.IMRO.1955.bplgbggeconmontfer-gc03_0008.png)

Duidelijk mag zijn dat het bestemmingsplan 'Buitengebied' en de daarop doorgevoerde periodieke herzieningen op andere data in werking zijn getreden. Indien als onderdeel van bijvoorbeeld het bestemmingsplan 'Buitengebied, eerste herziening' een andere bestemming is opgenomen geldt een andere overgangsdatum dan een geval waarin de bestemming van het bestemmingsplan 'Buitengebied' onveranderd blijft.

### Hoofdstuk 4 Bijlagen bij de toelichting en de regels

Aan de toelichting van de geactualiseerde versie van het bestemmingsplan 'Buitengebied, geconsolideerd' zijn de volgende bijlagen gekoppeld:

* 1\. Overzicht bestaande situaties (geactualiseerd)

* 2\. Regels herzieningen

* 3\. Integrale regels Buitengebied (inclusief vijfde herziening)

* 4\. Specifieke regels wijzigingsplannen

Aan de regels van de geconsolideerde versie van het bestemmingsplan âBuitengebiedâ zijn de volgende bijlagen gekoppeld toegevoegd.

* 1\. Indicatieve bedrijvenlijst (vervallen)

* 2\. Staat van bedrijfsactiviteiten

* 3\. Kaart LOG Azewijn (vervallen)

* 4\. Kwaliteitseisen LOG (vervallen)

* 5\. Kernkwaliteiten GNN en GO en Waardevol landschap

* 6\. Lijst van bedrijvigheid

* 7\. Erfinrichtingschetsen functieveranderingsinitiatieven

* 8\. Beeldkwaliteitsplan Buitengebied

* 9\. Nieuwbouw productiebedrijf Van Heek en bijpassende terreininrichting d.d. 27 juni 2014

* 10\. Omrekening NGE

* 11\. Landschappelijk inrichtingsplan Baarleweg 4\-6 Didam

* 12\. Beplantingsplan Baarleweg 4\-6 Didam

* 13\. \-

* 14\. Sloop en herbouw woningen Linthorsterstraat 3 \& 5 Stokkum

* 15\. Landschapsplan Linthorsterstraat 3 \& 5 Stokkum

* 16\. Voorwaarden en maatregelen herbouw woningen Linthorsterstraat 3 \& 5 Stokkum

* 17\. Inrichting\-, beplantings\- en beheersplan 13 april 2010 Arnhemseweg 17a te Beek

* 18\. Herbouw woning en bijgebouwen Zuider Markweg 34 te Beek

* 19\. Landschapsplan Zuider Markweg 34 te Beek

* 20\. Beplantingsplan Hengelderweg 4\-6 te Didam

* 21\. Landschappelijk inpassingsplan Rozenpas 8 te Kilder

* 22\. Terreininrichtingsplan St. Jansgildestraat 15\-17 te Beek

* 23\. Erfinrichtingsplan en landschappelijk inpassingsplan Greffelkampseweg 58 te Didam

* 24\. Erfinrichting Julianaboom 1 te Kilder

* 25\. Erfinrichting Bosstraat 57 te Didam