xml version\="1\.0" encoding\="UTF\-8"?

Vlek 3 Boschveld: Toelichting

direct naar inhoud van Toelichting

Vlek 3 Boschveld

================

Toelichting

-----------

| Plan: | Vlek 3 Boschveld |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0796\.0002233\-1401 |

* Toelichting

* Bijlagen bij toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging en begrenzing plangebied

+ 1\.3 Geldend bestemmingsplan

* Hoofdstuk 2 De huidige situatie

+ 2\.1 Ruimtelijke structuur

+ 2\.2 Functionele structuur

+ 2\.3 Verkeer en openbare ruimte

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Planbeschrijving

+ 4\.1 Ruimtelijk

+ 4\.2 Functioneel

+ 4\.3 Verkeer en parkeren

+ 4\.4 Openbare ruimte en groen

* Hoofdstuk 5 Milieu\-aspecten en waarden

+ 5\.1 Bedrijvigheid

+ 5\.2 Geluid

+ 5\.3 Luchtkwaliteit

+ 5\.4 Externe veiligheid

+ 5\.5 Bodem en grondwater

+ 5\.6 Energie en duurzaamheid

+ 5\.7 Archeologie

+ 5\.8 Ecologie

* Hoofdstuk 6 Waterparagraaf

+ 6\.1 Beleidskader

+ 6\.2 Watertoets

* Hoofdstuk 7 Juridisch bestuurlijke aspecten

+ 7\.1 Planmethode

+ 7\.2 Opzet van de regels

* Hoofdstuk 8 Economische uitvoerbaarheid

* Hoofdstuk 9 Inspraak en vooroverleg

+ 9\.1 Procedure Ruimtelijk en functioneel kader Hart van Boschveld

+ 9\.2 Inspraak

+ 9\.3 Vooroverleg

+ 9\.4 Ambtshalve aanpassingen

### Hoofdstuk 1 Inleiding

#### 1\.1 Aanleiding

Enkele jaren geleden heeft de oplevering van de Brede Bossche School (BBS) aan het groene Hart in Boschveld plaatsgevonden. De basisschool 't Boschveld is in 2015 verhuisd naar de BBS. Daarmee kunnen het voormalige schoolgebouw van deze basisschool en de gymzaal gelegen tussen de Celsiusstraat, Edisonstraat en 's\-Gravesandestraat plaatsmaken voor nieuwbouw.

BrabantWonen en Van Wanrooij Projectontwikkeling willen op de vrijgekomen locatie nieuwe woningen ontwikkelen. Zij hebben een (concept)bouwplan ontwikkeld voor de bouw van 12 grondgebonden woningen en 32 appartementen voor de betreffende plek. De kerk en de bebouwing van de oude pastorie blijven behouden. De pastorie krijgt in het bouwplan een woonfunctie en wordt daarmee de dertiende grondgebonden woning binnen het plangebied.

Het bouwplan past (deels) niet in het geldende bestemmingsplan (zie paragraaf 1\.3) maar past wel bij de herstructureringsambities voor de wijk.

Op 12 juni 2013 heeft de Afdeling bestuursrechtspraak van de Raad van State uitspraak gedaan over het beroep tegen het bestemmingsplan 'Boschveld' dat is vastgesteld door de gemeenteraad op 9 oktober 2012\. De Afdeling heeft het plandeel met de bestemming 'Maatschappelijk' aan de 's\-Gravesandestraat, tussen de Edisonstraat en Celsiusstraat, vernietigd. Het gaat om de locatie van kerkgebouw Parousia en de locatie van de voormalige basisschool 't Boschveld, gymzaal en pastorie.

Met het bestemmingsplan 'Vlek 3 Boschveld' wordt het bouwplan voor de woningen mogelijk gemaakt, en tevens het vernietigde deel van het bestemmingsplan 'Boschveld' rondom het kerkgebouw gerepareerd. Voor het kerkgebouw is de bestaande functie en bestaande bebouwing uitgangspunt. Het bestemmingsplan is daarmee deels een ontwikkelingsplan en deels een beheersplan.

#### 1\.2 Ligging en begrenzing plangebied

Het plangebied 'Vlek 3 Boschveld' wordt begrensd door de Edisonstraat, 's\-Gravesandestraat, Celsiusstraat en de groenstrook langs de Copernicuslaan.

![afbeelding "i_NL.IMRO.0796.0002233-1401_0001.jpg"](i_NL.IMRO.0796.0002233-1401_0001.jpg)

***Afbeelding 1\.1 Ligging en begrenzing plangebied***

#### 1\.3 Geldend bestemmingsplan

Voor een deel van het plangebied geldt het bestemmingsplan 'Boschveld' dat is vastgesteld door de gemeenteraad op 9 oktober 2012 en op 12 juni 2013 onherroepelijk is geworden. Deze gronden hebben de bestemming 'Verkeer' en 'Verkeer \- Verblijfsgebied'.

In de uitspraak van 12 juni 2013 heeft de Afdeling bestuursrechtspraak van de Raad van State het plandeel met de bestemming 'Maatschappelijk' aan de 's\-Gravesandestraat vernietigd. Dit betreft het grootste deel van het plangebied. Op deze gronden is geen bestemmingsplan van kracht.

![afbeelding "i_NL.IMRO.0796.0002233-1401_0002.jpg"](i_NL.IMRO.0796.0002233-1401_0002.jpg)

***Afbeelding 1\.2 Uitsnede plankaart bestemmingsplan 'Boschveld'***

### Hoofdstuk 2 De huidige situatie

#### 2\.1 Ruimtelijke structuur

**Structuur Boschveld**

De huidige ruimtelijke structuur van Boschveld is beschreven in het raamwerk voor de herstructurering conform het Wijkplan Boschveld Beweegt. Het raamwerk deelt Boschveld in vieren: Hart en Lanen, Stationskwartier, Parkkwartier en Waterkwartier (zie paragraaf 3\.3). Het plangebied is onderdeel van het Hart van Boschveld. Voor het Hart is de nadere uitwerking beschreven in het Ruimtelijk en functioneel kader Hart van Boschveld.

Boschveld is ontworpen vanuit de naoorlogse stedenbouwkundige principes waarbij een scheiding van functies (wonen, werken en voorzieningen) uitgangspunt was. De wijk heeft een meerzijdig karakter, onder meer door de aanwezigheid van oude industrie ten westen van het spoor. Door de ontwikkeling van woningen in Boschveld in de jaren 50 van de vorige eeuw en die in het Veemarktkwartier in de jaren 30 van de vorige eeuw is het industrieterrein aan de Paardskerkhofweg midden in de wijk terecht gekomen. In Boschveld, hoewel in een beperkte periode gebouwd, zijn zowel het gesloten en halfopen bouwblok als de strokenbouw als verkavelingsprincipes gehanteerd. Gestapelde bouw is toegepast aan de randen van de wijk, langs doorgaande wegen en als onderdeel van de stedenbouwkundige stempels binnen de woonwijk.

De deling in buurten wordt versterkt door de wegen en, tot voor kort, de stamlijn. De stamlijn heeft haar functie verloren. Een klein stukje stamlijn is behouden als karakteristiek element in de openbare ruimte, maar vormt geen barriÃ¨re meer binnen de wijk. De Copernicuslaan zorgt door haar centrale ligging voor een sterke deling. De bedrijfsbebouwing aan de Paardskerkhofweg zorgt ervoor dat het achterliggende Veemarktkwartier is afgesneden van de rest van de wijk. Aan de ene kant wordt met de herstructurering conform het Wijkplan Boschveld Beweegt beoogd het meerzijdig karakter van de wijk te versterken. De contrasten tussen de buurten worden dan ook gezien als een kracht die met fysieke ingrepen wordt versterkt. Hart en Lanen, Stationskwartier, Parkkwartier en Waterkwartier behouden zo hun eigen sfeer. Aan de andere kant beoogt het wijkplan meer samenhang in de wijk door het leggen van meer verbindingen en door het opheffen van barriÃ¨res.

**Hart en Lanen**

Het leggen van meer verbindingen en het opheffen van barriÃ¨res gebeurt door het concept Hart en Lanen. Het winkelcentrum op de hoek van de Copernicuslaan en de Christiaan Huygensweg en de Brede Bossche school, waarin het wijkcentrum is ondergebracht, vormen samen een cluster van voorzieningen centraal in de wijk. Dit cluster van voorzieningen is in het Wijkplan Boschveld Beweegt de centrale ontmoetingsplek en het Hart van Boschveld: hier komen de verschillende kwartieren en Lanen samen. In het Hart zijn ontmoeten en verblijven (o.a. BBS), spelen en ontdekken (o.a. wijkspeelplaats) en wonen belangrijke dragers. In het Hart wordt geleefd en gewoond.

**Structuur omgeving plangebied**

Vlek 3 betreft het gebied tussen de Edisonstraat, 's\-Gravesandestraat, Celsiusstraat en de groenstrook langs de Copernicuslaan. Het ligt in het Hart van Boschveld.

Het plangebied van Vlek 3 grenst aan de âLaanâ Copernicuslaan. Deze laan wordt begeleid door hogere bebouwing aan weerszijden van de weg. De bebouwing versterkt het karakter van deze belangrijke verbindingsweg. Aan de westzijde bevindt zich een opeenvolging van langgerekte hogere wanden. De hoogte varieert van drie tot vijf bouwlagen in zowel gestapelde woningen als grondgebonden woningen. Aan de oostzijde worden bebouwingswanden van vier en vijf bouwlagen afgewisseld met haaks op de weg geplaatste appartementenblokken. De bestaande bebouwing in het plangebied vormt een uitzondering met haar lagere schoolgebouw, pastorie, gymzaal en kerkgebouw. Hier is de hoogte beperkt van Ã©Ã©n tot (ruim) twee bouwlagen met kap. Door de verspringende rooilijnen aan de oostzijde van de Copernicuslaan ontstaat een breder profiel van de "Laan", met steeds meer ruimte voor groen. Ter hoogte van het plangebied is deze groene ruimte op zijn breedst.

Het plangebied vormt de schakel tussen het winkelcentrum aan de zuidzijde en het Groene Hart met de BBS aan de noordoostzijde. Aan de oostzijde van het plangebied ligt de woonbebouwing aan de 's\-Gravesandestraat.

**Bestaande bebouwing plangebied**

Binnen het plangebied bevinden zich vier gebouwen. De bebouwing van de voormalige basisschool 't Boschveld en de gymzaal, kerkgebouw Parousia aan de zijde van de 's\-Gravesandestraat en de (voormalige) pastorie aan de Edisonstraat. Het is een samenstelsel van diverse aan elkaar gebouwde gebouwen. Er is enige samenhang doordat alle gebouwen zijn opgetrokken uit baksteen in een lichtbruine kleurstelling.

Het gebouw waarin voorheen de basisschool was gevestigd, is een speels opgezet gebouw, met diverse ten opzichte van elkaar verspringende ruimtes. De hoogte varieert tussen Ã©Ã©n en twee bouwlagen. Op een aantal plekken is het gebouw voorzien van een kap. Het schoolgebouw grenst direct aan het kerkgebouw van Parousia. Het schoolgebouw is georiÃ«nteerd op de Celsiusstraat en Copernicuslaan. Daar bevindt zich het schoolplein.

De gebedsruimte van Parousia is opgetrokken in ruim twee bouwlagen met een kap. Aan de zijde van de 's\-Gravesandestraat is deze voorzien van een kleine uitbouw met entree. Aan de noordzijde van het gebouw bevindt zich een lager volume in twee bouwlagen met kap, waarbinnen zich onder andere ontmoetingsruimten bevinden. De tweede bouwlaag ligt iets terug ten opzichte van de begane grondlaag aan de straatkant. Dit lager gebouwdeel heeft aan twee zijden een entree. Het gebouw heeft een vrij gesloten karakter door het kleine aantal raamopeningen.

Aan de Edisonstraat, aaneengebouwd aan Parousia, bevindt zich de gymzaal. Dit gebouw is ruim twee bouwlagen hoog en voorzien van kappen. Aan de hoek grenst een Ã©Ã©nlaags bouwdeel. Door de kapvorm oogt het volume minder massaal en sluit het aan op de andere gebouwen. De entree bevindt zich in de hoek bij Parousia. De wand aan de Edisonstraat is helemaal gesloten en heeft een anoniem karakter.

De gesloten wand van de gymzaal is doorgezet met een gemetselde muur tot het (voormalige) pastoriegebouw. De pastorie aan de Edisonstraat bestaat uit twee bouwlagen met een kap. De pastorie is de hoek om georiÃ«nteerd, aan zowel voorzijde als zijkanten bevinden zich raamopeningen. De toegang bevindt zich aan de Edisonstraat.

Het pastoriegebouw is aan de achterzijde (later) voorzien van een Ã©Ã©nlaagse uitbouw met kantoor\- en vergaderruimtes.

#### 2\.2 Functionele structuur

Op dit moment is het plangebied in gebruik voor religie (Parousia) en de wijkraad Onafhankelijk Buurtplatform Boschveld (voormalige pastorie). Het schoolgebouw is niet meer in gebruik als school. Het gebouw is wel tijdelijk verhuurd. De school heeft plaatsgenomen in de BBS aan het Groene Hart.

De gronden zijn in eigendom van de gemeente, met uitzondering van de gronden van het kerkgebouw dat in eigendom is van de Evangelische Gemeente Parousia.

In de omgeving van het plangebied liggen het Winkelcentrum Boschveld en de belangrijkste voorzieningen van de wijk. In de omringende straten wordt (ook) gewoond.

#### 2\.3 Verkeer en openbare ruimte

De ontsluitingsstructuur voor de auto is leidend bij de stedenbouwkundige inrichting. Vlek 3 wordt omringd door straten met een buurtfunctie. Het parkeren vindt verspreid plaats langs de straten. Bij Parousia bevindt zich een klein parkeerpleintje.

Aan de Copernicuslaan bevindt zich een groen plantsoen met bomen en kunstwerk. De Celsiusstraat wordt begeleid door een dubbele rij bomen aan de zijde van het plangebied. Ook het groen en bomen in de tuin van de voormalige pastorie zijn noemenswaardig.

### Hoofdstuk 3 Beleidskader

#### 3\.1 Rijksbeleid

##### 3\.1\.1 Structuurvisie Infrastructuur en Ruimte

Op 13 maart 2012 is de Structuurvisie Infrastructuur en Ruimte in werking getreden. Met de Structuurvisie brengt het Rijk de ruimtelijke ordening zo dicht mogelijk bij burgers en bedrijven, laat het meer over aan gemeenten en provincies en komen de burgers en bedrijven centraal te staan. Het Rijk kiest voor een selectieve inzet van rijksbeleid op 13 nationale belangen. Buiten deze 13 belangen hebben decentrale overheden beleidsvrijheid. Met name het nationaal belang 13 is relevant: zorgvuldige afweging en transparante besluitvorming bij alle ruimtelijke en infrastructurele besluiten.

Het Rijk is verantwoordelijk voor een goed systeem van ruimtelijke ordening inclusief zorgvuldige, transparante ruimtelijke en infrastructurele besluiten. Dat betekent dat het systeem zo ingericht moet zijn dat integrale planvorming en besluitvorming op elk schaalniveau mogelijk is en dat bestaande en toekomstige belangen goed kunnen worden afgewogen. Gebruikswaarde, toekomstwaarde en belevingswaarde zijn hier onderdeel van. Het gaat dan zowel om belangen die conflicteren als belangen die elkaar versterken. Bij nieuwe ontwikkelingen, aanleg en herstructurering moet in elk geval aandacht zijn voor de gevolgen voor de waterhuishouding, het milieu en het cultureel erfgoed. Vraaggericht programmeren en realiseren van verstedelijking door provincies, gemeenten en marktpartijen is nodig om groei te faciliteren, te anticiperen op stagnatie en krimpregioâs leefbaar te houden. Ook dient de ruimte zorgvuldig te worden benut en overprogrammering te worden voorkomen. Om beide te bereiken wordt een ladder voor duurzame verstedelijking opgenomen in het Besluit ruimtelijke ordening (artikel 3\.1\.6 lid 2 Bro).

De ladder voor duurzame verstedelijking werkt met de volgende opeenvolgende stappen:

* 1\. Beoordeling door betrokken overheden of de beoogde ontwikkeling voorziet in een regionale en intergemeentelijke behoefte voor bedrijventerreinen, kantoren, woningbouwlocaties, detailhandel en andere stedelijke voorzieningen waarin nog niet elders is voorzien. Naast de kwantitatieve beoordeling (aantal hectares of aantallen woningen) gaat het ook om kwalitatieve vraag (bijvoorbeeld een bedrijventerrein waar zware milieuhinder mogelijk is of een specifiek woonmilieu) op regionale, intergemeentelijke schaal. Het passende regionale schaalniveau wordt voornamelijk bepaald door het woon\-werk verkeer.

* 2\. Indien de beoogde ontwikkeling voorziet in een regionale, intergemeentelijke vraag, beoordelen betrokken overheden of deze binnen bestaand stedelijk gebied kan worden gerealiseerd door locaties voor herstructurering of transformatie te benutten.

* 3\. Indien herstructurering of transformatie van bestaand stedelijk gebied onvoldoende mogelijkheden biedt om aan de regionale, intergemeentelijke vraag te voldoen, beoordelen betrokken overheden of de ontwikkeling zo kan worden gerealiseerd dat deze passend multimodaal ontsloten is of als zodanig wordt ontwikkeld.

*De voorgenomen herstructurering sluit aan bij de uitgangspunten van de 'ladder voor duurzame verstedelijking':*

*Gemeente wil blijven voorzien in de (toekomstige) woningbehoefte. Er wordt voor de komende jaren*

*ingezet op een woningproductie met een bandbreedte van 500 tot 800 per jaar, met een (na te streven)*

*gemiddelde van 700 woningen per jaar. Dit streven zal vooral in de komende jaren veel inspanning van alle*

*partijen vragen. Binnen het plangebied komen circa 45 woningen.*

*Het plangebied van het bestemmingsplan valt binnen bestaand stedelijk gebied. Met de voorgenomen*

*stedelijke invulling van het gebied wordt optimaal gebruik gemaakt van het gebied en wordt geen extra*

*beslag gelegd op gronden elders in de gemeente. Door het optimaal inrichten van het plangebied wordt*

*voldaan aan het uitgangspunt om eerst bestaande stedelijke locaties te benutten voor stedelijke*

*ontwikkeling.*

*Het derde punt van de 'ladder' is niet van toepassing nu de ontwikkeling plaatsvindt binnen bestaand*

*stedelijk gebied. In dit plan worden binnen het bestaand bebouwd gebied nieuwe woningen mogelijk*

*gemaakt. Met de herontwikkeling van het gebied wordt een verbetering van de sociale en fysieke*

*leefomgeving bewerkstelligd. Geconcludeerd wordt dat in onderhavige situatie sprake is van een duurzame*

*stedelijke ontwikkeling.*

##### 3\.1\.2 Besluit Algemene Regels Ruimtelijke Ordening

Op 30 december 2011 is het Besluit algemene regels ruimtelijke ordening (Barro) in werking getreden. Dit besluit stelt eisen aan een bestemmingsplan daar waar het gaat om gebieden van nationaal belang.

*Het plangebied betreft geen gebied van nationaal belang. Het Barro stelt geen extra eisen aan het*

*bestemmingsplan.*Â

#### 3\.2 Provinciaal beleid

##### 3\.2\.1 Structuurvisie Ruimtelijke Ordening

Op 19 maart 2014 is de Structuurvisie Ruimtelijke Ordening in werking getreden. Deze structuurvisie is een actualisatie van de visie die in 2010 werd vastgesteld. Sinds de vaststelling in 2010 hebben de Provinciale Staten diverse besluiten genomen die een verandering brengen in de provinciale rol en sturing, of van provinciaal beleid. De structuurvisie behelst de hoofdlijnen van het provinciaal ruimtelijk beleid tot 2025 met een doorkijk naar 2040\. De visie is bindend voor het ruimtelijk handelen van de provincie. Het is de basis voor de wijze waarop de provincie de instrumenten inzet die de Wet ruimtelijke ordening haar biedt.

Deel A bevat de hoofdlijnen van het beleid. Op basis van trends en ontwikkelingen heeft de provincie haar ruimtelijke belangen gedefinieerd en ruimtelijke keuzes gemaakt. De ruimtelijke visie is uitgewerkt in dertien provinciale ruimtelijke belangen, zoals de concentratie van verstedelijking. In deel B staan de ambities, het beleid en de uitvoering voor de vier ruimtelijke structuren: de groenblauwe structuur, het landelijk gebied, de stedelijke structuur en de infrastructuur.

*Op de Structurenkaart is het plangebied aangeduid als 'stedelijk concentratiegebied'. Binnen de stedelijke*

*concentratiegebieden en de daarbij behorende zoekgebieden voor verstedelijking liggen mogelijkheden voor*

*verdere verstedelijking. Het bestemmingsplan maakt woningbouw mogelijk. Deze mogelijkheid past binnen het*

*principe van bundeling van verstedelijking.*

##### 3\.2\.2 Verordening Ruimte Noord\-Brabant

De Verordening Ruimte Noord\-Brabant is Ã©Ã©n van de uitvoeringsinstrumenten voor de provincie om haar doelen te realiseren. Belangrijke onderwerpen in de Verordening ruimte zijn:

* ruimtelijke kwaliteit;

* stedelijke ontwikkelingen;

* natuurgebieden en andere gebieden met waarden;

* agrarische ontwikkelingen, waaronder de intensieve veehouderij;

* overige ontwikkelingen in het landelijk gebied.

*Ook op de kaart 'Stedelijke ontwikkeling' van de Verordening Ruimte Noord\-Brabant is het plangebied als*

*'stedelijk concentratiegebied' aangewezen. De ontwikkeling past binnen het provinciaal beleid.*

#### 3\.3 Gemeentelijk beleid

##### 3\.3\.1 Ruimtelijke structuurvisie 's\-Hertogenbosch

In juni 2003 heeft de gemeenteraad van 's\-Hertogenbosch de Ruimtelijke StructuurVisie vastgesteld, met de ondertitel 'Stad tussen stromen'. De Ruimtelijke StructuurVisie geeft richting aan de ruimtelijke ambities van de stad. Op 28 januari 2014 heeft de gemeenteraad de actualisatie van de structuurvisie uit 2003 vastgesteld. In deze geactualiseerde structuurvisie integreert gemeente het provinciaal beleid. De geactualiseerde structuurvisie bevat een integrale visievorming voor lange termijn, 10 jaar met een doorkijk naar 15 Ã  20 jaar.

De structuurvisie bestaat uit het Ruimtelijk Casco, een visie geformuleerd op het plangebied. Een ruimtelijke analyse van de stad en het gemeentelijk beleid vormen de input voor deze visie. De visie formuleert de ontwikkelingskoers, beschrijft een wensbeeld van de stad voor de lange termijn en biedt het casco voor concrete projecten en plannen. Het is een toetsingskader, en tegelijkertijd ook een inspiratiekader voor ruimtelijke ontwikkeling. Zo wordt bepaald waar strakke contouren ter bescherming van kwetsbare waarden liggen en kansen voor ontwikkeling. En er worden locaties aangeduid waar deze ontwikkeling tegen randvoorwaarden mogelijk zijn en afweegbare gebieden voor uitbreidingen en intensiveringen aangewezen. Het âruimtelijk mottoâ van compacte, complete en contrastrijke stad als het uitgangspunt voor de ruimtelijke ontwikkeling voor de stad blijft gehanteerd, in de overtuiging dat dit de juiste basis biedt voor een duurzame ruimtelijk hoofdstructuur.

*De herontwikkeling van woningbouw past binnen de uitgangspunten van de ruimtelijke structuurvisie.*

##### 3\.3\.2 Wijkplan Boschveld Beweegt \& Ruimtelijk en functioneel kader Hart van Boschveld

**Wijkplan Boschveld Beweegt**

Op 23 februari 2010 heeft de gemeenteraad van 's\-Hertogenbosch ingestemd met het Wijkplan Boschveld Beweegt, een uitwerking van de nota 'Hoofdlijnen van beleid voor het wijkplan Boschveld beweegt' die eerder door de gemeenteraad werd vastgesteld. Het wijkplan vormt het kader voor de herstructurering van Boschveld in de komende 10 Ã  15 jaar. Integraal onderdeel van het wijkplan is de sociale visie die de gemeenteraad op 18 december 2007 vaststelde. De sociale visie levert bouwstenen op voor de fysieke uitwerking. De visie wordt tweejaarlijks vertaald in een passend sociaal programma.

In het Wijkplan Boschveld Beweegt wordt de ontwikkelingsrichting aangegeven voor de uitwerking in bestemmingsplannen, bouwplannen en inrichtingsplannen in de kwartieren Hart, Parkkwartier, Stationskwartier en Waterkwartier. De stedenbouwkundige ontwikkelingsrichting gaat uit van een stedenbouwkundig raamwerk 'Hart en Lanen' en verschillende uitgangspunten voor de kwartieren.

Het plangebied Vlek 3 Boschveld is onderdeel van het âHart van Boschveldâ.

Het cluster van voorzieningen in het midden van Boschveld wordt als "Hart van Boschveld" versterkt en aangevuld met nieuwe voorzieningen. Het Hart wordt ingericht als een groen en autovrij park waaraan wordt gewoond. Andere essentiÃ«le zaken zijn de versterking van het winkelcentrum, verplaatsen van de school Het Overpad naar een plek buiten de wijk en de bouw van een Brede Bossche School aan het Hart.

Op 6 juli 2010 hebben burgemeester en wethouders van 's\-Hertogenbosch besloten om de BBS niet op de locatie van de basisschool 't Boschveld (Vlek 3\) te vestigen maar op die van de school Het Overpad. De BBS en wijkspeelplaats zijn inmiddels gerealiseerd en Het Overpad is verplaatst. Het wijkplan voorzag op de locatie van Het Overpad in woningbouw. Omdat op die locatie de BBS is gekomen, is ervoor gekozen woningbouw te realiseren op de huidige locatie van 't Boschveld (Vlek 3\).

**Ruimtelijk en functioneel kader Hart van Boschveld**

Na het vaststellen van het Wijkplan Boschveld Beweegt is er veel veranderd, niet het minst ten gevolge van de economische crisis. Door de veranderde omstandigheden kijkt gemeente anders aan tegen het âHart van Boschveldâ. Dit is opgenomen in het Ruimtelijk en functioneel kader Hart van Boschveld dat is vastgesteld op 10 mei 2016\. Het gebied krijgt op onderdelen een ander karakter dan voorzien in het Wijkplan. Het Wijkplan ging voor dit deel van Boschveld uit van de bouw van grotendeels (duurdere koop) appartementen in relatief hoge dichtheden met ondergrondse parkeervoorzieningen. Die ontwikkeling is onhaalbaar gebleken. Daarnaast is het denken over herstructurering gewijzigd. De nadruk is komen te liggen op chirurgische ingrepen binnen een bestaande context. De vraag vanuit de markt is verschoven. De markt geeft aan dat er voor het Hart van Boschveld kansen liggen voor een grondgebonden stedelijk woonmilieu, waarbij in de nabijheid op straat wordt geparkeerd. Op drukke plekken worden andere keuzes gemaakt. Op de locatie van het plangebied, naast het winkelcentrum, vindt bewonersparkeren plaats op een afgesloten binnenterrein.

*Het bouwplan past bij de herstructureringsambities voor de wijk zoals opgenomen in het Wijkplan Boschveld*

*Beweegt en uitgewerkt in het Ruimtelijk en functioneel kader Hart van Boschveld. Het bouwplan voldoet aan de*

*stedenbouwkundige uitgangspunten ten aanzien van het Hart: de bestaande kerk en voormalige pastorie*

*worden onderdeel van een nieuw bouwblok met een stedenbouwkundige markering op de hoek met het*

*winkelcentrum. Met het toevoegen van wonen aan drie zijden wordt er gewoond aan het Hart. Het Hart wordt*

*autovrij onder andere door het opheffen van een deel van de Edisonstraat ter hoogte van Vlek 3\. Bij de*

*inrichting van het binnenterrein is gelet op de sociale veiligheid ervan, het parkeren en de bruikbaarheid van de*

*openbare ruimte.*

##### 3\.3\.3 Wonen

**Woonagenda 2017/2018**

Op 3 april 2017 heeft de gemeenteraad van 's\-Hertogenbosch de Woonagenda 2017/2018 vastgesteld. De Woonagenda is geen structurele aanpassing, maar een actualisatie van het woonbeleid van de Nota Wonen. De belangrijkste speerpunten en doelstellingen uit de Nota Wonen 2012 zijn daarin nog steeds van toepassing. De Woonagenda speelt in op nieuwe ontwikkelingen en formuleert een ambitie waar de stad komende jaren op inzet. De ambitie is vertaald in vier hoofdopgaven en uitgewerkt in een aantal deelopgaven.

* Opgave 1 \- Versnellen van de woningproductie en slim programmeren van nieuwe woonmilieus

* Opgave 2 \- Betaalbaar en bereikbaar wonen: balans op de woningmarkt in een ongedeelde stad

* Opgave 3 \- Bestaande woningen verduurzamen en wijken vitaal houden

* Opgave 4 \- Samen zorgen: passend woonzorgaanbod in een inclusieve samenleving

Onder het versnellen van de woningproductie wordt specifiek uitgegaan van een productie van 8\.000 woningen in de koop \-en huursector tot en met 2025\.

*Het bouwplan in dit bestemmingsplan draagt bij aan de woningbouwopgave van de gemeente, zoals*

*vastgesteld in de Woonagenda 2017/2018\.*

**Woonvisie Boschveld**

Op 2 december 2009 heeft het Bestuurlijk Overleg Boschveld (gemeente 's\-Hertogenbosch, de woningcorporaties Zayaz en BrabantWonen en de wijkraad OBB) besloten tot het opstellen van een woonvisie als uitwerking van het Wijkplan Boschveld Beweegt. In januari 2011 was de 'Woonvisie Boschveld. Wonen in de stad, voor iedereen' gereed. De woonvisie stuurt niet alleen op de woningbouwprogrammering in Boschveld maar ook de kwantiteit en kwaliteit van voorzieningen en de inrichting van de openbare ruimte, toegesneden op de huidige en toekomstige bewoners.

De opgave is om tot meer differentiatie in woningen te komen, zodat het woningaanbod een brede mix van oud en jong, autochtoon en allochtoon, arm en rijk en Ã©Ã©npersoons\- en meerpersoonshuishoudens kan bedienen. De woningen moeten de huidige eentonigheid van het woningaanbod, in type en prijsklasse, doorbreken. Een belangrijk opgave in het proces is het behoud en de versteviging van de huidige verbanden en netwerken. Bewoners moeten binnen de wijk een wooncarriÃ¨re kunnen maken, nieuwe bewoners moeten worden aangetrokken. Dit alles, om een grotere differentiatie te realiseren, zowel in bewoners als in woningen.

In de woonvisie wordt in het bijzonder gestuurd op het behoud van de nu in Boschveld wonende gezinnen en nieuwe mogelijkheden voor gezinshuishoudens en senioren. Concreet wordt, mede om te kunnen garanderen dat een Brede Bossche School levensvatbaar blijft, het huidige percentage gezinshuishoudens (31%) ook voor de toekomst nagestreefd, zowel door het behoud van de huidige gezinnen als door het verleiden van nieuwe gezinnen. Om in te spelen op de toenemende vraag naar seniorenwoningen is uitgangspunt om alle nieuwbouw die niet als gezinswoning kan worden getypeerd, als een voor senioren geschikte woning uit te voeren. Verder biedt het bouwen van middeldure en dure woningen de kans om nieuwe draagkrachtige bewoners aan de wijk te binden.

Om de woonkwaliteit en leefbaarheid van Boschveld te waarborgen moet rekening worden gehouden met de wensen van verschillende doelgroepen op het gebied van woonkwaliteit, betaalbaarheid van het wonen, de openbare ruimte en de voorzieningen.

*Na de sloop van de school 't Boschveld, die is verplaatst naar de BBS, worden volgens het voorlopig bouwplan*

*32 appartementen gebouwd in de sociale huursector. Daarnaast worden 12 nieuwe grondgebonden*

*koopwoningen gerealiseerd. De voormalige pastorie blijft behouden en wordt als (dure) woning in de verkoop*

*aangeboden. Het voorlopig bouwplan gaat uit van een aantal woningen in het goedkope segment en de overige*

*woningen in de middeldure klasse. De bewoners van een deel van de nieuwe koopwoningen krijgen de*

*mogelijkheid de indeling van hun woning zelf te bepalen. Hierdoor ontstaat variatie in de woningtypen.*

*Dit woningbouwprogramma van Vlek 3 Boschveld draagt bij aan meer woningdifferentiatie: er komen ruimere*

*grondgebonden woningen bij die de eentonigheid van het woningaanbod doorbreken, die bewoners in staat*

*stellen om wooncarriÃ¨re te maken en die gezinshuishoudens aan de wijk kunnen binden. Er worden moderne*

*sociale huurappartementen en goedkope en middeldure koopwoningen toegevoegd.*

##### 3\.3\.4 Spelen

De Nota Spelen (vastgesteld januari 2004\) biedt het beleidskader voor buitenspelen in de gemeente 's\-Hertogenbosch op de daarvoor formeel bestemde plekken in de openbare ruimte. Per wijk is een wijkspeelplan opgesteld dat inzicht geeft in de verschillende speelplekken die in een wijk voor de verschillende leeftijdsgroepen moeten worden gerealiseerd. Daarbij wordt onder andere rekening gehouden met bevolkingssamenstelling naar leeftijd en met de reeds aanwezige speelplekken in de wijk.

In augustus 2006 is het Wijkspeelplan West vastgesteld. Dit wijkspeelplan is overgenomen in het Wijkplan Boschveld Beweegt. In het plangebied is geen speelplek opgenomen. In het aangrenzende Groene Hart ligt een wijkspeelplaats waar voorzieningen voor kinderen en jongeren tot 18 jaar zijn geconcentreerd tot een ontmoetings\- en verblijfsplek voor heel Boschveld.

##### 3\.3\.5 Parkeren

Voor ontwikkelingen op het gebied van de ruimtelijke ordening heeft de gemeente 's\-Hertogenbosch een eigen parkeernormenbeleid vastgesteld. Dit beleid is vastgelegd in de Nota Parkeernormering 2016 Auto en Fiets dat is vastgesteld op 6 september 2016\. De nota geeft normen en richtlijnen voor functies, gebaseerd op kentallen van het CROW, voor de zes verschillende zones binnen de gemeente. De nota geeft alleen voor de meest voorkomende functies, te weten wonen, werken en winkels, parkeernormen. Voor de ontwikkeling van andere functies gelden richtlijnen hoe met parkeren omgegaan moet worden.

Bij het toelaten van initiatieven moet inzichtelijk zijn dat in de parkeerbehoefte van auto's en fietsen voorzien kan worden. Dat moet in principe op eigen terrein. Wanneer dat niet mogelijk is en er binnen loopafstand geen parkeerruimte is kan dat leiden tot ruimtebeslag voor (meer) parkeren in de openbare ruimte. Dit ruimtebeslag mag de verkeersveiligheid en een goed woon\- en leefklimaat niet aantasten.

Boschveld is in de Nota Parkeernormering als gebied âzone 2 â gereguleerde schil centrumâ aangewezen. De parkeernota hanteert hiervoor de normen in onderstaande tabel.

| **Type woning**   Â | **Parkeernorm**   Â | **Bewonersdeel**   Â | **Bezoekersdeel**   Â |

| --- | --- | --- | --- |

| woning tot 40 m2   Â | 0,55   Â | 0,25   Â | 0,3   Â |

| woning 40 \- 80 m2 sociale huur   Â | 1,1   Â | 0,8   Â | 0,3   Â |

| woning 40 \- 80 m2   Â | 1,3   Â | 1,0   Â | 0,3   Â |

| woning 80 \- 150 m2Â    Â | 1,5   Â | 1,2   Â | 0,3   Â |

| woning \> 150 m2   Â | 1,6   Â | 1,3   Â | 0,3   Â |

***Tabel: Parkeernormen in zone 2 gebieden conform Nota Parkeernormering 2016***

De parkeernormen voor woningen zijn inclusief parkeerruimte voor bezoekers. De maximale parkeerbehoefte voor bezoekers bedraagt 0,3 parkeerplaats per woning. Daarom moet altijd minimaal 0,3 parkeerplaats per woning in de openbare ruimte of in een openbaar toegankelijk gebied worden gerealiseerd.

*In de planbeschrijving (is in paragraaf 4\.3) is de parkeerbalans opgemaakt aan de hand van de parkeernormen*

*en het woningprogramma en is beschreven waar de benodigde parkeerplaatsen voor bezoekers en bewoners*

*worden gerealiseerd.*

##### 3\.3\.6 Koersnota hoofdinfrastructuur

In het verlengde van de nota 's\-Hertogenbosch Bereikbaar uit maart 2000 sprak de gemeenteraad zich op 21 mei 2008 uit over ambities en wensen ter bevordering van de bereikbaarheid van stad, wijken en regio. Op 13 mei 2009 stelde de gemeenteraad van 's\-Hertogenbosch het uitwerkingsplan 'Koersnota Hoofdinfrastructuur' vast met daarin een analyse van en oplossingsrichtingen voor bestaande en toekomstige knelpunten. De ambitie van de Koersnota Hoofdinfrastructuur is om het autogebruik terug te dringen ten gunste van het openbaar vervoer en de fiets. De insteek van de Koersnota Hoofdinfrastructuur is als volgt:

* ontvlechten van hoofdinfrastructuur voor auto en openbaar vervoer/fiets;

* bundelen van verkeer op doorstroomassen met daartussen verkeersluwe verblijfsgebieden;

* het optimaal benutten van de ruit van 's\-Hertogenbosch;

* verkeer zonder herkomst of bestemming in de binnenstad ontmoedigen op de binnenstadsring;

* het versterken van het verblijfsklimaat in de kom Rosmalen.

De Koersnota Hoofdinfrastructuur is inmiddels uitgewerkt in het uitwerkingsplan Lekker Fietsen! (2009\), het uitwerkingsplan Verkeersmanagement (2010\), een uitwerkingsplan voor het openbaar vervoer en uitwerkingsplannen op het gebied van parkeren en transferia.

Op grond van de Koersnota Hoofdinfrastructuur zijn in de verschillende uitwerkingsplannen de hoofdstructuren voor auto, openbaar vervoer en fiets aangewezen. Naast de doorstroomassen voor het gemotoriseerd verkeer is in de gemeentelijke wegencategorisering een aantal andere wegen aangewezen die ook een gebiedsontsluitende functie hebben. Alle overige wegen zijn verblijfsgebieden. De gemeente probeert deze verblijfsgebieden verkeersluw te houden.

*De wegen die het plangebied omsluiten zijn verblijfsgebieden en buurtwegen. Via de naast Vlek 3 gelegen*

*Copernicuslaan kunnen de Christiaan Huygensweg, Simon Stevinweg, de Oude Vlijmenseweg en de*

*Onderwijsboulevard worden bereikt die de woningen ontsluiten. In het kader van het uitwerkingsplan 'Lekker*

*fietsen!' is de route Kamerlingh Onnesstraat â Copernicuslaan heringericht als een deel van de fietsstraat die*

*de binnenstad met de Rietveldenweg en Engelen verbindt.*

##### 3\.3\.7 Welstandsnota

Op 17 mei 2011 stelde de gemeenteraad van 's\-Hertogenbosch de 'Actualisering Welstandsnota 2011' vast. In deze nota is voor de verschillende wijken aangegeven aan welke welstandscriteria bouwwerken moeten voldoen. Voor Boschveld gelden alleen de algemene welstandscriteria.

De Monumenten\- en Welstandscommissie van de gemeente 's\-Hertogenbosch gaf op 10 april 2014 een positief advies over het bouwplan op hoofdlijnen. De commissie verwijst de behandeling van de verdere uitwerking van het bouwplan door naar de subcommissie. Op 2 september 2015 heeft de subcommissie positief geadviseerd over een eerder (concept)bouwplan op hoofdlijnen. Het aangepaste (concept)bouwplan wordt naar verwachting in juni 2018 opnieuw voorgelegd aan de subcommissie.

##### 3\.3\.8 Bomenbeleidsplan

Op 26 januari 2010 stelde de gemeenteraad van 's\-Hertogenbosch het Bomenbeleidsplan vast. Met het Bomenbeleidsplan wil de gemeente enerzijds haar eigen bomenbestand en dat van derden duurzaam ontwikkelen. In het Bomenbeleidsplan is een belangrijke rol weggelegd voor het structurerende groen: waardevol groen dat op stadsniveau functioneert. Gemeente 's\-Hertogenbosch wil deze structuren behouden, ontwikkelen en nieuw aanleggen. Het functioneel groen is het groen van de wijken, kantorenparken en bedrijventerreinen. Dit groen is in elke wijk weer anders van opzet. Gemeente 's\-Hertogenbosch ziet die differentiatie als een pluspunt en speelt per plek in op de aanwezige kwaliteiten.

Gemeente 's\-Hertogenbosch streeft naar een evenwichtige leeftijdsopbouw in haar bomenbestand waarbij kwaliteit belangrijker is dan kwantiteit. Ze onderscheidt bomen in drie categorieÃ«n:

* Monumentale bomen. Monumentale bomen zijn de meest bijzondere bomen van de stad die daarom zo lang mogelijk moeten worden behouden. Voor monumentale bomen geldt een strikt kapverbod, tenzij aantoonbaar sprake is van een ernstige bedreiging van de openbare veiligheid of een zwaarwegend maatschappelijk belang.

* Boomstructuren. De verzameling van groene elementen die een bovenlokale bijdrage leveren aan de identiteit Ã©n de groene kwaliteit van de stad of een wijk vormen tezamen de bomenstructuur. Er is een kapvergunning nodig voor alle bomen in een boomstructuur.

* Sfeerbomen. Alle bomen die niet behoren tot monumentale bomen of structuren zijn sfeerbomen. Gemeentelijke en particuliere sfeerbomen zijn kapvergunningplichtig vanaf een omtrek van meer dan 100 cm.

Ten behoeve van het boombelang in het kader van nieuwe ruimtelijke ontwikkelingen worden een bomeninventarisatie en een bomendeskundige ingezet. De bomeninventarisatie brengt aan het begin van een planproces de bomen in beeld en leidt tot afspraken hierover. Om bomen goede groeiomstandigheden te bieden wordt uitgegaan van een drietrapsraket: 1\. handhaven / inpassen; 2\. verplanten; 3\. kappen.

*In de planbeschrijving (hoofdstuk 4) zijn de uitkomsten van de bomeneffectanalyse beschreven.*

### Hoofdstuk 4 Planbeschrijving

#### 4\.1 Ruimtelijk

**Algemeen**

De voorgestelde ontwikkeling houdt zoveel als mogelijk rekening met de meest waardevolle bestaande bebouwing en aanwezige groen. Er is gezocht naar een zo optimaal mogelijk plan voor omgeving en programma.

Nu de oplevering van de Brede Bossche School (BBS) heeft plaatsgevonden, maken het voormalige schoolgebouw en de gymzaal plaats voor nieuwbouw. De school, gymzaal en wijkfuncties zijn verhuisd naar de BBS. Het kerkgebouw van Parousia aan de 's\-Gravesandestraat en de bebouwing van de voormalige pastorie aan de Edisonstraat blijven behouden en worden ingepast. Het bestaande kavel van Parousia blijft met het bouwplan gerespecteerd, en de toegang rondom het gebouw blijft verzekerd. Er blijft een beperkte ruimte vrij rondom het kerkgebouw van Parousia.

Het pastoriegebouw bestaat uit twee delen. Het originele gebouw aan de Edisonstraat is architectonisch van meerwaarde en heeft een alzijdige uitstraling. Om te komen tot een haalbare ontwikkeling maken de aanbouw van de voormalige pastorie en een aantal bomen plaats. De later toegevoegde aanbouw (voorheen in gebruik als vergaderruimte) wordt gesloopt. De voormalige pastorie wordt verbouwd tot woning. De perceelbegrenzing en tuin van de bestaande pastorie worden aangepast.

![afbeelding "i_NL.IMRO.0796.0002233-1401_0003.jpg"](i_NL.IMRO.0796.0002233-1401_0003.jpg)

***Afbeelding 4\.1 Uitsnede kaart Ruimtelijk en functioneel kader Hart van Boschveld met ligging Vlek 3***

**Bouwblok**

De bestaande en nieuwe bebouwing vormt samen een geheel op de locatie. De bebouwing bevindt zich aan de vier zijden, georganiseerd rond een binnenterrein ten behoeve van parkeren. De bebouwing oriÃ«nteert zich op alle vier zijden. In de bestaande situatie zijn er diverse gesloten wanden en muren aanwezig, met name aan de Edisonstraat. Deze worden vervangen door woningen met uitzicht en toegangen. Dit levert een positieve bijdrage aan de kwaliteit en sociale veiligheid. Er wordt aangesloten op de bebouwingshoogten in de omgeving om ongewenste contrasten te voorkomen.

![afbeelding "i_NL.IMRO.0796.0002233-1401_0004.jpg"](i_NL.IMRO.0796.0002233-1401_0004.jpg)

***Afbeelding 4\.2 Concept impressie aanzicht concept bouwplan plangebied (bron: Hilberinkbosch architecten)***

**Appartementen**

De nieuwbouw heeft een prominente ligging aan de Copernicuslaan, naast het winkelcentrum. Het appartementendeel van het programma krijgt een plek aan deze zijde. Een langgerekt appartementenblok richt zich op de Copernicuslaan en de hoek met het winkelcentrum. Het blok sluit met een bouwhoogte van vijf verdiepingen aan op de bouwhoogte van de bebouwing aan de Copernicuslaan die varieert tussen vier en vijfenhalf bouwlagen. Het appartementengebouw ligt terug ten opzichte van de pastorie zodat daar voldoende lucht, licht en ruimte blijft bestaan.

![afbeelding "i_NL.IMRO.0796.0002233-1401_0005.jpg"](i_NL.IMRO.0796.0002233-1401_0005.jpg)

***Afbeelding 4\.3 Concept impressie aanzicht op appartementen vanaf hoek Copernicuslaan \- Celsiusstraat (bron: Hilberinkbosch architecten)***

![afbeelding "i_NL.IMRO.0796.0002233-1401_0006.jpg"](i_NL.IMRO.0796.0002233-1401_0006.jpg)

***Afbeelding 4\.4 Concept impressie aanzicht op appartementen vanaf Celsiusstraat (bron: Hilberinkbosch architecten)***

Deze stedelijke wand heeft een stedenbouwkundig accent gekregen op de hoek met het winkelcentrum. De rooilijn steekt uit ten opzichte van het winkelcentrum. Het nieuwe gebouw is daardoor goed zichtbaar vanaf de Onderwijsboulevard. De "kop" op deze hoek wordt gemarkeerd met een gebouwdeel dat een bijzondere uitwerking in architectuur, hoogte en oriÃ«ntatie krijgt. Dit zorgt voor een geleding van het appartementengebouw. De entree van het gebouw ligt aan de Copernicuslaan. De woningen worden intern ontsloten. Het gebouw krijgt een alzijdige uitstraling.

De gestapelde woningen zijn op drie kanten gericht: op het groen aan de Copernicuslaan, het binnenterrein, en de kop op de hoek met de Celsiusstraat is prominent gelegen aan de entree van de wijk. De appartementen hebben balkons aan de straatzijde en aan de binnenterreinzijde, waardoor er levendigheid aan alle kanten ontstaat. Op de begane grond bevinden zich aan het groen langs de Copernicuslaan en de Celsiusstraat appartementen met een buitenruimte (tuintje). Dit is positief voor de levendigheid en sociale veiligheid in de openbare ruimte. Aan de zijde van het binnenterrein zijn op de begane grond de bergingen ondergebracht.

![afbeelding "i_NL.IMRO.0796.0002233-1401_0007.jpg"](i_NL.IMRO.0796.0002233-1401_0007.jpg)

***Afbeelding 4\.5 Concept gevelaanzichten appartementen (bron: Hilberinkbosch architecten)***

**Grondgebonden woningen**

De grondgebonden woningen worden ingepast tussen en rondom de pastorie en kerkgebouw. De pastorie krijgt weer een woonfunctie. In het verlengde van de pastorie wordt met vijf nieuwe woningen een rij gevormd. Deze (in totaal) zes woningen richten zich op de Edisonstraat en het Groene Hart. Er wordt hiermee wonen aan de zuidzijde van het Groene Hart geÃ¯ntroduceerd, wat een positieve invloed heeft op de levendigheid en de sociale veiligheid. De vijf nieuw te bouwen woningen worden gebouwd in drie bouwlagen (met plat dak). In de diepe achtertuinen van de vijf nieuwe woningen is een parkeerplaats opgenomen. De begrenzing van de tuin van de pastorie wordt aangepast.

![afbeelding "i_NL.IMRO.0796.0002233-1401_0008.jpg"](i_NL.IMRO.0796.0002233-1401_0008.jpg)

***Afbeelding 4\.6 Concept impressie grondgebonden woningen Edisonstraat (bron: Hilberinkbosch architecten)***

![afbeelding "i_NL.IMRO.0796.0002233-1401_0009.jpg"](i_NL.IMRO.0796.0002233-1401_0009.jpg)

***Afbeelding 4\.7 Concept gevelaanzichten grondgebonden woningen Edisonstraat (bron: Hilberinkbosch architecten)***

Aan de Celsiusstraat wordt een rij van zeven grondgebonden woningen met tuin gemaakt. De woningen richten zich op de Celsiusstraat. Parousia bepaalt de uiterste rooilijn aan de zijde van de 's\-Gravesandestraat. De zeven woningen aan de Celsiusstraat bestaan uit twee bouwlagen (met plat dak).

![afbeelding "i_NL.IMRO.0796.0002233-1401_0010.jpg"](i_NL.IMRO.0796.0002233-1401_0010.jpg)

***Afbeelding 4\.8 Concept impressie grondgebonden woningen Celsiusstraat (bron: Hilberinkbosch architecten)***

![afbeelding "i_NL.IMRO.0796.0002233-1401_0011.jpg"](i_NL.IMRO.0796.0002233-1401_0011.jpg)

***Afbeelding 4\.9 Concept gevelaanzichten grondgebonden woningen Celsiusstraat (bron: Hilberinkbosch architecten)***

Een doorlopende hagenstructuur vormt de verbinding tussen bestaande en nieuwe bebouwing. De doorlopende haag verwijst naar de vroegere ommuurde pastorietuin, en zorgt ervoor dat bestaand en nieuw Ã©Ã©n samenhangend geheel vormen. De hagenstructuur wordt als Ã©Ã©n geheel geplaatst als onderdeel van de openbare ruimte. Het straatbeeld is daarmee zorgvuldig en aantrekkelijk vormgegeven. Iedere woning heeft een berging in de tuin.

**Materialisering**

De kwaliteit van het plan wordt in belangrijke mate bepaald door de zorgvuldige en kwalitatief hoogwaardige detaillering van de woningen en openbare ruimte. Het materiaalgebruik sluit aan bij de traditionele en industriÃ«le bouwwijze van de vijftiger jaren van de vorige eeuw.

In het Hart en in de omgeving Copernicuslaan komt veel ambachtelijk metselwerk voor, met incidenteel gebruik van betonnen prefab elementen of keimwerk (in een lichtgrijze of witte kleur). Er is veel aandacht voor het (metselwerk)detail, met name ter plaatse van dakranden en woningentrees. Bijzonder zijn de uitstekende metselwerkkoppatronen op kopgevels en grotere dichte gevels. Het winkelcentrum heeft een bijzondere architectuur. Het gebouw is architectonisch waardevol door haar tijdseigen uiterlijk. Karakteristiek is de wit betonnen prefab gevel, gecombineerd met ambachtelijk en traditioneel metselwerk met stalen ramen. De plint is voornamelijk in glas gematerialiseerd.

De nieuwbouw op locatie Vlek 3 wordt uitgevoerd in baksteen met een lichte kleurstelling. Doel is om met Ã©Ã©n materiaalkeuze (in combinatie met de hagenstructuur rond het plan) samenhang te creÃ«ren in het gehele bouwblok.

#### 4\.2 Functioneel

Uitgangspunt voor het nieuwbouwplan is het toevoegen van een gedifferentieerd programma woningen. Er komen ruime woningen die de eentonigheid van het woningaanbod doorbreken, die bewoners in staat stellen om wooncarriÃ¨re te maken en die nieuwe draagkrachtige bewoners aantrekken.

Het programma van het voorlopig bouwplan voor Vlek 3 bestaat uit:

* 32 appartementen;

* 12 grondgebonden koopwoningen met tuin;

* omzetting van de voormalige pastorie, naar een koopwoning met tuin.

De appartementen worden sociale huurwoningen. De woningen aan de Celsiusstraat worden woningen in de middeldure koop en de woningen aan de Edisonstraat in de dure koop.

Daarnaast behoudt het kerkgebouw van Parousia zijn maatschappelijke functie.

#### 4\.3 Verkeer en parkeren

**Wegenstructuur**

De wegenstructuur rondom Vlek 3 wordt aangepast. De Edisonstraat vervalt deels ter hoogte van het bouwplan, net als de huidige âinprikkerâ aan de Celsiusstraat bij de bomengroep. In aansluiting op het Groene Hart krijgen de westzijde en een deel van de noordzijde een groene en autovrije inrichting. Er worden nieuwe paden voor voetgangers en fietsers aangelegd. Bewoners aan de Edisonstraat kunnen in (een deel van) de Edisonstraat parkeren en langs de Copernicuslaan.

De hoek van de 's\-Gravesandestraat / Edisonstraat wordt ook groen ingericht in aansluiting op het Groene Hart. De parkeermogelijkheid op de hoek vervalt. De bezoekersparkeerplaatsen hier zijn toegevoegd aan het heringerichte plein bij het winkelcentrum. Ook kunnen bezoekers van Parousia parkeren bij de BBS in de Zernikestraat. In de 's\-Gravesandestraat wordt het vergunningparkeren aan de zijde van Parousia geoptimaliseerd.

Het parkeerterrein bij het winkelcentrum is heringericht. De parkeercapaciteit is daarbij uitgebreid en loopt door tot in de Celsiusstraat. In de Celsiusstraat wordt het parkeren aan de zijde van Vlek 3 geoptimaliseerd.

De Copernicuslaan is een belangrijke weg voor de buurt, met een breed profiel. Het groene karakter wordt er versterkt door de toekomstige opwaardering tot "Laan". Na herinrichting is er aan Ã©Ã©n zijde van de Laan ruimte voor langsparkeerplaatsen. Aan de overzijde wordt een aantal parkeerkoffers gerealiseerd. Ter hoogte van Vlek 3 bepalen het groen en de bestaande bomengroep met het kunstwerk het beeld.

**Parkeren**

Uitgangspunten parkeren

Als gevolg van de voorziene ontwikkeling, is aan de hand van parkeernormen bepaald hoeveel (extra) parkeerplaatsen gerealiseerd moeten worden dan wel moeten worden gefaciliteerd. Voor het bepalen van de parkeerbehoefte van Vlek 3 is gebruik gemaakt van de parkeernormen uit de 'Nota parkeernormering 2016, Auto en fiets' van de gemeente 's\-Hertogenbosch. Het plangebied valt in zone 2 van de gebiedsindeling uit de Nota Parkeernormering.

Naast de nabij gelegen (winkel)voorzieningen is dit deel van Boschveld vooral een woongebied. Dit betekent dat de belangen van de bewoners van Boschveld voorop staan. Dit geldt ook voor het parkeren in het gebied. In het Wijkplan is opgenomen dat langparkeren (door bewoners) zoveel mogelijk op eigen terrein wordt geregeld. Het bezoekersparkeren gebeurt in de openbare ruimte.

Per deelgebied wordt per nieuwe ontwikkeling bekeken wat de toename of afname in parkeerbehoefte is. Binnen elk deelgebied dient de parkeerbalans sluitend te zijn. Het parkeerbeleid in Boschveld is afgestemd op de rest van de stad. De gebieden Deuteren, Onderwijsboulevard en Paleiskwartier, Brabanthallen en de binnenstad voorzien (in de toekomst) in hun eigen parkeerbehoefte. In Boschveld dient geen sprake te zijn van overloop of uitwijk van parkeerders uit deze of andere gebieden (uitstralingseffecten). Vanuit deze achtergrond wordt aangesloten op de al aanwezige vormen van gereguleerd parkeren. In de volgende straten is sprake van belanghebbendenparkeren (vergunninghouders): Edisonstraat, 's\-Gravesandestraat, Celsiusstraat (aan de zuidzijde tussen Copernicuslaan en 's\-Gravesandestraat) en Van Coehoornplein. Voor het kortparkeren is een parkeerschijfzone aanwezig op het parkeerterrein voor het winkelcentrum aan de Copernicuslaan en aan de Celsiusstraat (aan de noordzijde tussen Copernicuslaan en

's\-Gravesandestraat). De maximale parkeerduur bedraagt Ã©Ã©n uur van maandag t/m zaterdag 09:00 â 18:00 uur en vrijdag 09:00 â 21:00 uur.

Programma Vlek 3

Het (concept) bouwplan bestaat uit het volgende programma:

* 32 appartementen (sociale huur):

+ a. 28 appartementen van circa 74 mÂ² bvo

+ b. 4 appartementen van circa 83 mÂ² bvo

* 7 woningen aan Celsiusstraat van circa 100 mÂ²

* 5 woningen aan de Edisonstraat van circa 165 mÂ²

* 1 vrijstaande woning (ombouw voormalige pastorie) aan de Edisonstraat groter dan 150 m2

Voor het bouwplan worden parkeerplaatsen gerealiseerd volgens de geldende parkeernormen met een onderscheid naar bewoners\- en bezoekersparkeren.

| **Functie**   Â | **Omvang**   Â | **Parkeernorm**   Â | **Parkeren bewoners**   Â | **Parkeren bezoekers**   Â |

| --- | --- | --- | --- | --- |

| Appartementen 40\-80 m2 sociale huur   Â | 28   Â | 1,1 pp per woning incl. 0,3 pp voor bezoekers   Â | 22,4   Â | 8,4   Â |

| Appartementen 80\-150 m2    Â | 4   Â | 1,5 pp per woning incl. 0,3 pp voor bezoekers   Â | 4,8   Â | 1,2   Â |

| Grondgebonden woningen 80\-150 m2   Â | 7   Â | 1,5 pp per woning incl. 0,3 pp voor bezoekers   Â | 8,4   Â | 2,1   Â |

| Grondgebonden woningen \>150 m2   Â | 6   Â | 1,6 pp per woning incl. 0,3 pp voor bezoekers   Â | 7,8   Â | 1,8   Â |

| **Totaal (naar boven afgerond)**   Â | **45**   Â | Â | **44**   Â | **14**   Â |

***Tabel: Parkeerbalans Vlek 3***

Bewonersparkeren

Het parkeren voor bewoners vindt plaats op het binnenterrein, te bereiken via een toegang aan de Celsiusstraat. Het binnenterrein is alleen toegankelijk voor bewoners.

In het concept bouwplan zijn in totaal 45 parkeerplaatsen voorzien op eigen terrein, waarvan 39 op het binnenterrein en 6 tuinparkeerplaatsen. Hiermee wordt voldaan aan de voorwaarde in het Ruimtelijk en functioneel kader Hart van Boschveld dat voor bewoners minimaal Ã©Ã©n parkeerplaats per woning op eigen terrein dient te worden gerealiseerd â via erfdienstbaarheid wordt deze parkeermogelijkheid voor bewoners privaatrechtelijk geregeld. Met de 45 parkeerplaatsen wordt tevens voldaan aan de berekende (theoretische) parkeerbehoefte van in totaal (naar boven afgerond) 44 bewonersparkeerplaatsen. Dit betekent dat op eigen terrein voldoende parkeerplaatsen voor bewoners aanwezig zijn.

Bezoekersparkeren

Bezoekers parkeren in het openbaar gebied. Het aantal benodigde bezoekersparkeerplaatsen bedraagt maximaal 14 op basis van een aanwezigheidspercentage van 100% voor een zaterdagavond. Op andere momenten in de week is sprake van een lager aanwezigheidspercentage en daarmee ook een lagere parkeerbehoefte. Voor het bezoekersparkeren zijn naast de zaterdagavond vooral de werkdagavond en koopavond maatgevend. Uitgezonderd de koopavond zijn dit ook de momenten dat bezoekers onbeperkt kunnen parkeren in de parkeerschijfzone (na 18:00 uur). Hierdoor ontstaan mogelijkheden voor het deelgebruik van parkeerplaatsen. Voor het overige kunnen bezoekers in de parkeerschijfzone bezoekers kortparkeren (maximale parkeerduur Ã©Ã©n uur tijdens de reguleringstijden) en met bezoekerskaartjes kunnen zij in het vergunninghoudersgebied parkeren.

De parkeerbehoefte van 14 parkeerplaatsen kan als âworst\-caseâ worden beschouwd. In de directe omgeving zijn voldoende parkeermogelijkheden voor bezoekers aanwezig doordat de parkeercapaciteit reeds is c.q. nog wordt uitgebreid bij herinrichting van nabij gelegen straten. Bij de herinrichting van het parkeerterrein voor het winkelcentrum aan de Copernicuslaan is het aantal parkeerplaatsen met 16 uitgebreid, hier komen nog twee parkeerplaatsen bij vanwege het verwijderen van een dode boom midden op het terrein, d.w.z. 18 extra. Het (concept)inrichtingsplan gaat daarnaast uit van de volgende mogelijkheden. De herinrichting van Celsiusstraat kan per saldo zorgen voor vier extra parkeerplaatsen. Daarnaast is bij de herinrichting rondom Vlek 3 aan de 's\-Gravesandestraat ruimte voor zes extra parkeerplaatsen. Ten slotte is bij de herinrichting van het Van Coehoornplein ruimte voor maximaal 9 extra parkeerplaatsen. Het (concept) inrichtingsplan gaat daarmee uit van een toename van 37 parkeerplaatsen. Het verlies van parkeermogelijkheden betreft allereerst acht parkeerplaatsen bij de huidige inprikker aan de Celsiusstraat (westzijde voormalige schoolgebouw) en acht parkeerplaatsen bij het parkeerterrein op de hoek 's\-Gravesandestraat en Edisonstraat dat groen wordt ingericht ter vergroting van het Groene Hart. Ook is reeds een parkeerplaats aan de 's\-Gravesandestraat vervallen bij een al eerder uitgevoerde herinrichting. Ten slotte blijven de vier bestaande langsparkeerplaatsen op het terrein van het winkelcentrum langs het plantsoen bestaan. Deze plaatsen kunnen mede worden gebruikt als laad\- en loszone. Bij de herinrichting blijft de verharding van de vier parkeerplaatsen liggen, alleen wordt de aansluiting op de Copernicuslaan waarschijnlijk versmald.

Per saldo komen er door de (deels al uitgevoerde) herinrichting van de openbare ruimte in de omgeving maximaal 16 tot 20 parkeerplaatsen bij in de openbare ruimte. Dit is (ruim) voldoende om de maximale parkeerbehoefte van het bezoekersparkeren op te vangen. Daarvoor zijn maximaal 14 parkeerplaatsen nodig.

![afbeelding "i_NL.IMRO.0796.0002233-1401_0012.jpg"](i_NL.IMRO.0796.0002233-1401_0012.jpg)

***Afbeelding 4\.10 Concept inrichtingsplan openbare ruimte***

#### 4\.4 Openbare ruimte en groen

Rond de locatie is het bestaande en toekomstig aan te leggen groen beeldbepalend. De locatie grenst aan het groen van de Copernicuslaan en het groene Hart. De nieuwe woningen kunnen profiteren van een aangename woonkwaliteit.

De voorgestelde ontwikkeling houdt zoveel als mogelijk rekening met de meest waardevolle bestaande bebouwing en het aanwezige groen. Om te komen tot een haalbare ontwikkeling is het scheppen van enige ruimte, en daardoor verdwijnen van een deel van het groen, echter noodzakelijk. Er is gezocht naar een zo optimaal mogelijk plan voor omgeving en programma.

In en rond het plangebied bevinden zich geen vastgestelde monumentale bomen of boomstructuren. Wel staan in en rondom het gebied enkele bomen die op de bomenwaarderingskaart van het Wijkplan als zeer waardevol dan wel waardevol zijn benoemd.

Naast het plangebied ligt een beeldbepalende bomengroep in het bestaande plantsoen aan de Copernicuslaan (tussen Copernicuslaan, Celsiusstraat en Edisonstraat). Ook in het plangebied zijn veel bomen aanwezig. Zo ligt Vlek 3 omringd door nog een enkele rij bomen aan de westzijde (richting plantsoen), door twee bomenrijen aan de zuidzijde (langs de Celsiusstraat) en door een enkele rij bomen aan de oostzijde (langs de 's\-Gravesandestraat). Ten slotte staan bomen rondom het voormalige schoolgebouw en in de binnentuinen van het schoolgebouw en de pastorie.

Ontwerpuitgangspunt voor het bouwplan is geweest: het handhaven van de beeldbepalende bomengroep aan de Copernicuslaan (bestaand plantsoen) en het zoveel mogelijk handhaven van de buitenste rij bomen aan de Celsiusstraat aan de zuidzijde van de ontwikkeling en de bomenrij aan 's\-Gravesandestraat. Om te komen tot een haalbare ontwikkeling maken de binnenste rij bomen aan de Celsiusstraat, de bomen rondom het voormalige schoolgebouw en in de binnentuinen van het schoolgebouw en de pastorie en enkele andere bomen plaats.

Voor de uitwerking van het (concept)bouwplan is een bomeneffectanalyse gemaakt voor de bomen in en rondom het plangebied. Deze bomeneffectanalyse (Bomeneffectanalyse 76 bomen Boschveld 's\-Hertogenbosch, Cobra Adviseurs, mei 2018\) is opgenomen in bijlage 1\. Het onderzoeksgebied omvat het plangebied en het bestaande plantsoen met de bomengroep tussen Copernicuslaan, Edisonstraat en Celsiusstraat. De bomeneffectanalyse gaat in op de actuele kwaliteit en levensverwachting van de bomen en de kwaliteit en omvang van de beworteling van de bomen. Vervolgens is gekeken naar het effect van het bouwplan op de bomen. Bekeken is op welke wijze welke bomen duurzaam behouden kunnen blijven.

In het onderzoekgebied staan 76 bomen. Er zijn 30 bomen met een normale conditie en 45 bomen met een verminderde, sterk verminderde of zeer slechte conditie. EÃ©n boom is afgestorven.

De voorgenomen werkzaamheden hebben op zestien bomen geen noemenswaardige invloed. Op zes bomen is de invloed licht negatief en op 24 bomen is het effect van de werkzaamheden negatief te noemen. Voor de overige 30 bomen is het effect zeer negatief. Dit betekent dat in principe 22 bomen duurzaam behouden kunnen blijven zonder dat hiervoor het ontwerp hoeft worden aangepast. Dertig bomen kunnen niet behouden blijven met het (concept)bouwplan. De overige 24 bomen kunnen alleen duurzaam behouden worden wanneer er boombeschermende maatregelen worden getroffen en/of plannen en werkwijzen worden aangepast.

Compensatie van deze bomen vindt plaats binnen het groene Hart. Het gaat daarbij niet alleen om compensatie in aantallen (kwantiteit) maar vooral om kwalitatieve compensatie. Bij de plant van nieuwe bomen wordt gekeken naar de meest gunstige omstandigheden zodat de nieuwe aan te planten bomen een levensduur kunnen hebben van 25 jaar.

Aan de Copernicuslaan wordt het openbaar gebied heringericht in aansluiting op het appartementengebouw. Het groen wordt verder doorgetrokken, tot aan het gebouw en de tuintjes van de woningen op de begane grond. Een deel van de Edisonstraat is ter hoogte van Vlek 3 niet meer toegankelijk voor autoverkeer. In dit deel wordt het openbaar gebied heringericht, en toegankelijk gemaakt voor langzaam verkeer. Er komt hiermee meer ruimte voor groen. Ook het pleintje op de noordelijke hoek bij Parousia wordt groen ingericht. Daarmee grenst het bouwplan in de noordoosthoek aan het Groene Hart. Het groen zal op dezelfde manier worden ingericht als het Groene Hart. Daar waar mogelijk worden bomenrijen aangevuld.

Alle woningen zijn gericht op de openbare ruimte in de omringende straten.

Op het binnenterrein is voorzien in parkeren voor de bewoners van de aangrenzende woningen. De vijf nieuwe woningen aan de Edisonstraat en de woning in de voormalige pastorie hebben een eigen parkeerplaats in de tuin. Voor de overige woningen is een parkeerplaats voorzien op het binnenterrein. Het parkeerhof heeft een toegang aan de Celsiusstraat en is af te sluiten met een hek. Het parkeerterrein krijgt een halfopen bestrating: een verharding waarbij het regenwater direct kan worden opgenomen in de bodem. Daarnaast wordt het hemelwater van de woningen afgekoppeld.

### Hoofdstuk 5 Milieu\-aspecten en waarden

Er bestaat een duidelijke relatie tussen milieubeleid en ruimtelijke ordening. De laatste decennia groeien de beleidsvelden naar elkaar toe. De milieukwaliteit vormt een belangrijke afweging bij de ontwikkelingsmogelijkheden van ruimtelijke functies. Bij de besluitvorming over het al dan niet toelaten van een bepaalde ruimtelijke ontwikkeling, dient onderzocht te worden welke milieuaspecten daarbij een rol kunnen spelen. Het is daarnaast van belang om milieubelastende functies (zoals bepaalde bedrijfsactiviteiten) ruimtelijk te scheiden ten opzichte van milieugevoelige functies zoals woningen. Andersom moet in de ruimtelijke ordening nadrukkelijk rekening gehouden worden met de gevolgen van ruimtelijke ingrepen voor het milieu. Milieubelastende situaties moeten voorkomen worden. In dit hoofdstuk wordt de milieuafweging verwoord voor de herontwikkeling van Vlek 3\.

#### 5\.1 Bedrijvigheid

Om te komen tot een ruimtelijk relevante toetsing van bedrijfsvestigingen op milieuhygiÃ«nische aspecten wordt het begrip milieuzonering gehanteerd. Onder milieuzonering wordt een voldoende ruimtelijke scheiding tussen enerzijds milieubelastende bedrijven of inrichtingen en anderzijds milieugevoelige gebieden zoals woonwijken verstaan. Om het begrip hanteerbaar te maken is gebruik gemaakt van de publicatie 'Bedrijven en milieuzonering van de VNG. Deze afstanden kunnen als basis worden gehanteerd, maar zijn indicatief. In het algemeen wordt door middel van het aanbrengen van een zonering tussen bedrijvigheid en woonbebouwing de overlast ten gevolge van de bedrijfsactiviteiten zo laag mogelijk gehouden.

De in de omgeving aanwezige bedrijvigheid betreffen het winkelcentrum Boschveld en de aangrenzende bedrijvigheid aan de Celsiusstraat. De bedrijvigheid in het gebied betreft met name activiteiten in de lagere milieucategorieÃ«n. Aangezien hier sprake is van een gemengd gebied wordt de richtafstand tot een rustige woonwijk met Ã©Ã©n trede verlaagd. De kortste afstand tussen de woningen en de winkels bedraagt circa 20 meter. Met deze afstand wordt voldaan aan de richtafstand conform Bedrijven en Milieuzonering. De hinder door bedrijvigheid zal beperkt zijn en de kwaliteit van de leefomgeving niet bovenmatig verstoren.

Daarnaast ligt binnen het plangebied de kerk van Parousia. De kortste afstand van de nieuwe woningen tot deze kerk bedraagt circa 3 meter. Deze afstand voldoet niet aan de richtafstand tot gemengd gebied. Daarom heeft een akoestisch onderzoek naar de geluidsuitstraling van de kerk plaats gevonden.

#### 5\.2 Geluid

**Inrichtingen**

Er is een akoestisch onderzoek uitgevoerd naar de geluiduitstraling van de maatschappelijke functie van de kerk (nu in gebruik door Parousia). Dit akoestisch onderzoek (Boschveld vlek 3: geluid vanwege muziek in Parousiakerk, rapportnummer O 15472\-2\-RA\-001, Peutz, 5 juli 2015\) is in bijlage 2 bij de toelichting opgenomen.

De berekende beoordelingsniveaus bij de toekomstige woningen vanwege de activiteiten van Parousia bedragen tot 59 dB(A), inclusief de muziektoeslag van 10 dB. Dat is hoger dan de grenswaarden die gelden volgens het Activiteitenbesluit (toetsnorm waarbij wordt aangesloten voor beoordeling goed woon\- en leefklimaat), te weten tot 9 dB(A) hoger dan de grenswaarde van 50 dB(A) in de dagperiode en tot 14 dB(A) hoger dan de grenswaarde van 45 dB(A) in de avondperiode.

De overschrijdingen in de dagperiode en in de avondperiode vinden plaats tijdens het klinken van muziek in het gebouw. Het is echter sterk afhankelijk van tijdstippen, aantal malen en geluidniveau van de muziek of en in welke mate dat tot hinder bij omwonenden zal leiden.

De maximale geluidniveaus vanwege de muziek, die bedragen tot 57 dB(A), zijn niet hoger dan 65 en 60 dB(A) in respectievelijk de dag\- en avondperiode.

Vervolgens heeft een akoestisch onderzoek plaatsgevonden naar geluidmaatregelen. Dit onderzoek (Akoestisch onderzoek "vlek 3" in relatie tot de Parousiakerk te 's\-Hertogenbosch, Tritium advies, 29 september 2015\) is opgenomen in bijlage 3\.

Maatregelen in de overdracht (zoals een geluidscherm) zijn niet realistisch, mede omdat de geluiduitstraling maatgevend plaatsvindt via het dak, dat wil zeggen relatief hoog boven het lokale maaiveld. Maatregelen bij de ontvanger hebben geen invloed op het te beoordelen geluidniveau op de gevel.

Technische geluidreducerende maatregelen moeten worden genomen in de overdracht. Hierbij dient de maximale geluidruimte volgens het huidige bestemmingsplan als uitgangspunt aangehouden te worden. In principe is het mogelijk de geluidsisolerende werking van de gebouwschil te verbeteren. Daartoe zijn dan maatregelen nodig in verband met de geluiduitstraling via het dak en via de beglazing. Het hellend dak wordt vanaf de binnenzijde aanvullend geÃ¯soleerd. Daarnaast worden aan de buitenzijde de huidige pannen verwijderd en vervangen door een geÃ¯ntegreerd zonnepanelen\-dak. De bestaande beglazing wordt vervangen door dubbel glas met een opbouw van minimaal 8\-15\-6 mm. De totale dikte hiervan is 19 mm. Eventueel te openen delen worden voorzien van een dubbele kierdichting. Door het nemen van deze (geluidsisolerende) maatregelen kan worden voldaan aan een goed woon\- en leefklimaat bij de nieuw te bouwen woningen.

**Wegverkeer**

*Toetsing gezoneerde wegen aan Wet geluidhinder (Wgh)*

Vanwege het wegverkeer en het railverkeer is een akoestisch onderzoek uitgevoerd (Bestemmingsplan 'Vlek 3 Boschveld' 's\-Hertogenbosch Akoestische aspecten, rapportnummer O 15472\-1\-RA\-001, Peutz, 6 juli 2015\.) dat in bijlage 4 is gevoegd.

Het plan is gelegen binnen de geluidzone van de bestaande Parallelweg, de doorgetrokken Parallelweg 2e fase (Nelson Mandelaweg) en in mindere mate van de Simon Stevinweg. Het plan is tevens gelegen in de nabijheid van diverse 30 km/uur wegen. In het kader van een goede ruimtelijke ordening is beoordeeld of dat de geluidbelasting op de gevels van de nieuw te bouwen woningen nabij de 30 km/uur wegen voldoet aan de voorkeursgrenswaarde voor wegverkeerslawaai van 48 dB.

De gezoneerde Simon Stevinweg bevindt zich op een relatief grote afstand tot het plangebied en wordt bovendien volledig afgeschermd door diverse bestaande gebouwen. De geluidsbijdrage van deze weg is bij alle woningen van het plan lager dan de voorkeursgrenswaarde.

Voor de gezoneerde bestaande Parallelweg geldt dat de geluidbelasting ten gevolge van het wegverkeer op deze wegen de voorkeursgrenswaarde van 48 dB op geen enkele gevel van de nieuwe woningen overschrijdt.

Voor de gezoneerde doorgetrokken Parallelweg 2e fase (dit is de Nelson Mandelalaan) geldt dat de geluidbelasting ten gevolge van het wegverkeer op deze wegen de voorkeursgrenswaarde van 48 dB op geen enkele gevel overschrijdt. De maximale gevelbelasting bedraagt 49 dB.

*Toetsing aan 'Gebiedsgericht geluidbeleid gemeente 's\-Hertogenbosch'*

Uit de berekeningen blijkt dat de hoogst berekende geluidbelasting vanwege alle wegen gezamenlijk 51 dB bedraagt. De geluidsklasse âredelijk rustigâ (Lden t/m 48 dB), zijnde de ambitie voor een gebiedstype âbuiten centrumâ, wordt met 3 dB overschreden bij een vijftal woningen. De achtergevels van deze woningen zijn geluidluw. De bovengrens van 63 dB wordt bij geen enkele woning overschreden.

*30 km/uur wegen*

Voor alle 30 km/uur wegen nabij het plangebied geldt dat de geluidbelasting op bijna alle voorgevels van de nieuwe woningen de voorkeursgrenswaarde overschrijdt. De maximale ontheffingswaarde van 63 dB voor nieuwbouw in stedelijk gebied wordt echter nergens overschreden. Tevens blijkt dat alle woningen beschikken over een geluidluwe gevel. Daarom is er sprake van een goede ruimtelijke ordening en legt de Wet geluidhinder geen beperkingen op aan het plan.

**Railverkeer**

*Toetsing aan Wet geluidhinder*

Uit de berekeningen van het railverkeerslawaai blijkt dat de hoogst berekende geluidbelasting 49 dB bedraagt. De in de Wgh genoemde voorkeursgrenswaarde van 55 dB wordt niet overschreden. De maximale ontheffingswaarde van 68 dB wordt dus ook bij geen enkele woning overschreden.

*Toetsing aan 'Gebiedsgericht geluidbeleid gemeente 's\-Hertogenbosch'*

De geluidsklasse âredelijk rustigâ (Lden t/m 55 dB), zijnde de ambitie voor een gebiedstype âbuiten centrumâ, wordt niet overschreden. In alle gevallen wordt voldaan aan het criterium met betrekking tot een geluidluwe gevel.

**Rangeerterrein**

*Toetsing Letmaal*

Uit de berekeningen blijkt dat de hoogst berekende geluidbelasting vanwege het rangeerterrein 38 dB(A) etmaalwaarde bedraagt. De geluidbelasting is bij alle woningen ruimschoots lager dan de standaard grenswaarde van 50 dB(A.

*Toetsing maximale geluidniveaus LAmax*

In de dag\-, avond\- en nachtperiode zijn vanwege het rangeerterrein maximale geluidniveaus LAmax ('geluidpieken') berekend van respectievelijk 54, 47 en 47 dB(A). Deze waarden zijn in alle gevallen lager dan de standaard grenswaarden (te weten 70, 65 en 60 dB(A) voor respectievelijk de dag\-, avond\- en nachtperiode).

*Toetsing aan 'Gebiedsgericht geluidbeleid gemeente 's\-Hertogenbosch'*

De geluidsklasse âredelijk rustigâ (Letmaal 50 dB(A)), zijnde de ambitiewaarde voor de gebiedstypering âbuiten centrumâ, wordt voor alle beschouwde varianten bij alle woningen gerealiseerd.

**Gecumuleerde geluidbelasting**

In het kader van de beoordeling van de akoestische inpasbaarheid dient, naast toetsing van de afzonderlijke activiteiten aan de voor de betreffende activiteit van toepassing zijnde normstelling, ook de gecumuleerde geluidbelasting meegewogen te worden. Hierbij is met name van belang in hoeverre sprake is van een acceptabel woon\- en leefklimaat bij de nieuw te bouwen woningen. De maximaal gecumuleerde geluidbelasting op de gevels van de nieuwe woningen bedraagt, inclusief de 30 km/uur wegen en het railverkeer, 56,6 dB (exclusief aftrek artikel 110g Wet geluidhinder voor wegverkeer).

Geconcludeerd kan worden dat de beschouwde geluidbronnen een acceptabel woon\- en leefklimaat bij de nieuwe woningen niet in de weg staat.

#### 5\.3 Luchtkwaliteit

Luchtkwaliteit heeft betrekking op de aanwezigheid van verontreinigende stoffen in de buitenlucht. Bij het nemen van ruimtelijke besluiten moet beoordeeld worden of wordt voldaan aan de eisen die vanuit de Wet milieubeheer gelden. Hierbij wordt getoetst aan de voor bepaalde stoffen vastgestelde grenswaarden en wordt beoordeeld of met het ruimtelijk besluit ontwikkelingen mogelijk worden gemaakt die de luchtkwaliteit zullen verslechteren.

Op 15 november 2007 is de Wet luchtkwaliteitseisen in werking getreden. Deze Wet voorziet onder meer in een gebiedsgerichte aanpak van de luchtkwaliteit via het Nationaal Samenwerkingsprogramma Luchtkwaliteit (NSL). De programma\-aanpak zorgt voor een flexibele koppeling tussen ruimtelijke activiteiten en milieugevolgen. Van bepaalde projecten met getalsmatige grenzen is vastgesteld dat deze 'niet in betekenende mate' bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden. De grens van 3% is in het NSL vastgesteld (1 augustus 2009\). Een project draagt 'niet in betekenende mate' bij aan de luchtverontreiniging als de 3% grens niet wordt overschreden.

Onderhavige ontwikkeling leidt tot een toename van het aantal verkeersbewegingen. In de nieuwe situatie zijn er circa 50 woningen gepland in plaats van de huidige school. Er is sprake van een toename ten opzichte van de bestaande situatie. Met behulp van de nibm\-tool is bepaald of de ontwikkeling in betekenende mate bijdraagt aan de concentratie luchtverontreinigende stoffen. Hierbij gaat de nibm\-tool uit van de worstcasesituatie (maximale bijdrage ontwikkeling). Uit de nibm\-tool blijkt dat de maximale bijdrage van de ontwikkeling aan de concentratie stikstofdioxide 0,25 Âµg/mÂ³ bedraagt en fijn stof 0,06 Âµg/mÂ³.

Op grond van de "Regeling nibm" vormen de luchtkwaliteitseisen geen belemmering voor het uitvoeren van de plannen. De omvang van de ontwikkeling valt dus binnen de grenzen van 'niet in betekenende mate'\-projecten. Dit betekent dat geen onderzoek hoeft te worden gedaan naar de bijdrage van de ontwikkeling op de luchtkwaliteit in de omgeving.

In het kader van een goede ruimtelijke ordening moet ook aandacht besteedt worden aan de blootstelling van bewoners en bezoekers aan luchtverontreinigende stoffen. Beschouwd zijn de huidige situatie en 10 jaar na realisatie. Uit deze beschouwing kan inzake luchtkwaliteit geconcludeerd worden dat:

* voor stikstofdioxide (NO2\) ruimschoots zal worden voldaan aan het gestelde jaargemiddelde grenswaarde van 40 Âµg/mÂ³, alsmede aan de uurgemiddelde grenswaarde; Momenteel ligt de waarde op 27 Âµg/mÂ³ en zal in de toekomst verminderen tot 19 Âµg/mÂ³;

* voor zwevende deeltjes (PM10\) ruimschoots zal worden voldaan aan het gestelde jaargemiddelde grenswaarde van 40 Âµg/mÂ³: Momenteel ligt de waarde op 23 Âµg/mÂ³ en zal in de toekomst verminderen tot 21 Âµg/mÂ³.

Er worden voor het gebied geen grenswaarden overschreden. Vanuit het aspect luchtkwaliteit zijn er geen belemmeringen voor de voorgenomen ontwikkeling.

#### 5\.4 Externe veiligheid

De doelstelling van het externe veiligheidsbeleid is het realiseren van een veilige woon\- en leefomgeving voor het beheersen van risico's van activiteiten met gevaarlijke stoffen (zoals het gebruik, de opslag, de productie als het transport). Het beleid is erop gericht te voorkomen dat er dichtbij gevoelige bestemmingen activiteiten met gevaarlijke stoffen plaatsvinden.

*Transport over weg, spoor en water*

De gemeente heeft onderzoek uitgevoerd naar de risico's als gevolg van gevaarlijk transport over de weg, het spoor en over het water. Doel is zorg te dragen voor het feit dat er geen onnodig hoge risico's worden gelopen. Naar voren is gekomen dat gevaarlijk transport over het spoor relevant is. Transport over de weg en het water zijn niet relevant.

De afstand van de ontwikkeling tot aan het spoor bedraagt ruim 250 meter. Op deze afstand is geen sprake van een belemmering vanuit een plaatsgebonden risicocontour. Met betrekking tot het groepsrisico geldt dat er geen sprake is van een bijzonder aandachtsgebied.

De ontwikkeling voegt geen aantallen personen toe aan een al redelijk dicht bewoond gebied. Er is geen toename van de personendichtheid, aangezien rekening is gehouden met het vertrek van de school. Er is dan ook geen sprake van een relevante stijging van het groepsrisico.

*Inrichtingen*

Daarnaast is ook gekeken naar externe veiligheid als gevolg van inrichtingen. Externe veiligheid als gevolg van inrichtingen is niet relevant.

*Ondergrondse transportleiding*

In of in de directe nabijheid van het te ontwikkelen gebied is geen ondergrondse leiding aanwezig, waardoor gevaarlijke stoffen worden vervoerd. Externe veiligheid als gevolg van ondergrondse transportleidingen is niet relevant.

Op basis van gegevens van de gemeente en de risicokaart van de provincie Noord\-Brabant kan worden vastgesteld dat er geen belastende bedrijven/activiteiten aanwezig zijn. Geconcludeerd kan worden dat externe veiligheid geen belemmeringen oplevert.

#### 5\.5 Bodem en grondwater

Voor deze ruimtelijke ontwikkeling zal onderbouwd moeten worden dat deze ten aanzien van het aspect bodem uitvoerbaar is. De locatie is gezien de historie als onverdacht beoordeeld, echter in het verleden nooit onderzocht. Uit verschillende bodemonderzoeken binnen de wijk Boschveld blijkt dat in de grond over het algemeen lichte overschrijdingen aan zware metalen, PAK en minerale olie zijn gemeten. In het grondwater zijn ook lichte overschrijdingen aan zware metalen en minerale olie gemeten.

Daarnaast maakt de bodemkwaliteitskaart de algemene kwaliteit van de bodem binnen de gemeente 's\- Hertogenbosch inzichtelijk. Deze voldoet in bijna de gehele gemeente aan de landelijke achtergrondwaarde. Zo ook op de geplande locatie. Dat wil zeggen dat de kwaliteit van de bodem voldoet aan de schoonste norm voor bodemkwaliteit. Dat geldt voor zowel de bovengrond als ondergrond. Uit een beoordeling op basis van de Bodemkwaliteitskaart van de gemeente 's\-Hertogenbosch blijkt dat bodemkwaliteit naar verwachting geen belemmering vormt voor de voorgenomen ontwikkeling. Omdat sprake is van een generieke kaart, zal voor de specifieke locatie een onderzoek conform de NEN 5740 (bij aanvraag omgevingsvergunning) moeten uitwijzen dat de bodemkwaliteit geschikt is voor de voorgenomen herontwikkeling.

Bij eventueel grondverzet valt vrijkomende grond onder de bepalingen van het besluit Bodemkwaliteit. Bij bronneringswerkzaamheden zullen voor zover relevant ingevolge de Grondwaterwet, de Wet Verontreiniging Oppervlaktewateren en de Lozingsregeling riolering meldingen c.q. aanvragen voor vergunningen moeten worden ingediend.

#### 5\.6 Energie en duurzaamheid

Het waarborgen van de kwaliteit van de leefomgeving is een belangrijke opgave van de gemeente. Van ontwerp, aanleg, inrichting tot beheer wordt de stedelijke ontwikkeling steeds duurzamer vormgegeven. De gemeente 's\-Hertogenbosch wil een voortrekkersrol blijven spelen op het gebied van duurzame stedelijke ontwikkeling.

Onder duurzame stedelijke ontwikkeling wordt verstaan: het rekening houden met milieuaspecten gedurende planontwikkeling, bouw, inrichting en beheer van de nieuwe wijk. Belangrijke onderwerpen zijn: energie, water, afval, verkeer, materiaalgebruik, bodem, geluid en natuur.

De speerpunten van het gemeentelijk beleid richten zich op energie, integraal waterbeheer en duurzaam hout. Op basis van dit beleid geldt zowel voor de woningbouw als voor de commerciÃ«le ruimten het vereiste dat CO2\-uitstoot ten opzichte van het wettelijk vereiste wordt gerealiseerd in combinatie met de toepassing van duurzame bronnen. Het integraal waterbeheer vereist dat in de bouw geen uitlogende materialen worden gebruikt en dat bovendien uitsluitend hout met het FSC\-keurmerk of het PEFC\-keurmerk (SFI, CSA en ATFS), niet zijnde MTCS, wordt toegepast.

Voor de nieuwbouw van de appartementen en grondgebonden woningen wordt een energievisie opgesteld. Vooruitlopend op de wettelijke eisen zal het appartementengebouw minimaal voldoen aan de eisen voor bijna energieneutrale gebouwen (BENG). De nieuwe grondgebonden koopwoningen worden met een EPC \= 0 gebouwd.

#### 5\.7 Archeologie

In 2008 is een archeologische verwachtingskaart opgesteld voor het deel van de gemeente 's\-Hertogenbosch buiten de middeleeuwse stadskern. De archeologische verwachtingskaart bevat niet alleen de reeds bekende archeologische vindplaatsen maar geeft ook een overzicht van de gebieden waar archeologische vindplaatsen verwacht kunnen worden: verwachtingsgebieden. Gebieden waar de kans op het aantreffen van archeologie hoog is, worden aangeduid als gebieden met een hoge archeologische verwachting. Verder wordt onderscheid gemaakt in gebieden met een middelhoge archeologische verwachting en gebieden met een lage archeologische verwachting. Of er ook daadwerkelijk archeologische vindplaatsen aanwezig zijn, moet archeologisch onderzoek uitwijzen. De verwachtingsgebieden geven echter wel aan in welke mate men met mogelijke archeologische resten rekening moet houden.

Op basis van de archeologische verwachtingskaart zijn voor archeologische waarden en verwachtingsgebieden binnen de gemeentegrenzen specifieke eisen of voorwaarden opgesteld en verwerkt tot een archeologische beleidskaart. Deze kaart is op 15 juni 2010 door de gemeenteraad vastgesteld. De zones waar verspreide nederzettingen en grafvelden uit de prehistorie, Romeinse tijd en Middeleeuwen aanwezig zijn, al dan niet afgedekt door een recent ophogingspakket, zijn op beleidskaart vertaald in zones met een hoge en middelhoge archeologische verwachting. Voor de zones met een lage verwachting zijn op de beleidskaart geen nadere eisen opgenomen.

Op de archeologische verwachtingskaart van de gemeente 's\-Hertogenbosch heeft het zuidelijke deel van het plangebied een middelhoge archeologische verwachting. Deze verwachting is gebaseerd op de aanwezigheid van een dekzandkop ten zuiden van het plangebied. Dergelijke dekzandkoppen zijn in het verleden aantrekkelijke plaatsen voor bewoning geweest en op basis van de ouderdom kunnen hier sporen van bewoning vanaf de Midden\-Steentijd (Mesolithicum) verwacht worden. Het plangebied ligt vermoedelijk op de uiterste flank van deze dekzandkop en heeft daarom geen hoge verwachting maar een middelhoge verwachting. Direct ten zuiden van het plangebied ligt een zone waar resten van de Stelling van 1629 kunnen worden aangetroffen. Deze zone heeft een hoge archeologische verwachting. Voor deze zone geldt dat voor ingrepen groter dan 100 mÂ² en dieper dan 1,0 m beneden het maaiveld een archeologisch onderzoek noodzakelijk is. Aangezien de voorgenomen werkzaamheden deze vrijstellingsgrenzen overschrijden is door RAAP Archeologisch Adviesbureau een archeologisch bureau\- en booronderzoek uitgevoerd.

Uit het archeologisch onderzoek (Plangebied Vlek 3 Boschveld, gemeente âs\-Hertogenbosch; archeologisch vooronderzoek: een bureauonderzoek en verkennend booronderzoek, RAAP Archeologisch Adviesbureau B.V., 3 september 2014\), zie bijlage 5, komt naar voren dat het plangebied direct ten noorden van een dekzandrug ligt, aan de rand van een uitgestrekte dekzandvlakte. In het plangebied is waarschijnlijk sprake van een podzol\- of hoge enkeerdgrond. Waarschijnlijk is het plangebied in de 20e eeuw aanzienlijk opgehoogd (1,5 Ã  2,5 meter). In de directe omgeving van het plangebied zijn geen vindplaatsen bekend. Direct ten zuiden van het plangebied waren rond 1629 versterkingen aanwezig die te maken hadden met het beleg van de stad door Frederik Hendrik. Op de kadastrale kaart van 1811\-1832 is van deze versterkingen niets meer te zien. Het plangebied lag in de 19e eeuw te midden van het Bossche Veld (onbebouwd gebied dat voornamelijk als grasland in gebruik was). Vanaf de jaren '50 van de vorige eeuw raakte de directe omgeving van het plangebied bebouwd. Op de topografische kaart uit 1967 is voor het eerst bebouwing in het plangebied zelf te zien.

Tijdens het verkennend booronderzoek is deze verwachting getoetst. Het bleek dat het plangebied in ieder geval minimaal 115 cm is opgehoogd. Vanaf 115 cm âMv was het bodemprofiel zeer lastig te lezen door een grote variatie in bodemopbouw (o.a. textuur, kleur). Het was in de boringen moeilijk te zien of sprake was van natuurlijke afzettingen of van een ophogingspakket. Indien de afzettingen natuurlijk zijn, betreft het beek\-/rivierafzettingen van de (Beerse) Maas en de Dieze. In dat geval moet vanaf 115 cm âMv rekening worden gehouden met archeologische resten die gerelateerd zijn aan natte archeologie. Ook de militaire versterkingen uit 1629 kunnen dan vanaf deze diepte voorkomen.

Het is echter ook mogelijk dat het ophogingspakket veel dikker (en van wisselende samenstelling) is geweest. In dat geval zijn eventuele archeologische resten door dit pakket afgedekt en bevinden deze zich op grotere diepte beneden maaiveld. Het is helaas niet mogelijk om op basis van het (beperkte) booronderzoek aan te geven waar naar verwachting de overgang ligt van de ophogingslagen en de natuurlijke ondergrond. Uiteindelijk kan geconcludeerd worden dat het uitgevoerde onderzoek onvoldoende informatie heeft opgeleverd om uitspraken te doen over de verwachte diepteligging van eventuele archeologische resten.

Op basis van de resultaten van het onderzoek is geconcludeerd dat er te weinig aanwijzingen zijn om aanvullend archeologisch onderzoek te laten uitvoeren. Om meer inzicht te krijgen in de lokale bodemopbouw zal de gemeentelijk archeoloog meekijken bij de uitvoering van de grondwerkzaamheden.

#### 5\.8 Ecologie

Voor de ontwikkeling wordt een onderzoek in het kader van natuurwetgeving uitgevoerd naar de betekenis van het plangebied voor beschermde soorten (Effecten ontwikkeling Vlek 3 op beschermde soorten Boschveld te âs\-Hertogenbosch, Bureau Waardenburg, 2 oktober 2018\), zie bijlage 6\. Uit het onderzoek blijkt dat het plangebied functie heeft als nestplaats voor de huismus. Deze nestplaats wordt aangetast als gevolg van de werkzaamheden. Binnen het plangebied broeden drie paartjes van de gierzwaluw, maar het betreffende gebouw wordt niet fysiek aangetast en de bestaande nestplaatsen blijven behouden. Het plangebied is beperkt van belang als foerageergebied voor de gewone dwergvleermuis. Dit betreft geen essentieel foerageergebied.

In de Parousiakerk en de voormalige pastorie zijn nestplaatsen vastgesteld van gierzwaluw en huismus. Deze nestplaatsen zijn jaarrond beschermd onder de Wet natuurbescherming. Er zijn geen beschermde doelsoorten aangetroffen in het te slopen schoolgebouw, gymzaal en achteraanbouw van de pastorie.

Als gevolg van de geplande geluidmaatregelen aan het dak van de Parousiakerk worden nestplaatsen aangetast. Daarvoor is ontheffing aangevraagd bij het bevoegd gezag. In dit kader worden drie typen maatregelen getroffen:

* er zijn tijdelijke nestkasten geplaatst aan de Parousiakerk en pastorie;

* er wordt gewerkt buiten de kwetsbare periode (in dit geval broedseizoen);

* in de nieuwbouw worden permanente nestkasten voor huismussen en gierzwaluwen ingebouwd (natuurinclusief bouwen).

De ontheffing van de bepalingen van de Wet natuurbescherming (Wnb) is op 6 maart 2019 afgewezen omdat de verboden niet worden overtreden. Omdat de handelingen niet van wezenlijke invloed zijn op de staat van instandhouding van de gierzwaluw, is het verbod op het opzettelijk storen van vogels, als bedoeld in artikel 3\.1, vierde lid van de Wnb, niet aan de orde. Van de huismus wordt een nestlocatie tijdelijk ongeschikt gemaakt. Als resultaat van de getroffen en voorgestelde mitigerende maatregelen is er sprake van aantasting van de functionaliteit van deze nestlocatie. Daarmee is overtreding van artikel 3\.1, tweede lid van de Wnb niet aan de orde.

### Hoofdstuk 6 Waterparagraaf

#### 6\.1 Beleidskader

Ruimte maken voor water: dat is de kern van het waterbeleid voor de 21e eeuw. Met de ondertekening van de 'Startovereenkomst Waterbeheer' door verschillende overheden, is de watertoets van toepassing op ruimtelijke plannen. Vanaf 1 november 2003 is deze juridisch vastgelegd in het Besluit op de ruimtelijke ordening (Bro).

De watertoets moet ingevuld worden als een procedure. Het omvat het gehele proces van vroegtijdig informeren, adviseren, afwegen en uiteindelijk beoordelen van de in ruimtelijke plannen voorkomende waterhuishoudkundige aspecten. Het doel van de watertoets is het evenwichtig meewegen van de waterbelangen in het planvormingsproces. Hierbij wordt een veilig, gezond en duurzaam watersysteem nagestreefd. Zowel waterkwantiteits\- als waterkwaliteitsaspecten zijn daarbij belangrijk. Kansen worden benut en functies zoveel mogelijk gecombineerd.

De beleidsdoelen voor integraal waterbeheer zijn door de gemeente vastgesteld in het Waterplan (2017\). Hierin staat dat we in 's\-Hertogenbosch een mooi, robuust en klimaatbestendig watersysteem willen creÃ«ren ook is hierin het hemelwaterbeleid vastgelegd. Dit is gebiedsspecifiek gedaan, kijkend naar de watersystemen en de uitgangspunten per wijk. Het hemelwaterbeleid is verankerd in de gemeentelijke Verordening Hemelwater en Grondwater 2017\. De doelen van het waterschap Aa en Maas zijn vastgelegd in de Keur (2015\).

De afspraken uit de watertoets worden in een waterparagraaf vastgelegd. In deze waterparagraaf is toegelicht hoe het waterbeleid is vertaald naar waterhuishoudkundige inrichting in dit bestemmingsplan. Deze waterparagraaf is tot stand gekomen na diverse overlegmomenten tussen waterschap en gemeente. Eventueel benodigde vergunningen worden niet met deze waterparagraaf geregeld en zullen via daarvoor bedoelde procedures verkregen moeten worden.

**Uitgangspunten voor integraal waterbeheer**

De uitgangspunten bij het toetsen van ruimtelijke plannen zijn:

* Gescheiden houden van vuil (afval)water en schoon hemelwater;

* Voorkomen van vervuiling van water;

* Schoon hemelwater kan volgens de voorkeursvolgorde worden verwerkt:

+ 1\. hergebruik;

+ 2\. infiltratie/bergen;

+ 3\. afvoer;

* Hydrologisch neutraal ontwikkelen (HNO), zodat een ontwikkeling niet leidt tot een hydrologische achteruitgang zowel in als buiten het plangebied. Ook mogen er geen hydrologische knelpunten ontstaan voor huidige en vastgelegde toekomstige landgebruiksfuncties. Dit betekent dat

+ 1\. de afvoer uit het gebied niet groter wordt dan in de referentiesituatie;

+ 2\. de grondwateraanvulling in het plangebied gelijk blijft of toeneemt;

+ 3\. grond\- en oppervlaktewaterstanden in de omgeving gelijk blijven, of verbeteren voor de huidige en toekomstige landgebruiksfuncties;

+ 4\. (grond)waterstanden in het plangebied aansluiten op de (nieuwe) functie(s) van het plangebied;

+ 5\. het plangebied zo wordt ingericht dat de hydrologische gevolgen van vastgestelde toekomstige ontwikkelingen in de omgeving niet leiden tot knelpunten in het plangebied. Daarnaast zien we water als kans voor meervoudig ruimtegebruik en vergroting van de beleving van water.

Deze uitgangspunten dragen bij aan een mooi, robuust en klimaatbestendig watersysteem.

#### 6\.2 Watertoets

**Huidige situatie**

Boschveld is oorspronkelijk deels een poldergebied maar ligt ook op de rand van de oever van de Dieze. Het maaiveld is nabij het spooremplacement opgehoogd tot ruim 6,50 meter \+NAP. Richting de zuidwestkant van het plangebied neemt de maaiveldhoogte af tot ongeveer 3,00 meter \+NAP in de oorspronkelijke polder. Geologisch behoren deze gronden tot de jongere holocene rivierafzettingen van de Dommel, de Dieze en de Maas. Het plangebied is opgehoogd met zand uit de Ertveldplas en het Engelse Gat.

**Oppervlaktewater**

Boschveld kent alleen in het zuidwesten open water. Het peil ligt hier op 1,95 meter \+NAP en kan oplopen tot ruim 2,35 meter \+NAP bij een herhalingstijd van eens per 100 jaar. Vanuit de Dieze, met een normaal peil van 2,20 meter \+NAP, kan via een transportbuis water worden ingelaten om het peil te handhaven.

![afbeelding "i_NL.IMRO.0796.0002233-1401_0013.jpg"](i_NL.IMRO.0796.0002233-1401_0013.jpg)

***Afbeelding 6\.1 afwateringsgebieden met streefpeilen en bijbehorende kunstwerken in het plangebied***

Het grondwater van zowel de deklaag (het freatische grondwater) als het eerste watervoerend pakket stroomt globaal in noordwestelijke richting. Het freatische grondwater kan door lokale omstandigheden (tijdelijk) een andere stromingsrichting hebben. Zo wordt het grondwater bij hoge waterstanden in de Maas en de Aa beÃ¯nvloed door lokale kwel. Ook de industriÃ«le onttrekking beÃ¯nvloedt de stroming in het freatische grondwater maar vooral die in het eerste watervoerende pakket. De grondwaterstand varieert sterk en ligt nabij het spoor op een diepte van maximaal 3,3 tot 2,8 meter beneden maaiveld. Aan de zuidwestkant ligt de grondwaterstand tot enkele decimeters boven het streefpeil. Precieze gegevens zijn hier echter niet voorhanden.

**Riolering**

Het grootste deel van het plangebied heeft een gemengd rioolstelsel. Ter plaatse van de Buijs Ballotweg ligt een klein onderbemalingsgebied, waar ook een gemengd stelsel ligt. In de nabije toekomst zal Boschveld afgekoppeld worden. Bij de recent uitgevoerde stedenbouwkundige ontwikkelingen is hier alvast op voorgesorteerd door een vuil water en een it\-riool aan te leggen. Tevens is er een Ã¸ 1000 mm1Â schoonwatertransport leiding aangebracht. Deze leiding zal vanaf 2015 vanaf de Dieze naar het Westerpark lopen en wordt stapsgewijs uitgevoerd. Doel van deze leiding is de waterkwaliteit in het wijkwatersysteem van West te verbeteren en tevens als opvang van de overloop uit de it\-riolering binnen Boschveld. Nieuwe ontwikkelingen dienen hier dan ook op aan te sluiten. De afdeling Realisatie \& Beheer is begonnen met de voorbereiding tot het opstellen van een masterplan riolering. Ontwikkelingen zullen hieraan getoetst worden.

**Ruimtelijke vertaling van beleid**

Bij nieuwbouw is het van belang om eerdergenoemde uitgangspunten op het gebied van water mee te nemen in de planvorming:

* Afkoppelen op oppervlaktewater. Voor alle nieuwbouwplannen, renovaties en sloop\- en nieuwbouwplannen moet het hemelwater door de initiatiefnemer gescheiden worden aangeboden aan de perceelsgrens. Het verbreed Gemeentelijke Rioleringsplan vraagt bij nieuwbouwplannen, renovaties en sloop\- en nieuwbouwplannen of bij werken aan de weg om de aanleg van een regenwaterstelsel en om de afkoppeling van daartoe geschikte oppervlakken die hieraan grenzen. Dit geldt voor alle oppervlakken binnen 100 meter van een watergang. Op deze regenwaterstelsels moeten in de toekomst alle schone oppervlakken van gebouwen worden aangesloten.

* Bergingsopgave. Als de verharding toeneemt, moeten nieuwbouwplannen hydrologisch neutraal worden ontwikkeld. Deze ontwikkeling betreft een sloop\- en nieuwbouwplan. Hierbij geldt dat het afkoppelen van deze oppervlakken van het gemengde rioolstelsel een verlies aan berging in het rioolstelsel veroorzaakt. Dit verlies moet worden gecompenseerd binnen het plangebied, waarbij ook moet worden geanticipeerd op klimaatsverandering. Dit leidt tot een bergingsopgave van 15 mm voor nieuw in te richten, verharde terreinen. Mogelijke manieren om deze waterbergingsopgave te realiseren zijn groene daken, greppels, vijvers, poelen, infiltratievoorzieningen en het aanleggen van open water.

* Grondwater. Ter bescherming van het grondwater is de provincie het bevoegd gezag. In het kader van het Provinciaal Waterplan wordt door de provincie een onderzoek gedaan naar de mogelijkheden voor de bescherming van de industriÃ«le grondwaterwinning. Hierbij zal onder andere een afweging worden gemaakt ten aanzien van de toepassing van warmte\- en koudeopslag (WKO) binnen een mogelijke beschermingszone.

* Afvalwater. Bij nieuwe ontwikkelingen kan afvalwater worden aangeboden op de perceelsgrens, waar het wordt geloosd op het gemeentelijk rioleringsstelsel.

* Bouwmaterialen. Uit zorg voor een goede kwaliteit van het grond\- en oppervlaktewater moet bij nieuwbouwplannen en bij sloop\- en nieuwbouwplannen worden afgezien van het gebruik van uitlogende bouwmaterialen in daken, gevels, verhardingen en regenwatervoorzieningen (goten en leidingen).

### Hoofdstuk 7 Juridisch bestuurlijke aspecten

In dit hoofdstuk wordt aangegeven hoe het beleid en de planuitgangspunten zijn verwoord in de planregels. Zo wordt een toelichting gegeven op het juridische systeem en op alle afzonderlijke bestemmingen.

#### 7\.1 Planmethode

Het bestemmingsplan 'Vlek 3 Boschveld' heeft tot doel een juridisch\-planologische regeling te scheppen voor het bouwen en het gebruik van gronden en bouwwerken binnen het plangebied. Het bestemmingsplan maakt het gebruik en de bouw van gestapelde woningen aan het groen aan de zijde van de Copernicuslaan en de bouw van grondgebonden woningen Edisonstraat en Celsiusstraat inclusief bijbehorende parkeervoorzieningen mogelijk. Het definitieve bouwplan van de herontwikkeling dient te passen binnen de mogelijkheden van dit bestemmingsplan. In het gebied is ook de mogelijkheid om de bestaande (voormalige) parochie aan de Edisonstraat 28 te behouden vastgelegd in het bestemmingsplan. Ook deze bebouwing heeft de functie wonen gekregen. Ten slotte is het bestemmingsplan voor een deel van de locatie een beheersplan. Het bestaande gebruik en de bestaande bebouwing van Parousia aan de 's\-Gravesandestraat zijn vastgelegd.

Bij het opstellen van voorliggend bestemmingsplan is aansluiting gezocht bij de in de Wet ruimtelijke ordening en het Besluit ruimtelijke ordening geformuleerde uitgangspunten. Gestreefd is hierbij naar uniformering en standaardisering van bestemmingen en regels. Hiervoor is aansluiting gezocht bij de gemeentelijke bestemmingsplannen, meer in het bijzonder bij het voor een deel van het plangebied geldende en voor de omgeving straks nog steeds geldende bestemmingsplan 'Boschveld'.

In paragraaf 7\.2 wordt inhoudelijk ingegaan op de afzonderlijke bestemmingen binnen voorliggend bestemmingsplan.

#### 7\.2 Opzet van de regels

In deze paragraaf wordt ingegaan op de opzet van de planregels.

De regels van het bestemmingsplan zijn verdeeld in vier hoofdstukken:

* Hoofdstuk 1\. Inleidende regels

* Hoofdstuk 2\. Bestemmingsregels

* Hoofdstuk 3\. Algemene regels

* Hoofdstuk 4\. Overgangs\- en slotregels

Het bestemmingsplan omvat vier bestemmingen: 'Groen', 'Maatschappelijk', 'Verkeer' en 'Wonen' en Ã©Ã©n dubbelbestemming 'Waarde \- Archeologie \-1'.

**Hoofdstuk 1 Inleidende bepalingen**De artikelen in deze paragraaf hebben betrekking op de toepassing van de bestemmingsplanregels. In artikel 1 wordt een omschrijving van de in de regels gehanteerde begrippen gegeven. Artikel 2 geeft de meet\- en rekenwijze aan. Deze bepalingen gelden voor alle bestemmingen. De bepalingen, welke verplicht gesteld zijn en opgenomen in de Standaard Vergelijkbare BestemmingsPlannen 2012 (SVBP 2012\), zijn overgenomen in de regels.

**Hoofdstuk 2 Bestemmingsbepalingen**

De gronden in de noordwestelijke hoek van het plangebied hebben de bestemming 'Groen'. Het gaat om de hoek met de Edisonstraat en het plantsoen met de beeldbepalende bomengroep aan de Copernicuslaan. Op de gronden staat een aantal bomen die zoveel als mogelijk behouden blijft. De regels van de bestemming sluiten aan bij de regeling van de bestemming 'Groen' van het bestemmingsplan 'Boschveld'.

*Gebruik*. De gronden met de bestemming 'Groen' zijn bestemd voor groen en groenvoorzieningen, water en waterhuishoudkundige voorzieningen, sport\- en speelvoorzieningen, fiets\- en wandelpaden en verblijfsvoorzieningen.

*Bouwen.* De bouwmogelijkheden zijn in de regels van de bestemming opgenomen. Er zijn zowel kleinere gebouwen als bouwwerken, geen gebouwen zijnde toegelaten met een maatvoering overeenkomstig het bestemmingsplan 'Boschveld'.

Maatschappelijk

Het terrein en bestaande kerkgebouw van Parousia heeft de bestemming 'Maatschappelijk'.

*Gebruik.* De gronden met de bestemming 'Maatschappelijk' zijn bestemd voor verschillende maatschappelijke voorzieningen. Naast de bestaande functie van religie, zijn op de gronden ook toegestaan onderwijs, bibliotheken, kinderdagverblijven, voor\- en naschoolse opvang, welzijnsinstellingen, gezondheidszorg, praktijkruimten, verenigingsleven en aan de hoofdfunctie ondergeschikte voorzieningen.

*Bouwen.* De bouwmogelijkheden zijn terug te vinden op de verbeelding in samenhang met de regels. Op de verbeelding is een bouwvlak opgenomen. Gebouwen zijn uitsluitend toegestaan binnen dit bouwvlak. Daarbij is op de verbeelding een maximale goothoogte en maximale bouwhoogte voor gebouwen weergegeven.

Verkeer

De gronden rondom Vlek 3 hebben de bestemming 'Verkeer'. Het gaat om de wegen: Edisonstraat, 's\-Gravesandestraat en Celsiusstraat. De regels van de bestemming sluiten aan bij de regeling van de bestemming 'Verkeer' van het bestemmingsplan 'Boschveld'.

*Gebruik.* De gronden met de bestemming 'Verkeer' zijn primair bestemd voor voorzieningen van verkeer en verblijf. Wegen, fiets\- en voetpaden en bouwwerken ten behoeve van de functie mogen binnen deze bestemming worden gerealiseerd.

*Bouwen.* De bouwmogelijkheden zijn in de regels van de bestemming opgenomen. Er zijn zowel kleinere gebouwen als bouwwerken, geen gebouwen zijnde toegelaten met een maatvoering overeenkomstig het bestemmingsplan 'Boschveld'.

Het bouwblok met de appartementen en grondgebonden woningen en het daartussen gelegen binnenterrein hebben de bestemming 'Wonen'.

*Gebruik.* Binnen deze bestemming is wonen de hoofdfunctie. Binnen de woonbestemming is wel de uitoefening van een aan huis verbonden beroepsactiviteit toegestaan, mits deze ondergeschikt blijft aan de woonfunctie. Dit betekent onder meer dat maximaal 35% van de oppervlakte van de begane grond van de opstallen, tot ten hoogste 50 mÂ², mag worden gebruikt voor de aan huis verbonden beroepsactiviteit.

Daarnaast zijn aan het wonen gerelateerde ondergeschikte functies als parkeervoorzieningen, groenvoorzieningen e.d. toegestaan.

*Bouwen.* De bouwmogelijkheden zijn terug te vinden op de verbeelding in samenhang met de regels.

Het bouwen van hoofdgebouwen is uitsluitend toegestaan binnen de op de verbeelding opgenomen bouwvlakken. Binnen de bouwvlakken is daarnaast het type woning vermeld. Het bestemmingsplan maakt onderscheid tussen verschillende woningtypologieÃ«n. Hiermee kan sturing worden gegeven aan de ruimtelijke impact van verschillende woningtypologieÃ«n op de omgeving. Deze ruimtelijke impact komt tot uiting in de bouwmassa (hoogte en situering), maar ook in het aantal woningen. De woningdichtheid is van invloed op de parkeerbehoefte en daarmee op de parkeerdruk en de leefbaarheid in de omgeving. Het bestemmingsplan maakt onderscheid tussen grondgebonden en gestapelde woningen. Grondgebonden woningen zijn rechtstreeks toegankelijk op straatniveau en Ã©Ã©n van de bouwlagen sluit aan op het maaiveld. Deze zijn onderverdeeld in verschillende typen: vrijstaand, twee\-aaneen, geschakeld of aaneengebouwd. Gestapelde woningen zijn geheel of gedeeltelijk boven/onder een andere woning gelegen. Gestapelde woningen zijn uitsluitend toegestaan, indien dit middels een aanduiding op de verbeelding is aangegeven. Hiermee wordt voorkomen dat grondgebonden woningen kunnen worden verbouwd tot gestapelde woningen.

Op de verbeelding is af te lezen dat de volgende woningtypes zijn toegelaten:

* aaneengebouwd: aan de noordzijde, aan de Edisonstraat grenzend aan het groene Hart en aan de zuidzijde aan de Celsiusstraat;

* vrijstaand: voor de bestaande pastorie aan de Edisonstraat die wordt omgezet in een woning;

* gestapeld: aan de westzijde, aan de zijde van de groenstrook langs de Copernicuslaan;

Ten slotte zijn ook de maximale goothoogte en/of maximale bouwhoogte van de hoofdgebouwen op de verbeelding aangeduid.

Binnen de woonbestemming is de binnen de gemeente gebruikelijke erfbebouwingsregeling opgenomen ten behoeve van aan\- en bijgebouwen. Ten behoeve van de flexibiliteit zijn op de basisregeling verschillende afwijkingsmogelijkheden geregeld.

Waarde \- Archeologie \- 1 (dubbelbestemming)

Een deel van het plangebied heeft een middelhoge archeologische verwachtingswaarde. Hiervoor geldt een dubbelbestemming, waaraan een vergunningstelsel is gekoppeld. Om de archeologische waarden te beschermen is een omgevingsvergunning vereist voor grondwerken (zoals uitgraven, afgraven, ophogen, vergraven, egaliseren, diepploegen, diepwoelen). Er is uitsluitend een omgevingsvergunning vereist als de grondwerken dieper gaan dan 1 meter en groter zijn dan 100 m2\. De aanvrager van de omgevingsvergunning moet een rapport overleggen waarin de archeologische waarde van het terrein dat blijkens de aanvraag zal worden verstoord naar het oordeel van burgemeester en wethouders in voldoende mate is vastgesteld. Zo'n onderzoeksrapport is niet noodzakelijk als naar het oordeel van burgemeester en wethouders de archeologische waarde van het terrein in andere beschikbare informatie al afdoende is vastgesteld. Als duidelijk is, al dan niet op basis van het verrichte onderzoek, dat archeologische waarden kunnen worden geschaad, dan kunnen burgemeester en wethouders ter bescherming van die waarden nadere voorwaarden stellen.

**Paragraaf 3 Algemene regels**In de algemene bepalingen komen de anti\-dubbeltelbepaling, de algemene aanduidingsregels en de algemene afwijkingsregels alsmede de algemene procedureregels aan de orde. Deze bepalingen gelden voor het gehele bestemmingsplan.

**Paragraaf 4 Overgangs\- en slotbepalingen**

In deze paragraaf zijn tot slot de algemene, overgangs\- en slotregels opgenomen, die voor het gehele bestemmingsplan gelden.

### Hoofdstuk 8 Economische uitvoerbaarheid

Wanneer voor gronden een bij algemene maatregel van bestuur aangewezen bouwplan (zoals gedefinieerd in artikel 6\.2\.1 Besluit ruimtelijke ordening) is voorgenomen, dient conform artikel 6\.12 Wet ruimtelijke ordening (Wro) een exploitatieplan te worden opgesteld. Deze eis geldt niet indien het kostenverhaal anderszins is verzekerd.

De gronden van het plangebied die onderdeel uitmaken van het woningbouwplan zijn in eigendom van gemeente. Deze gronden zullen tegen marktconforme grondprijzen worden uitgegeven, waardoor de grondexploitatie sluitend is. Kostenverhaal, zoals bedoeld in de Wro is daarmee anderszins verzekerd.

### Hoofdstuk 9 Inspraak en vooroverleg

#### 9\.1 Procedure Ruimtelijk en functioneel kader Hart van Boschveld

**Inspraak op eerder conceptbouwplan in RFK**

Inspraak op een eerder conceptbouwplan heeft plaatsgevonden in het kader van inspraak op het Ruimtelijk en functioneel kader Hart van Boschveld (RFK). Er zijn drie inspraakreacties op het RFK binnen gekomen. Een daarvan gaat in op het bouwplan van dit bestemmingsplan Vlek 3\. De wijkraad OBB heeft in zijn inspraakreactie gepleit om expliciet de hoogten van omringende bebouwing (Parousia) te noemen. Het bestemmingsplan voor Vlek 3 gaat inderdaad uit van de bestaande hoogten van het kerkgebouw van Parousia. Daarbij heeft het OBB de kanttekening gezet dat het plan weinig relatie met de omgeving aangaat. De relatie met de omgeving is echter beschreven in het RFK en ook in het bestemmingsplan voor Vlek 3\.

In de inspraakperiode op het RFK is een informatiebijeenkomst gehouden voor belangstellenden. Op deze bijeenkomst zijn nog enkele vragen gesteld over wat het bouwplan van Vlek 3 inhoudt met name aan de zijde van Parousia. Daarbij heeft iemand het verzoek gedaan om de muur rondom het bouwplan groen uit te voeren. In het aangepaste conceptbouwplan dat onderdeel uitmaakt van het bestemmingsplan is de tuinmuur vervallen en vervangen door een hagenstructuur rondom de nieuwe woningen.

Ook is aandacht gevraagd voor de lichtinval van de bestaande woningen. Het conceptbouwplan aan de zijde van Parousia omvatte de bouw van grondgebonden woningen van drie bouwlagen. Op de verbeelding van het bestemmingsplan is een bouwvlak opgenomen voor de woningen. Daarbij is het woningtype en de maximale bouwhoogte vastgelegd.

**Vooroverleg op eerder conceptbouwplan in RFK**

Het overleg als bedoeld in artikel 3\.1\.1 van het Besluit ruimtelijke ordening op een eerdere conceptbouwplan voor Vlek 3 heeft plaatsgevonden in het kader van de procedure van het Ruimtelijk en functioneel kader Hart van Boschveld. Het RFK is toegezonden aan:

* Provincie Noord\-Brabant;

* Waterschap Aa en Maas.

De provincie Noord\-Brabant gaf in haar reactie op het RFK aan dat een verwijzing naar de woningbouwafspraken en een toepassing van de ladder voor duurzame verstedelijking ontbreken. Het RFK is naar aanleiding hiervan hiermee aangevuld. Deze onderdelen zijn ook in het bestemmingsplan Vlek 3 Boschveld opgenomen.

Het waterschap Aa en Maas gaf aan geen inhoudelijke opmerkingen te hebben op het RFK.

#### 9\.2 Inspraak

Het voorontwerpbestemmingsplan is in het kader van de Inspraakverordening voor iedereen ter inzage gelegd gedurende een periode van zes weken. Deze periode was vanaf 28 mei tot en met 9 juli 2018\. Binnen die periode heeft ook een informatiebijeenkomst plaatsgevonden op 18 juni 2018\. Iedereen kon tijdens de terinzagelegging schriftelijk of mondeling een inspraakreactie indienen bij burgemeester en wethouders. Er zijn acht (schriftelijke) inspraakreacties ingediend.

Hieronder zijn allereerst de inspraakreacties samengevat weergegeven. Dit betekent niet dat die onderdelen van de inspraakreacties die niet expliciet worden genoemd, niet bij de beoordeling zijn betrokken. De inspraakreacties zijn in hun geheel beoordeeld.

Het gemeentelijk commentaar op de inspraakreacties is onderverdeeld in een gemeentelijk commentaar op algemene onderwerpen die in verschillende inspraakreacties zijn ingebracht, en een meer specifieke reactie op onderwerpen die slechts door een enkele inspreker is ingebracht.

Het gemeentelijk commentaar op de algemene onderwerpen is aan het begin opgenomen. Daarna zijn de inspraakreacties samengevat weergegeven met een specifiek gemeentelijk commentaar op de verschillende inspraakreacties. Hierbij wordt in een aantal gevallen terugverwezen naar dit 'gemeentelijk commentaar algemene onderwerpen'.

**Gemeentelijk commentaar algemene onderwerpen**

**Parkeeraantallen en parkeeroplossing**

De gekozen parkeeroplossing voldoet aan ons beleid zoals neergelegd in de Nota parkeernormering 2016 waarbij het bewonersparkeren op eigen terrein plaatsvindt. Voor het bepalen van het benodigd aantal parkeerplaatsen voor bewoners en bezoekers zijn de normen uit deze Nota gehanteerd. Voor bewoners zijn op het binnenterrein voldoende parkeerplaatsen voorzien. Een parkeergarage is dan ook niet nodig. Bovendien zou de realisatie van een parkeergarage niet leiden tot een financieel haalbaar plan gezien het programma van de ontwikkeling dat onder andere bestaat uit 32 sociale huurwoningen.

Met het bouwplan wordt een gevarieerd aanbod aan woningen toegevoegd aan de wijk. Zowel huurappartementen als grondgebonden koopwoningen. Stedenbouwkundig gaat de wens uit naar het realiseren van een samenhangend bouwblok waarin de nieuwbouw aansluit op de te behouden bebouwing van de Parousiakerk en de voormalige pastorie. Deze opzet is compact, maar voldoende ruim om een binnenterrein in het plan op te nemen waar geparkeerd kan worden. Hierbij is rekening gehouden met ruime tuinen en groen op het binnenterrein. De entree van het binnenterrein en tussen de parkeerplaatsen wordt groen ingepast, waarbij ruimte is voor enkele bomen in de volle grond. Op een ondergrondse garage is het veel lastiger bomen te planten die kunnen uitgroeien tot volwassen bomen.

**Inrichtingsplan openbare ruimte**

In het bestemmingsplan is voor het bezoekersparkeren van de woningen van Vlek 3 uitgegaan van het aantal benodigde parkeerplaatsen in de pieksituatie (zaterdagavonden). Het aantal benodigde bezoekersparkeerplaatsen voor de woningen van Vlek 3 in de openbare ruimte bedraagt maximaal 14\. Op andere momenten in de week is sprake van een lager aanwezigheidspercentage en daarmee ook een lagere parkeerbehoefte. Voor het bezoekersparkeren zijn naast de zaterdagavond vooral de werkdagavond en koopavond maatgevend. Uitgezonderd de koopavond zijn dit ook de momenten dat bezoekers onbeperkt kunnen parkeren in de parkeerschijfzone (na 18:00 uur). Hierdoor ontstaan mogelijkheden voor het deelgebruik van parkeerplaatsen. Er blijven hierdoor voldoende parkeerplaatsen beschikbaar voor bezoekers van de winkels en voorzieningen.

Bij de herinrichting van het parkeerterrein winkelcentrum is al rekening gehouden met de ontwikkeling van Vlek 3\. In totaal zijn er toen 16 parkeerplaatsen extra gerealiseerd.

Het inrichtingsplan voor de openbare ruimte gaat ook uit van een herinrichting van de parkeerplaatsen aan de Celsiusstraat. Er komen 25 haakse parkeerplaatsen aan de zijde van Vlek 3\. Deze haakse parkeervakken schuiven op richting de rijweg waardoor ter hoogte van de boomplantvakken ook parkeervakken gerealiseerd kunnen worden en de bomen meer groeiruimte krijgen. Het straatparkeren aan de zijde van de winkelstrip vervalt hiervoor. In totaal kunnen met de herinrichting van de Celsiusstraat in totaal vier meer parkeerplaatsen worden gemaakt dan in de huidige situatie aanwezig zijn aan beide zijden van de straat. Om een betere aansluiting op deze heringerichte Celsiusstraat te maken, komen de vier langsparkeerplaatsen langs het plantsoen te vervallen. Deze vier parkeerplaatsen worden deels in aantal gecompenseerd doordat extra twee parkeerplaatsen op het terrein van het winkelcentrum mogelijk zijn vanwege het opruimen van een dode boom. Voor het overige door de extra parkeerplaatsen die aan de Celsiusstraat mogelijk zijn. Per saldo zijn er op het parkeerterrein voor het winkelcentrum straks 14 parkeerplaatsen extra ten opzichte van de oorspronkelijke situatie.

Verder vindt een herinrichting plaats van de parkeerplaatsen aan de 's\-Gravesandestraat aan de zijde van Vlek 3, waardoor ruimte is voor zes extra parkeerplaatsen. Bij de herinrichting van het Van Coehoornplein ten slotte zijn maximaal negen extra parkeerplaatsen mogelijk. Hiermee is voldoende compensatie voor de parkeerplaatsen die in de nieuwe situatie verdwijnen, namelijk de acht parkeerplaatsen van huidige âinprikkerâ aan de Celsiusstraat (westzijde voormalig schoolgebouw) en de acht parkeerplaatsen op het parkeerterrein op het pleintje naast de Parousiakerk op de hoek 's\-Gravesandestraat / Edisonstraat. Per saldo komen er door de (deels al uitgevoerde) herinrichting van de openbare ruimte in de omgeving 16 parkeerplaatsen bij in de openbare ruimte. Dit is voldoende om de maximale parkeerbehoefte van het bezoekersparkeren op te vangen.

| Locaties met uitbreiding parkeermogelijkheden   Â | Parkeerplaatsen   Â | Effect   Â |

| --- | --- | --- |

| Parkeerterrein winkelcentrum   Â | Van 51 naar 65   Â | \+14   Â |

| Celsiusstraat   Â | Van 21 naar 25   Â | \+4   Â |

| 's\-Gravesandestraat (alleen aan zijde Vlek 3\)   Â | Van 11 naar 17   Â | \+6   Â |

| Van Coehoornplein   Â | Van 27 naar 36   Â | \+9   Â |

| Â | Â | Â |

| Locaties met verlies parkeermogelijkheden   Â | Â | Â |

| âinprikkerâ aan de Celsiusstraat (westzijde voormalig schoolgebouw)   Â | Van 8 naar 0   Â | \-8   Â |

| Parkeerterrein hoek 's\-Gravesandestraat / Edisonstraat   Â | Van 8 naar 0   Â | \-8   Â |

| Eerdere herinrichting 's\-Gravesandestraat   Â | Verlies van 1   Â | \-1   Â |

| Â | Â | Â |

| Totaal   Â | Â | \+16   Â |

![afbeelding "i_NL.IMRO.0796.0002233-1401_0014.jpg"](i_NL.IMRO.0796.0002233-1401_0014.jpg)

***Voorlopig inrichtingsplan omgeving Vlek 3 Boschveld***

**Parkeerregime**

De ontwikkeling Vlek 3 Boschveld zorgt niet voor een verandering van het parkeerregime in de omgeving. We wijzen er in dit verband wel op dat de blauwe zone rond het winkelcentrum Boschveld destijds (bij de bouw van Fase 1 / Signatuur) is ingesteld als tijdelijke situatie. Het is niet duidelijk of deze tijdelijke situatie een permanent karakter krijgt. Een afweging over de toekomst van blauwe zones zal plaatsvinden op stedelijk niveau.

**Functie pleintje Parousia**

In het Ruimtelijk en functioneel kader Hart van Boschveld zijn we er al van uitgegaan dat het parkeren op de hoek Parousia / Groene Hart wordt verplaatst ten behoeve van een groene invulling in aansluiting op het Groene Hart. De bestaande parkeerplaatsen die komen te vervallen, moeten worden gecompenseerd. Deze compensatie is verwerkt in het inrichtingsplan voor de openbare ruimte. Alternatief voor deze parkeerplaatsen zijn de parkeerplaatsen aan de Celsiusstraat die ook onderdeel zijn van de parkeerschijfzone. Hierdoor zijn er overdag mogelijkheden voor kortparkeren â vergelijkbaar met het parkeerterrein hoek 's\-Gravesandestraat â Edisonstraat. In de avonduren is er meer dan voldoende parkeergelegenheid in de Celsiusstraat en buiten de tijden van de parkeerschijfzone kan men ook langsparkeren. Deze parkeerplaatsen zijn iets verder weg gelegen van de ingang van de kerk, maar nog steeds binnen een acceptabele loopafstand (50 Ã  80 meter tot de ingang van de kerk). Minder validen kunnen met behulp van een gehandicaptenparkeerkaart (bestuurderskaart of passagierskaart) dichterbij parkeren. Hiermee mag gratis worden geparkeerd op plaatsen voor betaald parkeren en onbeperkt worden geparkeerd in een blauwe zone waar een tijdslimiet geldt. Ook is het met een gehandicaptenparkeerkaart mogelijk om maximaal 3 uur te parkeren op plaatsen waar een parkeerverbod geldt, mits de auto andere weggebruikers niet hindert.

Hoewel de groene invulling van dit pleintje ook mogelijk is binnen de bestemming 'Verkeer', is de bestemming van de gronden in het ontwerpbestemmingsplan aangepast in de bestemming 'Groen'. De bestemming 'Groen' biedt op zichzelf niet meer bescherming aan de bomen, maar sluit wel beter aan bij de toekomstige groene functie in het plan ter vergroting van het Groene Hart. De bescherming van de bomen is geregeld in het Bomenbeleidsplan.

**Woningtypen**

Alle 32 appartementen langs de groenzone aan de Copernicuslaan worden sociale huurwoningen. Huurders met een verhuisurgentie krijgen voorrang om een van deze appartementen te huren. In Boschveld geldt dit voor bewoners van de te slopen flats elders in de wijk.

Er is veel gedaan om de zeven woningen aan de Celsiusstraat bereikbaar te houden voor huishoudens met een inkomen van maximaal â¬45\.000,\-\- Ã  50\.000,\-\-. Een lastige opgave omdat de bouwkosten de laatste twee jaren enorm zijn gestegen door duurdere bouwmaterialen en arbeid en strengere milieueisen. Een recente wijziging is de eis sinds 1 juli 2018 om nieuwe woningen 'gasloos' te bouwen. Hiervoor zijn er aanvullende maatregelen nodig. Ook worden de grondgebonden woningen met een EPC \= 0 gebouwd om tegemoet te komen aan de gemeentelijke doelstellingen op het gebied van duurzaamheid.

De woningen aan de Celsiusstraat kunnen niet in de sociale categorie tot â¬185\.000,\-\- verkocht worden. Om te voorkomen dat de woningen veel duurder zouden worden, hebben sinds de start van de planvorming de volgende aanpassingen plaatsgevonden:

* de beukmaat van de woningen aan de Celsiusstraat is verkleind;

* de twee drielaagse woningen aan de Celsiusstraat terug te brengen tot tweelaagse woningen;

* een eerder voorgestelde gemetselde tuinmuur rondom de nieuwbouw is vervangen door een haag;

* er wordt een âkoperskortingâ gehanteerd om de woningen bereikbaar te maken voor de gewenste doelgroep (starters, huishoudens met lager inkomen net boven sociale huurgrens) in het kader van de doorstroming in de wijk.

Met de bovenstaande maatregelen kunnen de woningen aan de Celsiusstraat waarschijnlijk worden verkocht iets boven de grens van de sociale koop (inclusief koperskorting).

Ook bij de vijf woningen aan de Edisonstraat zijn maatregelen getroffen om de bouwkosten te beperken en daarmee de verkoopprijs. De woningen zijn kleiner geworden door de derde woonlaag aan de achterzijde te halveren. Wel wordt als optie aangebonden om deze derde woonlaag uit te bouwen. Daarnaast is de gemetselde muur vervangen door een haag. Door de kwaliteit van de woningen, het woonoppervlak, de perceelsgrootte en de ligging met zicht over het toekomstige Groene Hart van Boschveld valt de verkoopprijs van deze woningen in de (goedkopere range van de) dure categorie. De voormalige pastorie wordt verkocht als vrijstaande woning in de dure categorie.

**Hoogte bebouwing Celsiusstraat**

Het plan van Vlek 3 gaat uit van de bouw van een nieuwe rij woningen, in aansluiting op de hoek met Parousia, en grenzend aan de Celsiusstraat. Daarmee ontstaat er een nieuw bouwblok met nieuwe en bestaande bebouwing. Deels is de nieuwe bebouwing voorgesteld op het voormalige schoolplein. Het gaat in het conceptbouwplan om een rij grondgebonden woningen in twee bouwlagen met plat dak, en op de hoek 's\-Gravesandestraat \- Celsiusstraat in drie bouwlagen met plat dak. Deze massa sluit aan op de hoogte van naastgelegen Parousiakerk en de drielaagse bebouwing aan de overzijde van de Celsiusstraat. Stedenbouwkundig achten we drielaagse woningen passend op deze plek. Desondanks is besloten om het bouwplan aan te passen door de twee drielaagse woningen aan de Celsiusstraat in hoogte terug te brengen tot twee bouwlagen. De toevoeging van deze twee kleinere woningen, die geschikter zijn om aan te kunnen bieden voor de doelgroep met lagere inkomens, sluit ook aan bij de woningbehoefte in de wijk. De aanpassing van het bouwplan komt tegemoet aan de inspraakreacties op dit onderdeel. In de architectuur is er aandacht voor een aantrekkelijke uitwerking van alle gevels.

**Ligging bebouwing Edisonstraat**

Ruimtelijk is de wens om Ã©Ã©n samenhangend bouwblok te maken waarbij bestaande en nieuwe bebouwing een logisch geheel vormen. Aan de Edisonstraat worden nieuwe grondgebonden woningen gebouwd, die samen met de voormalige pastorie Ã©Ã©n rij bebouwing vormt. Om deze reden volgt de nieuwbouw de lijn van de Edisonstraat. Ten opzichte van de voormalige gymzaal ligt de nieuwe bebouwing ook in het huidige plan iets verder terug, ten gunste van de ruimte aan de Edisonstraat. We hechten waarde aan de positie en een getande vorm van de rooilijn. De nieuwbouw sluit aan bij de bestaande bebouwing. De afstand tot de bestaande, te handhaven boom is een aandachtspunt bij de uitwerking van het bouwplan en bij de uitvoering. In de architectuur is er aandacht voor een aantrekkelijke uitwerking van alle gevels. Hierbij wordt de mogelijkheid om een raam toe te voegen in de kopgevel ook onderzocht.

**Gehanteerde bouwhoogten nieuwbouw**

In de praktijk is gebleken dat enige marge in het bestemmingsplan nodig is om mogelijke ontwikkelingen op te vangen. In het verleden was dat bijvoorbeeld het verhogen van de vrije verdiepingshoogte in het Bouwbesluit van 2,4 naar 2,6 meter. De strengere isolatie\-eisen hebben ook geleid tot dikkere isolatiepakketten in de gevels en op daken.

Het is gebruikelijk om te rekenen met 3 meter per bouwlaag. De nu voorziene hoogtes in het voorlopig ontwerp zijn voor de grondgebonden woningen respectievelijk bijna 6 en 9 meter. Er wordt gerekend met 1 meter marge om eventuele uitwerkingen van bijvoorbeeld vloer en dakpakketten (relatie met Bouwbesluit) te kunnen opvangen. Overigens zijn de opgenomen hoogten niet zodanig dat een extra bouwlaag zou kunnen worden gerealiseerd.

**Samenvatting inspraakreacties met (specifiek) gemeentelijk commentaar**

**Inspraakreactie 1 d.d. 3 juli 2018**

De winkeliersvereniging Boschveld wijst op de huidige stand van zaken op het gebied van parkeren: 1\. grenzend aan het plantsoen, hoek Copernicuslaan â Celsiusstraat aantal parkeerplaatsen in de lengterichting; 2\. aanwezigheid van parkeerschijfzone voor het kortparkeren op terrein voor het winkelcentrum aan de Copernicuslaan en aan de Copernicuslaan (noordzijde tussen Copernicuslaan en 's\-Gravesandestraat) en 3\. parkeerterrein grenzend aan Parousia.

Inspreker spreekt de volgende wensen uit:

* 4\. het handhaven van parkeerplaatsen grenzend aan plantsoen, parallel aan de Celsiusstraat en niet dwars erop, in verband met laden en lossen vrachtverkeer en betere doorgang richting Copernicuslaan. Inspreker staat ook niet achter een uitbreiding van het plantsoen richting parkeerterrein winkelcentrum;

* 5\. behoud van voldoende parkeerplaatsen in de Celsiusstraat in een blauwe zone t.b.v. de daar gevestigde winkels;

* 6\. instandhouding parkeerplaatsen bij Parousia om parkeerdruk elders in de wijk of nabij de winkels te voorkomen.

*Gemeentelijke commentaar: Voor een reactie verwijzen wij naar het Algemeen gemeentelijk commentaar onder*

*de onderdelen 'Inrichtingsplan openbare ruimte' en 'Parkeerregime' en 'Functie pleintje Parousia'.*

**Inspraakreactie 2 d.d. 5 juli 2018**

Inspreker meent dat sprake is van willekeurig shoppen van niet bestaande kaders bij gebrek aan een wijkplan (fase 1\), het rekken van kaders (CPO\-project) en nu de corporatie naar de mond praten (Vlek 3\).

Hij vindt dat bewoners van fase 1 veel betalen voor een woning met een lage kwaliteit van de leefomgeving. Ook wijst hij erop dat de parkeergarage leeg staat omdat ook bewoners met een auto een parkeervergunning kunnen kopen en deze auto op straat staat omdat de parkeerwacht geen boete uitschrijft.

*Gemeentelijke commentaar: Ter kennisgeving aangenomen. Het plan voor Fase 1 is een bestaand plan dat*

*geen onderdeel uitmaakt van het bestemmingsplan Vlek 3 Boschveld. Dit onderdeel van de inspraakreactie is*

*daarmee niet relevant voor het plan voor Vlek 3 Boschveld. Overigens merken wij hierover nog wel op dat de*

*woonkwaliteit van Fase 1 grotendeels wordt bepaald door stedelijk wonen (wonen nabij station en centrum) in*

*(nieuwe) woningen, die meer kwaliteit hebben dan daarvoor aanwezig was, met bestaand groen in de omgeving*

*van de Copernicuslaan. Bovendien wordt het Groene Hart verder aangelegd als groene voorziening voor de*

*woonkwaliteit in de buurt.*

*De parkeergarage van Fase 1 betreft een particuliere garage en een bestaande situatie. Hier was het*

*uitgangspunt dat elke bewoner beschikt over 1 parkeerplaats op het eigen terrein. Dat betekent echter niet*

*automatisch dat bewoners niet in aanmerking kunnen komen voor een parkeervergunning, zeker voor*

*bijvoorbeeld een tweede auto. Ook dit onderwerp betreft niet het voorliggende plan van Vlek 3\.*

Inspreker is verder van mening dat de bewoners van het CPO\-project hun grond voor een prikje hebben gekocht, de binnentuin voor zichzelf bestemmen en hun auto's in de openbare ruimte dumpen. Hij geeft aan geen reactie op zijn bezwaar op dit plan te hebben ontvangen.

*Gemeentelijke commentaar: Ook dit plan is geen onderdeel van het bestemmingsplan Vlek 3 Boschveld. Het*

*CPO plan is al gerealiseerd. Voor het CPO\-project is een aparte procedure gevoerd: het bestemmingsplan*

*'Boschveld hoek Edisonstraat\- Paardskerkhofweg'. Dat bestemmingsplan is door de gemeenteraad*

*vastgesteld op 22 september 2015\. Het plan is onherroepelijk. Het is ons bekend dat inspreker ook een*

*inspraakreactie en een zienswijze heeft gegeven op dat plan. Op de inspraakreactie van 1 oktober 2014 is een*

*brief uitgegaan op 26 november 2014 met het eindverslag inspraak. Vervolgens is de zienswijze van 16 januari*

*2015 betrokken in de Nota zienswijzen dat onderdeel was van de vaststelling van het bestemmingsplan.*

*Inspreker is van het raadsvoorstel op de hoogte gesteld met een brief van 7 juli 2015\. Na vaststelling van het*

*bestemmingsplan is inspreker hierover geÃ¯nformeerd met een brief van 25 september 2015\. We concluderen*

*dat dit onderdeel van de reactie van inspreker niet relevant is voor het plan voor Vlek 3 Boschveld.*

Over de ontwikkeling van Vlek 3 merkt inspreker op dat de goedkoopste oplossing (op maaiveld) goed genoeg wordt gevonden. Zijn vraag is of er 32 (of 45\) auto's in een parkeerkelder gaan zodat het binnenterrein groen kan worden.

*Gemeentelijke commentaar: De gekozen parkeeroplossing voldoet aan ons beleid zoals neergelegd in de Nota*

*parkeernormering 2016\. Wij verwijzen hiervoor naar het Gemeentelijk commentaar algemene onderwerpen*

*onder het onderdeel 'Parkeeraantallen en parkeeroplossing'.*

Ook vraagt hij zich af of BrabantWonen gaat meewerken aan positieve plannen voor bewoners. Hij benoemt drie voorbeelden in de omgeving met bergingen, schuttingen tuinen en openbare ruimte, renovatie in plaats van sloop en inzetten van echte renovaties i.p.v. uitsluitend isoleren.

*Gemeentelijke commentaar: BrabantWonen (maar ook Zayaz) en gemeente investeren fors in de wijk*

*Boschveld. Dat hebben ze de afgelopen jaren gedaan en zij gaan hiermee door, o.a. in de ontwikkeling van*

*Vlek 3\. De toevoeging van de sociale huurappartementen is van betekenis voor de wijk. De woningbehoefte is*

*groot. Ook is het nieuwe programma mede van belang als doorstroommogelijkheid voor zittende bewoners*

*elders in Boschveld.*

Ten slotte verwijst inspreker naar een overleg dat op 3 juli 2018 is geweest over een trampoline aan de Copernicuslaan, en benoemt aspecten die hij jammer vindt. Hij verwijst daarvoor naar een door hem opgesteld verslag.

*Gemeentelijke commentaar: De betrokken ambtenaar bij het overleg vindt het door inspreker opgestelde*

*verslag niet een juiste weergave van het gesprek dat plaatsvond. Er wordt een aantal zaken genoemd die niet*

*aan de orde zijn gekomen. Op basis van het overleg over de trampoline zijn overigens acties gedaan. Dit is*

*verder niet relevant voor het bestemmingsplan Vlek 3 Boschveld.*

**Inspraakreactie 3 d.d. 5 juli 2018**

Inspreker maakt zich zorgen over de geplande hoogbouw(flat) op de hoek 's\-Gravesandestraat\-Celsiusstraat i.v.m. meer geluidsoverlast, aantasting privacy vanwege dicht op/ tegenover elkaar bouw en verdwijnen middagzon.

Daarnaast maakt hij zich zorgen over het ontbreken van een duidelijk plan van aanpak voor het komend drukke verkeer door de 's\-Gravesandestraat wegens het afsluiten van de Edisonstraat.

Inspreker vindt dat de flat beter tegenover de Fitness\-Budo shop kan worden gebouwd waar niemand er direct last van heeft wegens grote afstand Copernicuslaan en blinde muur Budo shop. Hij wijst erop dat het niet de eerste keer is dat deze buurtvoorstellen zijn ingebracht. Hij spreekt de hoop uit dat de verantwoordelijken de inspraakbijeenkomsten serieus neemt om de wijk Boschveld leefbaar en gezellig te gaan maken en vooral te behouden.

*Gemeentelijke commentaar: Voor een reactie op de bebouwing op de hoek 's\-Gravesandestraat\-Celsiusstraat*

*verwijzen wij naar ons algemene gemeentelijke commentaar onder het onderdeel 'Hoogte bebouwing*

*Celsiusstraat'. In dat kader merken we nog wel op dat het in het conceptbouwplan niet om hoogbouw of een*

*flat gaat, maar om een rij grondgebonden woningen in twee bouwlagen met plat dak, en op de hoek*

*'s\-Gravesandestraat \- Celsiusstraat in drie bouwlagen met plat dak. Hoewel we dit stedenbouwkundig passend*

*vinden, is hier een aanpassing van het bouwplan doorgevoerd, die tegemoet komt aan deze inspraakreactie.*

*Het afsluiten van de Edisonstraat voor autoverkeer is een maatregel om een groter Groene Hart van Boschveld*

*te realiseren, zodat er meer verblijfskwaliteit in het Hart van Boschveld ontstaat. Het doel is hiermee een*

*impuls te geven voor de hele wijk Boschveld. We erkennen dat met deze maatregel sommige andere straten*

*iets drukker kunnen worden, maar de verkeersaantallen zullen nog steeds zeer acceptabel zijn voor een*

*woonstraat. Het betreft vooral verkeer met een bestemming in de directe omgeving (omwonenden en*

*haal\-brengverkeer basisschool). Afhankelijk van de herkomst/bestemming zal het verkeer via de*

*Paardskerkhofweg of via de route 's\-Gravesandestraat en Celsiusstraat gaan rijden in de nieuwe situatie. De*

*toename van het verkeer op deze wegen blijft acceptabel en leidt naar verwachting niet tot knelpunten voor de*

*verkeersafwikkeling en/of verkeersveiligheid.*

**Inspraakreactie 4 d.d. 6 juli 2018**

Het OBB geeft aan waardering te hebben voor de nieuwe invulling van het gebied. Een aantal punten verdienen volgens het OBB nog aanpassing in het bestemmingsplan.

Het OBB wil dat voor de geplande nieuwbouw de hoogte nauwkeurig aansluit bij de toekomstige situatie. Volgens de tekeningen van het schetsplan worden de drielaagse gebouwen 7,8 meter. Volgens insprekers kan in het bestemmingsplan 8,5 meter worden aangehouden. Het OBB vindt het toestaan van 10 meter onnodig en zelfs ongewenst met het oog op het mogelijk aanbrengen van een extra woonlaag of andere toevoegingen die meer licht en zicht wegneemt in de 's\-Gravesandestraat, Celsiusstraat en Edisonstraat. Volgens inspreker volstaat voor de tweelaagse woningen 6,5 meter.

*Gemeentelijke commentaar: Voor een reactie op dit onderdeel verwijzen we naar het Gemeentelijk*

*commentaar algemene onderwerpen onder 'Gehanteerde bouwhoogten nieuwbouw'.*

Vervolgens wijst het OBB op het pleintje naast de Parousiakerk. Inspreker vindt dat de bestemming Verkeer niet past bij de geplande toekomstige situatie. Hij wil dat dit de bestemming Groen krijgt inclusief het pad tussen de kerk en de nieuwbouw aan de Edisonstraat.

Het OBB kent en ondersteunt de wens van Parousia om voldoende parkeergelegenheid te hebben, maar dit mag volgens het OBB niet ten koste gaan van gepland groen. Inspreker wijst erop dat voldoende parkeergelegenheid is in de buurt. Volgens het OBB is deze keuze al in het Wijkplan gemaakt.

*Gemeentelijk commentaar: Voor een reactie op dit onderdeel verwijzen we naar het algemene gemeentelijke*

*commentaar onder 'Functie pleintje Parousia'.*

Het OBB vindt dat de geplande blinde gevel aan de 's\-Gravesandestraat van drie woonlagen van de huizen aan de Celsiusstraat ervoor zorgt dat veel licht en zon wordt weggenomen. Een veel betere oplossing zou volgens het OBB zijn om de drielaagse woningen aan te laten sluiten bij het appartementengebouw van vijf lagen in de richting van de Copernicuslaan. Inspreker wil dat de toegestane hoogten in het bestemmingsplan daarop worden aangepast.

*Gemeentelijk commentaar: Voor een reactie op dit onderdeel verwijzen we naar het Gemeentelijk commentaar*

*algemene onderwerpen onder 'Hoogte bebouwing Celsiusstraat'.*

Het OBB ziet de afgelopen jaren steeds meer telefoonkasten, schakelkasten en trafo's verschijnen in de wijk. Inspreker pleit ervoor dat in het bestemmingsplan daar regels voor worden opgenomen, zodat deze op voorhand goed worden ingepland en aan voorwaarden gebonden kan worden ter voorkoming van hindernissen en verrommeling.

*Gemeentelijk commentaar: Gemeente probeert dergelijke voorzieningen in het inrichtingsplan voor de*

*openbare ruimte zo zorgvuldig mogelijk in te passen. Ook bij latere toevoegingen wordt gekeken naar een*

*zorgvuldige inpassing. De noodzaak om dergelijke kastjes in te passen kunnen we niet wegnemen. Daarom*

*zijn deze voorzieningen in alle bestemmingsplannen binnen de gemeente rechtstreeks toegestaan.*

Om het toekomstige Groene Hart voldoende groot te houden, pleit het OBB ervoor om de vijf huizen aan de Edisonstraat minder sterk van voren te trekken en de helft minder te laten inspringen. Daarmee ontstaat er een optisch grotere doorgang van de Copernicuslaan richting het Hart van Boschveld. Ook is er dan een minder grote blinde gevel waar vanuit de 's\-Gravesandestraat tegen aan wordt gekeken. Verder komt de waardevolle boom aan de Edisonstraat beter tot zijn recht en wordt de kans op schade aan de ze bouw tijdens de bouw verkleind.

*Gemeentelijk commentaar: Voor een reactie op dit onderdeel verwijzen we naar het algemene gemeentelijk*

*commentaar onder 'Ligging bebouwing Edisonstraat'.*

Ten slotte wijst het OBB erop dat de rooilijn van het appartementengebouw op de bestemmingsplankaart niet geheel in de rooilijn in het plan ligt. Inspreker verzoekt dit te checken.

*Gemeentelijk commentaar: Het bouwvlak is iets ruimer getekend dan het nu voorziene plan. Een marge van 1*

*meter wordt rondom aangehouden om eventuele kleinschalige wijzigingen in de uitwerking van het bouwplan te*

*kunnen opvangen.*

Het OBB heeft een bijlage bij de inspraakreactie gevoegd met opmerkingen op het bouwplan:

* uitdrukkelijke wens om nul op de meter (of beter) koopwoningen aan te bieden. Hiervoor is markt; *Gemeentelijk commentaar: Er worden op diverse vlakken duurzaamheidsmaatregelen genomen. De*

*woningen worden gasloos gebouwd. Vooruitlopend op de wettelijke eisen voldoet het*

*appartementengebouw aan de eisen voor bijna energieneutrale gebouwen (BENG). De grondgebonden*

*woningen worden met een EPC \= 0 gebouwd. Het dak van Parousia wordt vernieuwd (t.b.v. geluidisolatie)*

*en vervangen door een geÃ¯ntegreerd zonnepanelen dak.*

* wens om zo veel mogelijk bomen te behouden in de tuin van de oude pastorie, graag hierover in overleg voor de sloop; *Gemeentelijk commentaar: De tuinbegrenzing is zodanig gekozen dat het mogelijk is om*

*een aantal bomen in te passen in de tuin van de voormalige pastorie. Over de bomen zijn we ook in*

*overleg met de wijkraad OBB en de Stichting Boom en Bosch. Duidelijk is dat de grote dennenboom moet*

*worden gerooid, evenals een aantal kleinere bomen.*Â

* verzoek om de te kappen bomen te gebruiken in het park van het Hart van Boschveld als klimboom; *Gemeentelijk commentaar: Onderzocht wordt of bomen kunnen worden verplant of na het rooien als*

*speelboom worden gebruikt. Aan dit verzoek werken we mee indien dit mogelijk en veilig is.*

* onwenselijkheid van een poort aan de 's\-Gravesandestraat tussen huizen en Parousia i.v.m. gevreesde geluidsoverlast dichtklappen hek; *Gemeentelijk commentaar: Wij vinden het voor de gebruikers (met fiets)*

*van het binnenterrein praktisch om het terrein op meerdere plaatsen te kunnen verlaten. Geluidsoverlast*

*wordt voorkomen met technische maatregelen.*

* wil weten waar grenzen sociale koop ligt en prijzen andere woningen. FinanciÃ«le bereikbaarheid is van belang; ophogen koopprijs tijdens voorbereidingsfase moet worden voorkomen; *Gemeentelijk commentaar:*

*Gemeente vindt de bereikbaarheid van koopwoningen voor doelgroepen met een lager inkomen ook*

*belangrijk. De grens voor sociale koop ligt al enkele jaren op â¬ 185\.000,\-\-. In Vlek 3 worden geen*

*woningen onder deze sociale koopgrens gebouwd. Voor een meer algemeen commentaar op dit onderdeel*

*verwijzen wij naar het onderdeel 'Woningtype'. Om meer woningen beter bereikbaar te maken voor de*

*doelgroep met een lager inkomen, is het conceptbouwplan nog aangepast, waardoor de twee drielaagse*

*woningen aan de Celsiusstraat lager en daarmee kleiner zijn geworden. Zie het algemene gemeentelijk*

*commentaar onder 'Hoogte bebouwing Celsiusstraat'. Deze aangepaste hoogte is verwerkt op de*

*verbeelding van het bestemmingsplan. Voor het overige is prijsstelling van de woningen niet relevant voor*

*regels en/of verbeelding van het bestemmingsplan.*

* belang van handhaven blauwe zone voor winkeliers; voorkeur langsparkeerplaatsen aan de Celsiusstraat vlakbij Copernicuslaan tot laad/losplaatsen voor de winkels; *Gemeentelijk commentaar: Zie ons algemene*

*gemeentelijke commentaar onder 'Parkeerregime'.*

* belang zoveel mogelijk bomen sparen en anders compenseren met nieuwe bomen. OBB wil voordat gesloopt en gekapt wordt, overleg ter plaatse met uitvoerders. Wijst op belang van beschermen bomen tijdens de bouw; gaat om bescherming van de hele kroonprojectie en daarmee wortels tegen graafwerk en schade aan takken. *Gemeentelijk commentaar: Dit belang van beschermen bomen tijdens de bouw is ons*

*bekend. Dit staat ook in de BEA. Overigens wijzen we er nog wel op dat veel bomen in de buitenste rij (die*

*juist behouden worden) aangetast zijn door de droogte van de afgelopen (zomer)periode. Onze*

*bomendeskundige is hierover in overleg met het OBB en de Stichting Boom en Bosch, waarbij de*

*volgende afspraken gelden: fasegewijs verwijderen, grotere bomen terugplaatsen, zorgdragen voor een*

*goede groeiplaats.*

**Inspraakreactie 5 d.d. 6 juli 2018**

Insprekers (petitie met handtekeningenlijsten) maken bezwaar tegen het plan omdat zij vinden dat de parkeergelegenheid in het geding komt. Zij zijn van mening dat de op de Celsiusstraat ter hoogte van het plan Vlek 3 een blauwe zone moet blijven. Ook vinden zij dat een ondergrondse parkeergarage een absoluut vereiste moet zijn of aanzienlijk meer parkeerplaatsen op eigen terrein.

Ten slotte zijn zij van mening dat de bewoners geen hinder mogen hebben van open liggende straten of geluidshinder.

*Gemeentelijk commentaar: Voor een reactie op het parkeren, verwijzen wij naar het algemene gemeentelijk*

*commentaar onder de onderdelen 'Parkeeraantallen en parkeeroplossing' en 'Parkeerregime'.*

*Het is op voorhand niet toe te zeggen dat er geen enkele hinder plaatsvindt voor de omgeving bij de bouw van*

*de nieuwe woningen. Het uitvoeren van werkzaamheden kan tijdelijk overlast opleveren voor de omgeving. Dit*

*zou niet anders zijn als er nieuwe bebouwing zou komen die rechtstreeks past in het bestemmingsplan. Dit is*

*nu eenmaal inherent aan de sloop en de bouw van gebouwen.*

*InÂ het Bouwbesluit 2012 en de circulaire bouwlawaai zijn eisen opgenomen over bouwlawaai voor zowel geluid*

*als trillingen. De ontwikkelende partij moet aantonen dat ze voldoen aan de gestelde eisen uit het Bouwbesluit.*

*Als hieraan wordt voldaan, is compensatie van dergelijke tijdelijke overlast niet aan de orde. De overlast*

*behoort als het ware tot het normaal maatschappelijk risico.*

**Inspraakreactie 6 d.d. 7 juli 2018**

Een aspect dat volgens inspreker ontbreekt, is een norm voor geluidsproductie in de wijk. Hij wijst er op dat vanwege het streven naar duurzaamheid de warmtepomp snel zijn intrede doet in woonwijken. Uit een aflevering van het tv\-programma Kassa heeft inspreker begrepen dat er geen regels of normering gelden voor geluidshinder. In het programma werd gesuggereerd dat de mogelijkheid bestaat deze materie in het bestemmingsplan te regelen. Dat is de wens van inspreker. Hierbij zou volgens hem kunnen worden aangesloten bij de Wet geluidhinder voor industriÃ«le omgevingen (met norm overdag/avond/nacht: 50, 45 en 40 dB). Aangezien het hier gaat om een woonwijk, pleit hij wel voor een strengere norm, bijvoorbeeld: 45/40/35 dB of 40/35/30 dB.

*Gemeentelijk commentaar: Met het bestemmingsplan wordt voldaan aan landelijke wet\- en regelgeving op het*

*gebied van geluid. Het Bouwbesluit stelt regels voor het geluid voor vaste installaties in een woning, maar (nog)*

*niet voor installaties buiten de woning. De minister van Binnenlandse Zaken en Koninkrijksrelaties is van plan*

*om hiervoor wel eisen op te nemen in het Bouwbesluit. Deze geluidseisen gelden voor nieuw te plaatsen*

*installaties en zullen ook betrekking hebben op bestaande gebouwen die worden verduurzaamd. Daarnaast*

*geldt er Europese productregelgeving voor warmtepompen. Hierin worden eisen gesteld aan het maximale*

*geluidsvermogensniveau van warmtepompen die op de markt worden gebracht.*

**Inspraakreactie 7 d.d. 8 juli 2018**

Bouwhoogte en rooilijn woningen Edisonstraat: Insprekers willen dat voor de geplande nieuwbouw qua hoogte en rooilijn aansluit bij huidige bebouwing van de pastorie en de woningen aan de 's\-Gravesandestraat. Zij vinden het toestaan van 10 meter onnodig en 8,5 meter voldoende. Benutting van 10 meter bouwhoogte zorgt volgens insprekers voor het wegnemen van licht en zicht.

Insprekers pleiten voor om de rooilijn van de vijf woningen aan de Edisonstraat meer naar het zuiden te verplaatsen en minder onderling te laten verspringen om verlies aan licht en zicht op blinde gevel. Bovendien komt de waardevolle boom aan de Edisonstraat beter tot zijn recht en wordt de kans op schade tijdens de bouw verkleind. Ook ontstaat er een optisch grotere doorgang van de Copernicuslaan richting het Groene Hart van Boschveld.

*Gemeentelijk commentaar: Voor onze reactie verwijzen wij naar het algemene gemeentelijke commentaar*

*onder 'Ligging bebouwing Edisonstraat' en 'Gehanteerde bouwhoogten nieuwbouw'.*

Bestemming Verkeer van de parkeerplaats op de hoek 's\-Gravesandestraat\-Edisonstraat. Insprekers willen dat dit terrein als Groen wordt bestemd. Deze bestemming past beter bij de toekomstige functie. Insprekers wijzen erop dat dit plein in het Wijkplan onderdeel is van het Groene Hart. Volgens hen hoeven deze parkeerplaatsen niet te worden gehandhaafd voor de kerk omdat er voldoende parkeergelegenheid is in de buurt. De bestemming Groen biedt volgens insprekers meer bescherming voor de huidige bomen op dit plein.

*Gemeentelijk commentaar: Voor onze reactie verwijzen wij naar het Gemeentelijke commentaar algemene*

*onderwerpen onder 'Functie pleintje Parousia'.*

Bouwhoogte 7 woningen Celsiusstraat. Insprekers willen dat de toegestane bouwhoogte voor de woningen in de Celsiusstraat wordt aangepast. Zij pleiten voor dat de woningen van twee bouwlagen aan de kant van de 's\-Gravesandestraat komen van maximaal 6,5 meter en de twee hogere woningen aan de westzijde met maximaal 8,5 meter. Insprekers zijn van mening dat de geplande blinde gevel aan de 's\-Gravesandestraat als kopse kant ervoor zorgt dat veel licht en zicht wordt weggenomen in de woningen op de hoek van de Celsiusstraat en in de 's\-Gravesandestraat. Ze vinden gevel ook niet fraai om tegenaan te kijken.

De stedenbouwkundige keuze om de hoeken van het gehele blok te versterken steunen insprekers niet. Omgekeerd stellen zij dat je ervoor kunt kiezen om trapsgewijs aan de noordzijde van de Celsiusstraat de nieuwe woningen te bouwen richting de hoogte van het nieuwe appartementengebouw.

*Gemeentelijk commentaar: Voor onze reactie verwijzen wij naar het algemene gemeentelijke commentaar*

*onder 'Hoogte bebouwing Celsiusstraat'. Overigens merken we daarbij ook nog op dat wij het voorstel om de*

*twee hogere woningen aan de andere zijde te plaatsen stedenbouwkundig niet logisch achten in de ruimtelijke*

*opbouw van het plan. Onder meer omdat daarmee een optisch krappe doorgang naar het parkeerterrein zou*

*ontstaan en juist op de hoeken van het plan een goede overgang naar de omgeving van belang is.*

**Inspraakreactie 8 d.d. 8 juli 2018**

Parousia heeft bezwaar tegen als de hoek 's\-Gravesandestraat â Edisonstraat wat nu een blauwe zone is, omgezet wordt in een groene inrichting. Dit zou een beperking betekenen voor de slecht ter been zijnde leden van de kerkgenootschap. Voor de bijeenkomsten in de avond dat bezoekers 's avonds langer over straat naar hun auto moete lopen wat gezien de veiligheid een sterker achteruitgang zou zijn ten opzichte van de huidige situatie.

*Gemeentelijk commentaar: Voor onze reactie verwijzen wij naar het algemene gemeentelijke commentaar*

*onder 'Functie pleintje Parousia'.*

#### 9\.3 Vooroverleg

In het kader van het overleg als bedoeld in artikel 3\.1\.1 van het Besluit ruimtelijke ordening wordt het voorontwerpbestemmingsplan toegezonden aan instanties, zoals de Provincie Noord\-Brabant en het Waterschap Aa en Maas.

**Provincie Noord\-Brabant d.d. 13 juni 2018**

De provincie heeft zich beperkt tot de vraag hoe het voorontwerpbestemmingsplan 'Vlek 3 Boschveld' zich verhoudt tot de provinciale belangen die op basis van het provinciaal ruimtelijke beleid relevant zijn. Het voorontwerpbestemmingsplan geeft de provincie geen aanleiding tot het maken van opmerkingen.

*Gemeentelijk commentaar: Voor kennisgeving aangenomen.*

**Waterschap Aa en Maas d.d. 22 juni 2018**

Naar aanleiding van het verzoek tot advies op het voorontwerpbestemmingsplan 'Vlek 3 Boschveld' zijn er vanuit het waterschap geen op\-, en of aanmerkingen op het wateraspect.

*Gemeentelijk commentaar: Voor kennisgeving aangenomen.*

#### 9\.4 Ambtshalve aanpassingen

In het voorontwerpbestemmingsplan zijn helaas enkele onderdelen op de verbeelding en in de regels niet goed weergegeven c.q. weggevallen. Op de verbeelding van het voorontwerpbestemmingsplan heeft de bestaande Parousiakerk onbedoeld de bestemming 'Wonen' gekregen. De kerk heeft in het ontwerpbestemmingsplan de bestemming 'Maatschappelijk' overeenkomstig het huidige gebruik gekregen zoals dit al was opgenomen in de regels en de toelichting van het bestemmingsplan. Daarnaast waren op de verbeelding van het voorontwerpbestemmingsplan in twee bouwvlakken aan de Edisonstraat de aanduidingen voor het toegestane woningtype weggevallen. Dit is aangepast op de verbeelding van het ontwerpbestemmingsplan. Het bouwvlak van de pastorie heeft de aanduiding 'vrijstaand', het bouwvlak voor de nieuwe woningen aan de Edisonstraat de aanduiding 'aaneengebouwd' gekregen. Ten slotte is de bestemming Waarde \- Archeologie \-1 (dubbelbestemming) toegevoegd aan de regels. Ook is de toelichting van het ontwerpbestemmingsplan aangevuld op dit onderdeel.