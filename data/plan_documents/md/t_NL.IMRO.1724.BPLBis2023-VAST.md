# Bestemmingsplan

# Seniorenwoning Bisschopspad, Luyksgestel

Gemeente Bergeijk

# Bestemmingsplan

# Seniorenwoning Bisschopspad, Luyksgestel

Gemeente Bergeijk

Toelichting Bijlagen

Regels Bijlagen

Verbeelding

# Datum:

Juli 2022

### Projectgegevens:

TOE03-SNG027-01A REG03-SNG027-01A TEK03-SNG027-01A

Identificatienummer:

NL.IMRO.1724.BPLbis2023-VAST

Bestemmingsplan Seniorenwoning Bisschopspad, Luyksgestel Gemeente Bergeijk

# Toelichting

Bestemmingsplan Seniorenwoning Bisschopspad, Luyksgestel Gemeente Bergeijk

Bestemmingsplan Seniorenwoning Bisschopspad, Luyksgestel Gemeente Bergeijk

# Inhoud

| 1 | Inleiding                                   |                                                        | 3  |
|---|---------------------------------------------|--------------------------------------------------------|----|
|   | 1.1                                         | Aanleiding                                             | 3  |
|   | 1.2                                         | Plangebied en eigendomssituatie                        | 3  |
|   | 1.3                                         | Doel                                                   | 4  |
|   | 1.4                                         | Geldend bestemmingsplan                                | 4  |
|   | 1.5                                         | Bij het plan behorende stukken                         | 4  |
|   | 1.6                                         | Leeswijzer                                             | 5  |
| 2 | Bestaande situatie                          |                                                        | 7  |
|   | 2.1                                         | Ruimtelijke structuur                                  | 7  |
|   | 2.2                                         | Functionele structuur                                  | 7  |
| 3 | Planbeschrijving                            | 9                                                      |    |
|   | 3.1                                         | Ruimtelijk                                             | 9  |
|   | 3.2                                         | Functioneel                                            | 9  |
| 4 | Beleidskader                                | 13                                                     |    |
|   | 4.1                                         | Nationaal beleid                                       | 13 |
|   | 4.2                                         | Provinciaal beleid                                     | 14 |
|   | 4.3                                         | Gemeentelijk beleid                                    | 18 |
|   | 4.4                                         | Conclusie                                              | 22 |
| 5 | Milieuhygiënische en planologische aspecten |                                                        | 23 |
|   | 5.1                                         | Bodem                                                  | 23 |
|   | 5.2                                         | Archeologie                                            | 24 |
|   | 5.3                                         | Water                                                  | 25 |
|   | 5.4                                         | Geluid                                                 | 31 |
|   | 5.5                                         | Luchtkwaliteit                                         | 31 |
|   | 5.6                                         | Externe veiligheid                                     | 32 |
|   | 5.7                                         | Flora en fauna                                         | 32 |
|   | 5.8                                         | Stikstofdepositie                                      | 34 |
|   | 5.9                                         | Hinderlijke bedrijvigheid                              | 35 |
|   | 5.10                                        | Milieueffectrapportage en vormvrije m.e.r.-beoordeling | 36 |
|   | 5.11                                        | Kabels en leidingen                                    | 37 |
| 6 | Uitvoerbaarheid                             |                                                        | 39 |
|   | 6.1                                         | Economische uitvoerbaarheid                            | 39 |
|   | 6.2                                         | Maatschappelijke uitvoerbaarheid                       | 39 |
| 7 | De bestemmingen                             |                                                        | 41 |
|   | 7.1                                         | Het juridische plan                                    | 41 |
|   | 7.2                                         | Beschrijving van de bestemmingen                       | 41 |

## **Bijlagen**

- 1 Verkennend bodemonderzoek Prins van Luikstraat 7 Luyksgestel, Lankelma, 30 september 2021.
- 2 Verslag omgevingsoverleg, 30 april 2021.

Ligging en begrenzing plangebied (Bron: Google Maps 2021 en www.kadastralekaart.com)

# 1 Inleiding

# **1.1 Aanleiding**

De eigenaren van het perceel aan de Prins van Luikstraat 7 te Luyksgestel hebben het initiatief genomen om te komen tot de ontwikkeling van een seniorenwoning op hun achterperceel.

In haar besluit van 14 juli 2021 heeft de gemeente aangegeven in principe medewerking te willen verlenen aan het initiatief, onder een aantal ruimtelijke voorwaarden, die in algemene zin van toepassing zijn voor seniorenwoningen op eigen terrein in de gemeente Bergeijk:

- 1. Maximale inhoud van een seniorenwoning bedraagt 320 m3 (hiermee wordt bedoeld het bouwvlak voor de hoofdwoning).
- 2. Er is sprake van een beperkt bestemmingsvlak.
- 3. Alle voorzieningen op de zelfde etage begane grond (woon-, slaap-, badkamer, keuken).
- 4. Totaal oppervlakte bebouwing hoofd en bijhorende bouwwerken maximaal 150 m2 .
- 5. Een eventuele verdieping is mogelijk, mits ondergeschikt qua omvang.
- 6. Beperkte goot- en nokhoogte van maximaal 3,5 en 7 meter. Of 4 meter bij plat dak.
- 7. Een maximale perceelsoppervlakte van 250 m2 .

De voorgestelde kavelgrootte is 272 m2 , deze wijkt af van de gestelde maximale perceelsoppervlakte van 250 m2 . Vanwege de bijzondere driehoekige kavelvorm is het acceptabel dat deze maximale oppervlakte enigszins overschreden wordt.

Naast deze ruimtelijke voorwaarden zijn er nog enkele andere voorwaarden:

- De omgeving dient geïnformeerd te worden over het initiatief (omgevingsdialoog)
- Omdat er geen woning wordt gebouwd in de sociale huur dient een bijdrage aan het vereveningsfonds sociale woningbouw te worden gedaan.
- Er dient een anterieure overeenkomst te worden opgesteld met de gemeente.

De hierboven beschreven ontwikkeling is niet mogelijk binnen het geldende bestemmingsplan. Hierin heeft het perceel weliswaar een woonbestemming, maar geen bouwmogelijkheden voor een nieuwe woning op het achterperceel.

Om die reden is dit nieuwe bestemmingsplan opgesteld waarin de haalbaarheid van het initiatief inzichtelijk wordt gemaakt en waarin een juridisch-planologisch kader wordt geboden om tot herontwikkeling van het plangebied te komen.

# **1.2 Plangebied en eigendomssituatie**

Het plangebied betreft het achterperceel van de Prins van Luikstraat 7. Het is kadastraal bekend als gemeente Luyksgestel, sectie F, nummer 1145 en een deel van het perceel F 301. Totale oppervlakte van het nieuwe woonperceel, tevens het plangebied, bedraagt 272 m2 .

# **1.3 Doel**

Voorliggend bestemmingsplan heeft tot doel om het voorgenomen initiatief ruimtelijk te motiveren en om de planologische haalbaarheid ervan aan te tonen, alsook om een juridisch-planologisch kader te bieden waarbinnen de ontwikkeling plaats kan vinden.

# **1.4 Geldend bestemmingsplan**

Voor het plangebied geldt het bestemmingsplan 'Luyksgestel en De Zwarte Bergen 2012' (identificatienummer NL.IMRO.1724.BPLIuzn2005-VAST) dat is vastgesteld op 29 november 2012. Het plangebied heeft goeddeels de enkelbestemming 'Wonen'. Een zeer klein deel aan de zuidwestzijde heeft de enkelbestemming 'Tuin'. In het plangebied is geen bouwvlak voor hoofdbebouwing aanwezig.

Ook geldt voor het plangebied de dubbelbestemming 'Waarde – Archeologie 4.2'.

Uitsnede geldende bestemmingsplan 'Luyksgestel en De Zwarte Bergen 2012' met plangebied in rode omlijning aangegeven (Bron: Ruimtelijke Plannen).

# **1.5 Bij het plan behorende stukken**

Dit bestemmingsplan bestaat uit drie delen:

- een verbeelding, waarop onder meer de bestemmingen in het plangebied zijn aangegeven;
- regels, waarin de bouw- en gebruiksmogelijkheden van de op de verbeelding vermelde bestemmingen zijn opgenomen;
- en voorliggende toelichting, waarin de keuzes die in het bestemmingsplan worden gemaakt nader gemotiveerd en verantwoord worden. Hierin staat ook beschreven wat het geldend beleid inhoudt en hoe bij de ontwikkeling met (milieu)planologische aspecten rekening is gehouden.

De verbeelding vormt samen met de regels het juridisch bindende deel van het bestemmingsplan.

# **1.6 Leeswijzer**

Na deze inleiding volgt hoofdstuk 2 waarin een beschrijving wordt gegeven van de huidige situatie, gevolgd door hoofdstuk 3 met een beschrijving van de voorgenomen ontwikkeling. In hoofdstuk 4 is het geldende beleid voor het plangebied opgenomen. In hoofdstuk 5 de toelaatbaarheid van de ontwikkeling getoetst aan milieuhygiënische en planologische aspecten. In hoofdstuk 6 komen de financiële haalbaarheid en de te doorlopen procedure aan de orde. In hoofdstuk 7, ten slotte, wordt nader ingegaan op juridische aspecten.

UrbiTom

# 2 Bestaande situatie

# **2.1 Ruimtelijke structuur**

### **Algemeen**

De ruimtelijke structuur van Luyksgestel wordt in belangrijke mate bepaald door de aanwezigheid van twee oude lintstructuren. Het lint Boscheind – Dorpstraat – Sengelsbroeksestraat heeft het karakter van een baandorp. Haaks op deze structuur ligt het huidige lint Kerkstraat – Rijt – Hoge Rijt. Op de kruising met de Kapellerweg/ Hasselsestraat was sinds de middeleeuwen een kerk met enige omliggende bebouwing gesitueerd. Dit gebied heeft zich in de loop van de tijd ontwikkeld tot centrumgebied.

In de tweede helft van de twintigste eeuw heeft de kern Luyksgestel een planmatige groei doorgemaakt. De naoorlogse buurten zijn uitsluitend op de hogere akkergronden gebouwd. De buurten tussen het lint van de Dorpstraat en het lint van de Kapellerweg-Hasselsestraat zijn voornamelijk in het laatste kwart van de twintigste eeuw gerealiseerd.

## **Plangebied**

Het plangebied is in gebruik als achtertuin bij een woning, die is opgetrokken in 1 laag met kap. De bestaande woningen in de omgeving van het plangebied bestaan eveneens grotendeels uit 1 bouwlaag met kap, maar ook woningen in 2 bouwlagen met lage goot (max. goothoogte 5 m) komen voor.

# **2.2 Functionele structuur**

Het plangebied maakt deel uit van een woonuitbreiding van Luyksgestel met een overwegende woonfunctie. Dit woongebied ligt tussen de oude dorpslinten Dorpsstraat, Hasseltsestraat en Kerkstraat in, waar de voorzieningen zich bevinden.

Schetsontwerp nieuwe woning: situatie en vogelvlucht (bron: Sengers Architecten)

# 3 Planbeschrijving

# **3.1 Ruimtelijk**

Aan het Bisschopspad wordt een seniorenwoning gebouwd. De woning heeft een goothoogte van maximaal 3,5 m en een nokhoogte van maximaal 7 m en oriënteert zich op het Bisschopspad.

# **3.2 Functioneel**

# **3.2.1 Bebouwing**

De nieuwe bebouwing betreft een vrijstaande seniorenwoning.

Het gaat hier om de situering van een woning op een perceel dat thans als tuin in gebruik is. Ingevolge het raadsbesluit van 2017 is dit mogelijk, wanneer de extra woning voldoet aan het door de raad vastgestelde beleid ten aanzien van bouwen voor maatschappelijk belang. De woning voldoet aan de voorwaarden die in dit beleid gesteld worden.

- 1. Maximale inhoud van een seniorenwoning bedraagt 320 m3 (hiermee wordt bedoeld het bouwvlak voor de hoofdwoning). *In het plan is een hoofdbebouwingsvlak opgenomen, waarbinnen een woning met een inhoud van 310 m3 wordt gerealiseerd.*
- 2. Er is sprake van een beperkt bestemmingsvlak. *Het bestemmingsvlak t.b.v. de seniorenwoning betreft de woning zelf en de bijbeho‐ rende buitenruimte met een oppervlak van 272 m2 (zie ook onder 7).*
- 3. Alle voorzieningen op de zelfde etage begane grond (woon-, slaap-, badkamer, keuken).

 *Alle essentiële ruimten worden op de begane grond gesitueerd. In de kap worden uit‐ sluitend niet essentiële ruimten, zoals een logeerkamer en zolderruimte gesitueerd.* 

- 4. Totaal oppervlakte bebouwing hoofd en bijhorende bouwwerken maximaal 150m2 .  *De oppervlakte van de totale bebouwing bedraagt maximaal 150 m2 . Dit is vastgelegd in de regels van voorliggend bestemmingsplan.*
- 5. Een eventuele verdieping is mogelijk, mits ondergeschikt qua omvang. *De hoofdbebouwing is voorzien van een kap, omdat dit vanuit stedenbouwkundig‐ ruimtelijk oogpunt wenselijk is. Met kap past de woning beter in de omgeving met wo‐ ningen die allemaal zijn uitgevoerd met kap. De omvang hiervan is beperkt. De goot‐ en bouwhoogte uit de beleidsrichtlijn voor se‐ niorenwoningen wordt aangehouden.*
- 6. Beperkte goot- en nokhoogte van maximaal 3,5 en 7 meter. Of 4 meter bij plat dak.  *De maximale goothoogte bedraagt 3,5 m en de maximale bouwhoogte 7 m. Dit is vast‐ gelegd op de verbeelding bij dit bestemmingsplan.*
- 7. Een maximale perceelsoppervlakte van 250m2 *De voorgestelde kavelgrootte is 272 m2 , deze wijkt af van de gestelde maximale per‐ ceelsoppervlakte van 250 m2 . Vanwege de bijzondere driehoekige kavelvorm wordt het door de gemeente geaccepteerd dat deze maximale oppervlakte enigszins overschre‐ den wordt.*

In de huidige situatie is op de perceelsgrens aan het Bisschopspad een erfafscheiding aanwezig van 2 m hoog. Deze erfafscheiding wordt, ten noorden van de hoofdbouw van de seniorenwoning, gehandhaafd en voorzien van een poort. Hier gaat het Bisschopspad over in een voetpad. Dit deel van de erfafscheiding komt daarmee voor de voorgevelrooilijn te liggen, maar vormt geen verstoring van het straatbeeld aan het Bisschopspad (eerder een benadrukking van de overgang van straat naar pad en geen verandering ten opzichte van de bestaande situatie).

In de planregels van voorliggend bestemmingsplan is met deze erfafscheidingshoogte van 2m voor de voorgevelrooilijn rekening gehouden.

#### **3.2.2 Ontsluiting en parkeren**

De gemeente Bergeijk heeft in februari 2017 de Nota Parkeernormen vastgesteld. Daarin zijn parkeernormen opgenomen voor ruimtelijke ontwikkelingen, met ruimte voor de nodige flexibiliteit en maatwerk.

Met dit parkeerbeleid is zo veel mogelijk vastgehouden aan de landelijke richtlijnen vanuit het CROW (Kenniscentrum voor verkeer, vervoer en infrastructuur). Waar mogelijk is ingespeeld op Bergeijkse plannen als de Centrumvisie.

Met behulp van parkeernormen wordt de parkeereis bepaald voor ruimtelijke ontwikkelingen. Parkeernormen worden niet gebruikt om bestaande parkeerdruk in beeld te brengen of te corrigeren. De parkeereis is het totaal aan parkeerplaatsen waar een ontwikkeling in moet voorzien.

Voor de berekening van de parkeerbehoefte is uitgegaan van de richtcijfers voor parkeernormering die zijn vervat in de Nota Parkeernormen 2017 van de gemeente Bergeijk, die is aangepast bij raadsbesluit van 26 en 28 juni 2018.

Voor vrijstaande woningen wordt uitgegaan van een parkeerrichtlijn van 1.9 – 2.7 parkeerplaatsen per woning, gemiddeld derhalve 2.3 parkeerplaats per woning.

Omdat het hier een kleine seniorenwoning betreft, die qua inhoud nogal afwijkt van een reguliere vrijstaande woning, is het voorstelbaar dat voor de parkeernorm de onderkant van de bandbreedte wordt aangehouden in plaats van het gemiddelde, dus 1.9 parkeerplaatsen.

Bezoekers kunnen gebruik maken van de parkeergelegenheid bij de ingang van het Bisschopspad, die ruim is en waar de bezettingsgraad altijd laag is (zie onderstaande foto). Voor de bewoners van de seniorenwoning wordt voorzien in twee opstelplaatsen naast elkaar voor de garage naast de woning aan het Bisschopspad.

Aldus is er sprake van 2 parkeerplaatsen op eigen terrein en 0.3 parkeerplaats in de openbare ruimte voor bezoekers, totaal 2.3 parkeerplaatsen. Er kan dus voldaan worden aan de gemiddelde parkeernorm, die de gemeente Bergeijk hanteert voor een vrijstaande woning.

Ruime parkeermogelijkheden voor bezoekers op het pleintje waar het Bisschopspad aansluit op de Prins van Luikstraat

Parkeermogelijkheden op eigen terrein

UrbiTom

# 4 Beleidskader

# **4.1 Nationaal beleid**

# **4.1.1 Nationale Omgevingsvisie (NOVI)**

In het kader van de invoering van de Omgevingswet, die nu gepland staat voor 1 januari 2022, heeft het Rijk de Nationale Omgevingsvisie (NOVI) opgesteld. Welke op 11 september 2020 is vastgesteld door de Minister van Binnenlandse Zaken en Koninkrijksrelaties.

Met de Nationale Omgevingsvisie geeft het Rijk een langetermijnvisie op de toekomst en de ontwikkeling van de leefomgeving in Nederland. De intentie van het Rijk is om met de NOVI een perspectief te bieden om grote maatschappelijke opgaven aan te pakken. Bij die opgaven kan worden gedacht aan grote en complexe opgaven met betrekking tot klimaatverandering, energietransitie, circulaire economie, bereikbaarheid en woningbouw.

Een centraal aspect van de NOVI is de focus op een nieuwe aanpak van vraagstukken in de fysieke leefomgeving. Werken op basis van integraliteit met betrekking tot verschillende vraagstukken in plaats van sectorale aanpakken voor individuele vraagstukken vormt de kern van deze nieuwe aanpak.

Het streven naar integraliteit dat onderdeel is van de NOVI valt samen in vier verschillende prioriteiten waartussen een onderscheid wordt gemaakt in de NOVI, te weten:

- Ruimte voor klimaatadaptatie en energietransitie;
- Duurzaam economisch groeipotentieel;
- Sterke en gezonde steden en regio's;
- Toekomstbestendige ontwikkeling van het landelijk gebied.

Binnen de NOVI worden drie afwegingsprincipes gehanteerd om te komen tot weloverwogen beleidskeuzes. Welke zouden moeten helpen bij het afwegen en prioriteren van verschillende belangen en opgaven. De drie afwegingsprincipes zijn:

- Combinaties van functies gaan voor enkelvoudige functies;
- Kenmerken en identiteit van een gebied staan centraal;
- Afwentelen wordt voorkomen.

Gemeenten, waterschappen, provincies en het Rijk zijn samen verantwoordelijk voor de fysieke leefomgeving. Sommige belangen en opgaven overstijgen het lokale, regionale en provinciale niveau en vragen om nationale aandacht, welke 'nationale belangen' genoemd worden. De NOVI richt zich op 21 nationale belangen. Deze worden geografisch weergegeven via de Nationale hoofdstructuur.

### **Conclusie**

De NOVI heeft, gezien de aard en de beperkte omvang van het project, geen specifieke betekenis voor deze ruimtelijke onderbouwing. Het project speelt zich af op lokaal niveau en er zijn geen nationale belangen in het geding.

#### **4.1.2 Ladder duurzame verstedelijking**

Om zorgvuldig ruimtegebruik te bevorderen is per 1 oktober 2012 de ladder voor duurzame verstedelijking in het Besluit ruimtelijke ordening (artikel 3.1.6 Bro) opgenomen. De ladder ziet op een zorgvuldige afweging en transparante besluitvorming bij alle ruimtelijke en infrastructurele besluiten. De ladder is een motiveringsinstrument dat verplicht moet worden toegepast bij elk ruimtelijk besluit dat een 'nieuwe stedelijke ontwikkeling' mogelijk maakt. Wat er onder een nieuwe stedelijke ontwikkeling wordt verstaan, is in artikel 1.1.1 Bro bepaald: "De ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen". Uit de jurisprudentie komt naar voren dat het wel een nieuwe stedelijke ontwikkeling van enige omvang moet zijn.

Uit jurisprudentie blijkt dat kleinschalige plannen niet als een 'nieuwe stedelijke ontwikkeling' kunnen worden aangemerkt. Zo heeft de Afdeling Bestuursrechtspraak van de Raad van State (AbRvS) aangegeven dat een ontwikkeling van 11 woningen en 16 parkeerplaatsen niet als stedelijke ontwikkeling wordt aangemerkt (d.d. 16 september 2015, ECLI:NL:RVS:2015:2921 (gemeente Aa en Hunze)).

Per 1 juli 2017 is een gewijzigde Ladder in werking getreden. Hierin is de tekst van de Ladder teruggebracht naar de essentie, namelijk de noodzaak om aan te geven dat de voorgenomen nieuwe stedelijke ontwikkeling voorziet in een behoefte plus een motivering indien de stedelijke ontwikkeling niet binnen bestaand stedelijk gebied kan worden gerealiseerd: "De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien." (artikel 3.1.6 lid 2 Bro).

Deze ruimtelijke onderbouwing betreft de realisatie van 1 woning. Daarom wordt onderhavige ontwikkeling niet aangemerkt als een 'nieuwe stedelijke ontwikkeling' in de zin van het Bro.

#### **Conclusie**

Gelet op de hierboven vermelde feiten kan een toets aan de ladder achterwege blijven.

## **4.2 Provinciaal beleid**

#### **4.2.1 Omgevingsvisie**

De provincie wil alvast gaan werken volgens de uitgangspunten van de nieuwe Omgevingswet. Daarom is in december 2018 de Brabantse Omgevingsvisie vastgesteld.

De Brabantse Omgevingsvisie is een samenhangende visie op de fysieke leefomgeving. De Omgevingsvisie bevat de belangrijkste ambities voor de fysieke leefomgeving voor de komende jaren. Dat gaat om ambities op gebied van de energietransitie, een klimaatproof Brabant, Brabant als slimme netwerkstad en een concurrerende, duurzame economie. De Omgevingsvisie geeft ook aan op welke nieuwe manieren de provincie met betrokkenen wil samenwerken aan omgevingsvraagstukken en welke waarden daarbij centraal staan.

Die visie is zelfbindend, dat wil zeggen dat een overheidslaag zich aan haar eigen visie moet houden. Een overheid kan de keuzes uit de Omgevingsvisie vastleggen in regels, de Omgevingsverordening. Aan die regels moeten overheden, bedrijven en burgers zich houden.

#### **Conclusie**

Het oprichten van 1 nieuwe woning heeft geen significante invloed op de vier opgestelde ambities. Wel moet deze ontwikkeling in lijn zijn met de basisopgave waarin een veilige, gezonde leefomgeving en een goede omgevingskwaliteit centraal staan. In hoofdstuk 5 wordt onderbouwd waarom de beoogde ontwikkeling geen negatieve invloed heeft op deze drie aspecten en waarom deze aspecten anderzijds geen belemmering vormen voor de ontwikkeling zelf. Op basis hiervan kan geconcludeerd worden dat onderhavig plan past binnen de provinciale omgevingsvisie.

#### **4.2.2 Structuurvisie**

Op 19 maart 2014 is de Structuurvisie Ruimtelijke Ordening 2014 (SVRO) in werking getreden. Deze structuurvisie is een actualisatie van de visie die in 2010 door Provinciale Staten werd vastgesteld. De SVRO bevat de hoofdlijnen van het provinciaal ruimtelijk beleid tot 2025 (met een doorkijk naar 2040). De visie is bindend voor het ruimtelijk handelen van de provincie Noord-Brabant en vormt de basis voor de wijze waarop de provincie de instrumenten inzet die de Wet ruimtelijke ordening biedt. Eén van deze instrumenten is de provinciale verordening. In de Verordening Ruimte zijn de kaderstellende elementen uit de SVRO vertaald in concrete regels die van toepassing zijn op (gemeentelijke) bestemmingsplannen.

De SVRO gaat in op de ruimtelijke kwaliteiten van de provincie Noord-Brabant. Mens, markt en milieu zijn binnen de provincie in evenwicht. Daarom kiest de provincie in haar ruimtelijke beleid tot 2025 voor de verdere ontwikkeling van gevarieerde en aantrekkelijke woon- , werk- en leefmilieus en voor een kennisinnovatieve economie met als basis een klimaatbestendig en duurzaam Brabant. Het principe van behoud en ontwikkeling van het landschap is in de structuurvisie de 'rode' draad die de ruimtelijke ontwikkelingen stuurt. De provincie wil het contrastrijke Brabantse landschap herkenbaar houden en verder versterken. Daarom wordt ingezet op de ontwikkeling van robuuste landschappen, een beleefbaar landschap vanaf het hoofdwegennet en behoud en versterking van aanwezige landschapskwaliteiten.

Binnen de stedelijke structuur worden twee ontwikkelingsperspectieven onderscheiden:

- stedelijk concentratiegebied (stedelijke regio's): in het stedelijk concentratiegebied, inclusief de bijbehorende zoekgebieden voor verstedelijking, wordt de bovenlokale verstedelijkingsbehoefte opgevangen. Enerzijds om de steden voldoende draagvlak te geven voor hun functie als economische en culturele motor, anderzijds om het dichtslibben van het landelijk gebied tegen te gaan;
- overig stedelijk gebied (landelijke regio's): het overig stedelijk gebied, met de bijbehorende zoekgebieden voor verstedelijking, voorziet in de opvang van de lokale verstedelijkingsbehoefte. Grootschalige verstedelijking is ongewenst en voor woningbouw geldt het principe 'bouwen voor migratiesaldo-nul'.

Bij de opvang van de verstedelijkingsbehoefte wordt het accent sterker verlegd van nieuwe uitleg naar het bestaand stedelijk gebied, door in te zetten op herstructurering en onderhoud. Beheer en (her)ontwikkeling van de bestaande voorraad vragen specifieke aandacht. Er wordt ingezet op zorgvuldig ruimtegebruik door de ruimte binnen het bestaand bebouwd gebied zo goed mogelijk te benutten. Hierbij dient rekening te worden gehouden met de gebiedskenmerken en kwaliteiten van de omgeving.

Voor heel Noord-Brabant zijn gebiedspaspoorten opgesteld. In de gebiedspaspoorten is aangegeven welke landschapskenmerken bepalend zijn voor de kwaliteit van een gebied of een landschapstype. Daarnaast zijn de provinciale ambities weergegeven voor de ontwikkeling van de landschapskwaliteit. Nieuwe ontwikkelingen kunnen een bijdrage leveren aan de ontwikkeling van nieuwe en gebiedseigen kwaliteiten.

#### **Conclusie**

Op de structuurvisiekaart ligt het plangebied in een gebied aangemerkt als 'stedelijk gebied' en voorziet in de opvang van de lokale verstedelijkingsbehoefte. Dit zal in navolgende paragrafen verder verduidelijkt worden. Het plan past binnen het beleid van de SVRO.

#### **4.2.3 Interim Omgevingsverordening Noord Brabant**

In de Wet ruimtelijke ordening (Wro) is vastgelegd hoe de bevoegdheden op het gebied van ruimtelijke ordening zijn verdeeld tussen rijk, provincies en gemeenten. De provincie kan door middel van een planologische verordening regels formuleren waarmee gemeenten bij het opstellen van ruimtelijke plannen rekening moeten houden.

Tot voor kort was dit voor de provincie Noord-Brabant de Verordening ruimte Noord Brabant.

Inmiddels is op 25 oktober 2019 een Interim Omgevingsverordening Noord Brabant vastgesteld, waarvan op 8 december 2020 een geactualiseerde versie is geconsolideerd. Deze Interim Omgevingsverordening loopt vooruit op het van kracht worden van de Omgevingswet. Voordat de Omgevingswet in werking treedt, wordt de definitieve omgevingsverordening vastgesteld. Deze definitieve verordening wordt tegelijk met de Omgevingswet van kracht. In de definitieve verordening worden, in tegenstelling tot de interim verordening, ook beleidswijzigingen verwerkt. Uitgaande van de huidige planning van de Omgevingswet wordt de definitieve omgevingsverordening in november 2020 vastgesteld.

Net zoals de Omgevingswet een groot aantal wetten vervangt, zo vervangt de Brabantse omgevingsverordening diverse provinciale verordeningen. De Interim omgevingsverordening vervangt de Provinciale milieuverordening, Verordening natuurbescherming, Verordening Ontgrondingen, Verordening water, Verordening wegen en ook de Verordening ruimte.

De regels van de Interim Omgevingsverordening zijn er, in lijn met het beleid van de SVRO (die op termijn vervangen zal worden door de Omgevingsvisie), op gericht om het leeuwendeel van de stedelijke ontwikkelingen plaats te laten vinden in de stedelijke regio's en in het bestaand stedelijk gebied. De begrenzingen van de stedelijke en landelijke regio's zijn vastgelegd in de kaarten behorende bij de Interim Omgevingsverordening. In de verordening zijn ook het bestaand stedelijk gebied, de zoekgebieden voor stedelijke ontwikkeling en de ecologische hoofdstructuur begrensd.

Het plangebied van voorliggend bestemmingsplan is op de kaarten behorende bij de Interim Omgevingsverordening aangeduid als stedelijk gebied.

Het gebied is ook aangeduid als stalderingsgebied. Dit is voor het plangebied niet relevant, omdat hier geen stallen voorkomen. Voorts is aangegeven welke normen er gelden ten aanzien van wateroverlast in binnenstedelijk gebied. Hiermee is in de waterparagraaf van onderhavig bestemmingsplan rekening gehouden.

#### **Conclusie**

Het voornemen tot ontwikkeling van de 1 seniorenwoning is in lijn met het beleid uit de Interim Omgevingsverordening Noord Brabant. De woning is gesitueerd in stedelijk gebied en voldoet daarmee aan het beleid dat stedelijke ontwikkeling als hoofdregel alleen mogelijk is binnen vastgesteld bestaand stedelijk gebied en zodoende zorgvuldig ruimtegebruik te bevorderen. De woningbouw in het plan is opgenomen in het gemeentelijk woningbouwprogramma, zoals ook in de paragraaf over de gemeentelijke woonvisie in dit hoofdstuk wordt verduidelijkt.

#### **4.2.4 Brabantse Agenda Wonen**

De Brabantse Agenda Wonen van de provincie Noord-Brabant bestaat uit een koers voor verdere regionale samenwerking en vernieuwing van de woningbouwafspraken. Belangrijke doelstellingen van deze agenda zijn: de verduurzaming en vernieuwing van de bestaande woningvoorraad, het ombouwen van leegstaand vastgoed naar woningen en de versnelling van de woningbouwproductie. Vanuit deze doelstellingen en ambities is het van provinciaal belang dat woningmarkten op regionale schaal goed functioneren. Daarnaast is het van belang dat het wonen optimaal bijdraagt aan het versterken van de kwaliteiten van de provincie Noord-Brabant.

De provincie heeft 4 regio's beschreven die samen moeten werken: West-Brabant, Midden-Brabant, Noordoost-Brabant en Zuidoost-Brabant. De voorgenomen planlocatie is gelegen in de gemeente Bergeijk en dus in de regio Zuidoost-Brabant. De regionale woningbouwafspraken voor Zuidoost-Brabant zijn vastgelegd in het Regionaal Ruimtelijk Overleg (RRO). In het RRO-gebied Zuidoost Brabant zijn er 4 subregio's: Stedelijk Gebied, Peel, Kempen en de A2-gemeenten. Bergeijk behoort tot de subregio Kempen.

Voor de woningbouwafspraken in de subregio Kempen is onder meer vastgelegd dat de woningbouwbehoefte en -afspraken per gemeente worden gebaseerd op de woningbouwprognose van de provincie Noord-Brabant. In 2020 heeft de provincie haar bevolkings- en woningbehoefteprognose geactualiseerd. Op basis van deze prognose dient de gemeente Bergeijk 340 woningen toe te voegen aan de woningvoorraad tot 2025 en 600 woningen tot 2030. Dit bestemmingsplan maakt de bouw van 1 woning mogelijk. De toevoeging van deze woning past binnen de prognosecijfers van de provincie.

#### **Conclusie**

De voorgenomen ontwikkeling is in lijn met de hierboven genoemde beleidsdocumenten.

# **4.3 Gemeentelijk beleid**

#### **4.3.1 Structuurvisie Bergeijk**

Op 3 juni 2010 is de Structuurvisie Bergeijk 'Leven en beleven tussen bossen, beken en boerenland' vastgesteld door de gemeenteraad. De structuurvisie is een actualisatie van de StructuurvisiePlus uit 2004. De Structuurvisie bestaat uit twee delen. Deel A betreft het Ruimtelijk Casco, waarin de toekomstvisie voor de gemeente Bergeijk is opgenomen. Deze visie formuleert het ontwikkelingskader voor de lange termijn en biedt het casco voor concrete plannen en projecten. In het projectenplan (deel B) is het ruimtelijk programma voor de korte en middellange termijn benoemd. Daarnaast is aangegeven welke concrete projecten en plannen op korte termijn richting uitvoering worden gebracht en op welke wijze dat zal gebeuren. Het projectenplan wordt periodiek geactualiseerd.

Het Ruimtelijk Casco bestaat uit een kaartbeeld en een toelichting, waarbij de toelichting kan worden beschouwd als een uitgeschreven legenda. Op basis van een integrale analyse die is gebaseerd op de 'lagenbenadering' zijn in het Ruimtelijk Casco ruimtelijke keuzes gemaakt voor de toekomstige ontwikkeling van de gemeente Bergeijk.

Uitsnede ruimtelijk casco Structuurvisie Bergeijk

Het plangebied bevindt zich in het rode raamwerk, in de bestaande bebouwingskern. Binnen dit woongebied draait de koers om de verdere ontwikkeling van de verstedelijking binnen de gemeente via inbreiding, intensivering, herstructurering en uitbreiding. Ontwikkelingen moeten passen bij de aard en schaal van de gemeente. De gemeente wil haar identiteit en imago van landelijke, groene, rustige plattelandsgemeente koesteren. De gemeente Bergeijk streeft naar een verantwoorde, optimale benutting van de mogelijkheden voor inbreiding binnen de dorpskernen. Inbreiden mag alleen worden nagestreefd indien er daardoor op de betreffende locatie een kwaliteitsverbetering optreedt en mag niet zonder meer ten koste gaan van groene kwaliteiten. Het groen binnen de kernen is karakteristiek voor Bergeijkse dorpen en dient daarom in voldoende mate aanwezig te blijven.

## **Conclusie**

Het initiatief betreft een inbreiding/intensivering in de bestaande bebouwingskern en is in lijn met het beleid van de Structuurvisie Bergeijk.

#### **4.3.2 Kempische visie op wonen 2019 ‐ 2023**

In maart 2019 is door de samenwerkende kempengemeenten Eersel, Bladel, Bergeijk en Reusel-De Mierden de Kempische Visie op wonen 2019-2023 vastgesteld. Door Bergeijk is dit op 28 maart gebeurd. De visie is op 1 mei 2019 in werking getreden en vervangt de individuele woonvisies van deze gemeente die tot dan het geldend beleidskader vormden.

De provincie vraagt van iedere subregio in haar Brabantse Agenda Wonen (2017) een regionaal perspectief op de woningmarkt. Met deze Kempische visie op wonen wordt dit subregionaal perspectief gegeven.

De afgelopen jaren heeft de woningmarkt grote veranderingen doorgemaakt. Van de crisis waarin de huizenmarkt zich vijf jaar geleden in bevond, is al lang geen sprake meer. Woningprijzen stijgen en nieuwbouwprojecten raken snel verkocht. De vraag naar woningen is zeer groot. Zelfs zodanig dat het woningaanbod in de bestaande voorraad sterk is afgenomen. De sterke economische groei die Eindhoven Brainport doormaakt, heeft dus zowel positieve- als negatieve kanten voor de woningmarkt.

Doordat de woningen in de Kempen relatief groot zijn, ligt de gemiddelde prijs van een koopwoning ook hoog. Het aanbod in het betaalbare prijssegment is beperkt. Hierdoor zijn de doorstroommogelijkheden, bijvoorbeeld vanuit een sociale huurwoning naar een koopwoning, beperkt. De Kempengemeenten willen de mogelijkheden benutten om het woningaanbod in het middensegment te vergroten. Dat kan via betaalbare koop- of particuliere huurwoningen, maar ook door ruimte te bieden aan (bewoners)initiatieven voor vernieuwende woonvormen.

De verwachting is dat vooral de komende tien jaar nog woningen moeten worden toegevoegd. Na die periode neemt de huishoudensgroei (en daarmee de woningbehoefte) langzaam maar zeker af. Het is daarom zaak om zorgvuldig met het ruimtegebruik (wonen, werken, recreëren, groen) om te gaan. Daarnaast betekenen deze trends dat de kempengemeenten hun focus steeds meer moeten verleggen van nieuwbouw naar het investeren in de kwaliteit van de bestaande woningvoorraad.

#### **Speerpunten**

Voor de komende jaren zien de 4 kempengemeenten vijf speerpunten voor de regionale woningmarkt:

- 1. Versnellen van de bouwproductie, op een zorgvuldige manier.
- 2. Behoud voor betaalbaar wonen.
- 3. Zorg voor elkaar faciliteren.
- 4. Wij zijn klaar voor de toekomst.
- 5. Werken én wonen.

#### **Toetsing**

Het doel van de woonvisie is om voldoende, kwalitatief goede en betaalbare huisvesting te realiseren voor alle doelgroepen in de gemeente Bergeijk. Het initiatief betreft 1 relatief kleine vrijstaande seniorenwoning. De grootte/ vorm van het perceel leent zich niet voor een invulling met sociale koop-/ huurwoningen: het perceel is te smal en te diep voor het maken van een verkaveling met aaneengebouwde of gestapelde woningen, die in een goedkope financieringscategorie vallen. Bovendien staan aan dit deel van de Bucht, aan de rand van het dorp, alleen vrijstaande woningen, wat past bij de opbouw van het dorp (grotere woningdichtheid in het dorpscentrum, die afbouwt naar lagere woningdichtheid in de dorpsranden).

Voor de nieuwe vrijstaande woning zal een afdracht worden gedaan aan het Vereveningsfonds Sociale Woningbouw (zie navolgende paragraaf 4.3.5).

## **Conclusie**

Het doel van de woonvisie is om voldoende, kwalitatief goede en betaalbare huisvesting te realiseren voor alle doelgroepen in de gemeente Bergeijk. Het initiatief betreft een nieuwe seniorenwoning. De toevoeging betreft dus voor 100% een woning die beschikbaar voor is voor een van de doelgroepen waarvoor ingevolge de woonvisie met name woningen moeten worden gerealiseerd en dat is meer dan de 60% die in de woonvisie als richtlijn wordt gehanteerd. Daarmee kan worden dus worden gesteld dat het initiatief in lijn is met het beleid uit de woonvisie.

### **4.3.3 Gemeentelijk woningbouwprogramma**

Het gemeentelijk woningbouwprogramma is gebaseerd op het regionale woningbouwprogramma dat elke 3 jaar wordt geactualiseerd met de provinciale prognose (laatste actualisatie 2020). In de gemeentelijke woningbouwmatrix, die jaarlijks wordt geactualiseerd, zijn alle woningbouwprojecten binnen de gemeente opgenomen en is per project aangegeven hoeveel woningen in welke periode naar verwachting worden gerealiseerd. De projecten zijn verdeeld in 'harde' plancapaciteit (onherroepelijk of vastgesteld bestemmingsplan) en 'zachte' plancapaciteit (ontwerpbestemmingsplan, planologische voorbereiding of potentieel project). In het gemeentelijk woningbouwprogramma is per 1-1-2021 sprake van ca. 300 woningen die zijn vastgelegd in harde plancapaciteit. Volgens de provinciale woningbehoefteprognose (2020) is er in de gemeente Bergeijk voor de komende 10 jaar een behoefte aan 600 woningen. Dit geeft ruimte voor nieuwe bouwinitiatieven. Er is immers nog ruimte voor ca. 300 woningen. Hiervan zijn al wel een aantal woningen voorzien in plannen die in voorbereiding zijn (zachte plancapaciteit).

## **Conclusie**

Totaal zal in het plangebied 1 nieuwe woning worden gerealiseerd. In het woningbouwprogramma is ruimte om de nieuwe woning op te nemen, wat dan ook zal gebeuren. De woningbouw die dit bestemmingsplan mogelijk maakt, past daarmee binnen de behoefte oftewel het gemeentelijk woningbouwprogramma en de regionale afspraken met betrekking tot woningbouw.

### **4.3.4 Beleidsregel 'Betere benutting bestaande woningvoorraad'**

De gemeenteraad van Bergeijk heeft op 7 juli 2020 de beleidsregel 'Betere benutting bestaande woningvoorraad' vastgesteld. Hierin wordt aangegeven dat de bestaande woningvoorraad voor een groot deel bestaat uit grote, ruime woningen waar minder vraag naar is. Met de volgende mogelijkheden kan voorzien worden in de groeiende vraag:

- Woningsplitsing mogelijk maken: hierbij kunnen woningen verticaal of horizontaal in 2 of mogelijk meerdere woningen worden verdeeld. Ook kan sloop en nieuwbouw een oplossing zijn om te voorzien in kleinere wooneenheden.
- Tijdelijke bewoning in bijgebouwen bij woningen voor kleinere huishoudens zoals bijvoorbeeld starters en alleenstaanden.
- Inwoning of het gezamenlijk bewonen van een woning door meerdere huishoudens/generaties.

Weliswaar is de nieuwe seniorenwoning een nieuwe woning en is er dus geen sprake van intensiever gebruik van bestaande bebouwing, maar de woning wordt wel op eigen terrein gerealiseerd en is daarmee wel in lijn met de gedachte van intensiever gebruik van het bestaande bebouwde gebied.

## **4.3.5 Vereveningsfonds Sociale Woningbouw**

Nagestreefd wordt dat iedereen in de gemeente Bergeijk betaalbaar kan wonen. Om die reden heeft de gemeente Bergeijk in haar woonbeleid bepaald dat 30% van de nieuw te realiseren woningen moet bestaan uit sociale huurwoningen.

Bij nieuwe woninginitiatieven is het niet altijd mogelijk om dit percentage te halen, bijvoorbeeld omdat het project te klein is (als het bijvoorbeeld om 1 woning gaat, dan is deze bijna per definitie vrijstaand en te duur om als sociale huurwoning op de markt te worden gebracht), of omdat sociale woningen niet passen binnen de ruimtelijke context (bijv. in een dorpsrand met vrijstaande woningen is het niet altijd passend om sociale huurwoningen, die meestal aaneengebouwd zijn, toe te voegen).

Om te zorgen dat een percentage van 30% sociale huurwoningen over de gehele lijn financierbaar en dus realiseerbaar zijn, heeft de gemeente Bergeijk een Vereveningsfonds Sociale Woningbouw ingesteld. De raad heeft hierover op 28 januari 2021 een positief besluit genomen. Hierbij wordt de volgende werkwijze gehanteerd:

In principe werkt de gemeente niet mee aan een initiatief dat niet voorziet in voldoende sociale huurwoningen. Indien een initiatiefnemer voldoende kan onderbouwen dat het onwenselijk of onmogelijk is om de norm van 30% te realiseren in zijn plan, dan kan het college besluiten om af te wijken van het beleid. In dat geval kan de gemeente besluiten om toch mee werken aan het initiatief. Voorwaarde is dan dat de initiatiefnemer een afdracht betaalt aan het Vereveningsfonds voor sociale woningbouw. Deze afdracht wordt door de gemeente ingezet om het tekort aan sociale woningen op deze locatie te verevenen met een locatie die meer dan het voorgeschreven aantal sociale woningen realiseert.

In de nota Vereveningsfonds Sociale Woningbouw is aangegeven op welke wijze de bijdrage wordt berekend.

#### **Conclusie**

Het initiatief betreft een seniorenwoning op eigen terrein. Er is onvoldoende ruimte om te komen tot meer dan 1 woning. Deze woning is weliswaar beperkt van afmetingen, maar de bouwkosten zijn relatief hoog (veel buitenmuren, geen voorzieningen/bouwelementen die gedeeld kunnen worden door meerdere woningen), waardoor de woning niet is te realiseren als sociale woning. Ter compensatie van het ontbreken van sociale woningbouw zal een financiële afdracht plaatsvinden aan het Vereveningsfonds Sociale Woningbouw.

## **4.4 Conclusie**

De provincie stelt in haar beleid ten aanzien van de ruimtelijke ontwikkeling van Bergeijk dat het bestaand stedelijk gebied een belangrijke rol vervult voor het accommoderen van de stedelijke ruimtevraag. Stedelijke herstructurerings- en intensiveringprocessen zijn in principe overal binnen het bestaand stedelijk gebied mogelijk. De voorgestane herontwikkeling van het plangebied past derhalve binnen het provinciaal beleid.

Het initiatief past binnen het gemeentelijk beleid

Het geldende bestemmingsplan voorziet ter plaatse van het plangebied niet in bouwmogelijkheden voor een vrijstaande seniorenwoning, wat het voornemen is. Om die redenen is voorzien in voorliggend bestemmingsplan.

# 5 Milieuhygiënische en planologische aspecten

Op grond van het bepaalde in het Besluit ruimtelijke ordening (Bro) is het bij het opstellen van een bestemmingsplan verplicht om inzicht te bieden in de relevante planologische en milieuhygiënische aspecten. In dit hoofdstuk is een verantwoording voor deze aspecten opgenomen.

# **5.1 Bodem**

# **5.1.1 Verkennend onderzoek**

Lankelma Geotechniek Zuid B.V. heeft in augustus en september 2021 een verkennend bodemonderzoek uitgevoerd in het plangebied.

De aanleiding voor het laten uitvoeren van een bodemonderzoek is de voorgenomen nieuwbouw ter plaatse van de onderzoekslocatie. Als gevolg hiervan dient de milieuhygiënische kwaliteit van de grond en het grondwater vastgelegd te worden. Daarnaast dient door middel van dit onderzoek beoordeeld te worden of aanvullende procedures noodzakelijk zijn in het kader van de Wet bodembescherming (Wbb). De rapportage is als bijlage bij deze toelichting gevoegd. De bevindingen uit de rapportage zijn hieronder weergegeven.

#### **Algemeen**

De bodem op de locatie bestaat tot de verkende diepte van 4,2 m-mv overwegend uit matig fijn siltig zand. Met name de bovengrond is humushoudend. In de uitkomende grond zijn geen waarnemingen gedaan die duiden op de mogelijke aanwezigheid van verontreinigende stoffen in de bodem. Tijdens de uitvoering van de veldwerkzaamheden is geen aanvullende informatie naar voren gekomen welke tot een aanpassing van de boorstrategie heeft geleid.

## **Grond**

In het grondmengmonster MM1 (bovengrond) is analytisch een licht verhoogd gehalte met cadmium aangetoond. Het gehalte overschrijdt de achtergrondwaarde, doch overschrijdt de interventiewaarde niet. Op basis van het Besluit bodemkwaliteit kan de milieuhygiënische kwaliteit van deze bodemlaag indicatief als klasse AW2000 beschouwd worden.

In het grondmengmonster MM2 (ondergrond) zijn analytisch geen van de onderzochte parameters in verhoogde mate aangetoond. Allen liggen onder de achtergrondwaarden. Op basis van het Besluit bodemkwaliteit kan de milieuhygiënische kwaliteit van deze bodemlaag indicatief als klasse AW2000 beschouwd worden.

#### **Grondwater**

In het grondwater uit peilbuis PB01 zijn analytisch licht verhoogde concentraties met barium en zink aangetoond.

#### **Asbest in grond**

In het kader van dit onderzoek is geen specifiek onderzoek (conform NEN5707) verricht naar het voorkomen van asbest in de grond en op het maaiveld. Wel heeft een indicatieve inspectie van het terrein plaatsgevonden. In de vrijkomende grond en op het maaiveld zijn geen asbestverdachte (plaat)materialen aangetroffen. Het voorliggende onderzoek doet echter geen bindende uitspraak over de aan- of afwezigheid van asbest in de bodem binnen de onderzoekslocatie.

#### **Toetsing hypothese**

De hypothese 'onverdacht' kan op basis van de resultaten, slechts licht verhoogde gehalten in grond en grondwater, formeel worden aanvaard.

#### **Nader bodemonderzoek**

Op basis van voornoemde samenvatting en conclusies is nader bodemonderzoek vanuit milieuhygiënisch oogpunt gezien niet aan de orde.

#### **Conclusie**

Middels het verrichte bodemonderzoek is de milieuhygiënische kwaliteit van de grond en het grondwater vastgelegd. In het kader van de Wet bodembescherming zijn geen aanvullende procedures noodzakelijk. Op basis van de bevindingen uit het bodemonderzoek zijn er vanuit milieuhygiënisch oogpunt derhalve geen belemmeringen c.q. beperkingen voor de voorgenomen nieuwbouw op deze locatie.

Wanneer men (graaf)werkzaamheden en/of wijzigingen uit gaat voeren, dient men rekening te houden met de volgende zaken:

- wanneer men grond van de locatie wil afvoeren dient men rekening te houden met afzetkosten. Een acceptant van de grond kan een aanvullend onderzoek eisen (lees partijkeuring). Op basis van dit onderzoek is de bovengrond indicatief als zijnde klasse AW2000 bestempeld. De ondergrond is indicatief bestempeld als klasse AW2000;
- het verlenen van een omgevingsvergunning is ter competentie aan het bevoegd gezag.

## **5.2 Archeologie**

Het plangebied heeft in het geldende bestemmingsplan een dubbelbestemming 'Waarde – Archeologie 4.2'. Voor deze bestemming is archeologisch onderzoek nodig, wanneer het een project betreft met een oppervlakte van meer dan 500 m2 , waarvoor graafwerkzaamheden, dieper dan 50 cm –maaiveld nodig zijn.

Het totale oppervlak van het plangebied bedraagt 272 m2 en blijft dus ruim beneden de oppervlakte waarvoor onderzoek noodzakelijk is.

#### **Conclusie**

Archeologie vormt geen belemmering voor de ontwikkelingsmogelijkheden in dit bestemmingsplan.

## **5.3 Water**

#### **5.3.1 Algemeen**

Bij elke ruimtelijke ontwikkeling is de opstelling van een waterparagraaf verplicht gesteld, mede in relatie tot de watertoets. In deze paragraaf wordt verwoord hoe er in het plan met de aspecten water en ruimte rekening wordt gehouden, in relatie tot enerzijds het waterbeleid en anderzijds de waterhuishouding. Hiervoor is navolgende watertoets opgesteld.

#### **5.3.2 Beleid gemeente Bergeijk**

"Het is 2050: de overheden, inwoners en bedrijven van Bergeijk zijn trots op wat ze hebben bereikt. De openbare ruimte is heringericht met als resultaat een aantrekkelijke groene leefomgeving die beter bestand is tegen teveel of te weinig water. Het oppervlaktewater is schoon, heeft een aantrekkende werking en versterkt de natuur. Ook op particulier terrein is er duidelijk wat veranderd. Tuinen zijn minder verhard, daken zijn vergroend en er zijn op veel plaatsen voorzieningen om overtollige neerslag zichtbaar te verwerken".

In de voorgaande planperiode 2015-2019 heeft de gemeente flink ingezet op het op niveau houden van de toestand en het functioneren van het systeem.

De komende planperiode wil de gemeente aan de slag met het moderniseren van de minigemalen, kwaliteitsgestuurd onderhoud en het verder op orde brengen van de basisgegevens.

Bij het woord riool zijn we nog vaak geneigd te denken aan een buis onder de grond. Maar in toenemende mate spelen bovengrondse voorzieningen een rol.

Door klimaatverandering en verdichting van de openbare ruimte door nieuwbouw zullen we ons blijvend tegen het water moeten wapenen. De gemeente Bergeijk heeft het voordeel dat de bodem op veel plaatsen geschikt is voor hemelwaterinfiltratie. Hierdoor kan we hemelwater lokaal verwerkt worden en hoeft het niet over grote afstanden getransporteerd te worden. Daar waar dit praktisch niet of slecht haalbaar is wil de gemeente het overtollige water, bij voorkeur via bovengrondse groenblauwe voorzieningen, transporteren naar de beekdalen die zijn ingericht voor de opvang van pieken. Met deze groenblauwe voorzieningen wordt tevens bijgedragen aan het beperken van hittestress.

Naast een meer duurzame omgang met hemelwater gaat de gemeente ook meer duurzaam om met afvalwater. Dit zit namelijk vol schaarse en waardevolle grondstoffen. Naast de grondstof voor het opwekken van energie, bevat het afvalwater bijvoorbeeld fosfaat, stikstof, kalium en bouwstenen voor bio-plastics. Hoe mooi zou het zijn om energie en grondstoffen er weer uit te halen en te hergebruiken? De energie- en grondstoffenfabriek van waterschap de Dommel speelt al in op deze ontwikkeling. Hoe minder we het afvalwater verdund met grond- en regenwater en gelijkmatiger we het afvalwater als gemeente aanleveren des te (kosten)efficiënter het wordt om de afvalwaterstromen te verwaarden. Met het wijksgewijs ontvlechten van het rioleringssysteem (scheiden van vuile en schone waterstromen) wil de gemeente hier doelmatig aan bijdragen.

De uitdagingen zijn echter te groot om deze als gemeente en waterschap alleen op te kunnen pakken. Zij hebben daarbij hulp nodig van inwoners en bedrijven. Denk hierbij aan het scheiden van schone en vuile waterstromen, het afkoppelen van verhard oppervlak, het benutten van daken voor het bufferen van hemelwater, vergroening en natuurlijk een goed gebruik van al onze voorzieningen. Om duurzaam afkoppelen (scheiden waterstromen + bufferen hemelwater) van verhard oppervlak te stimuleren wordt de komende planperiode bij herinrichtingsprojecten geld ter beschikking gesteld.

Om concrete stappen te zetten richting een waterrobuust en toekomstbestendig water- en rioleringssysteem wil de gemeente we voortaan eisen stellen aan de omgang met hemelwater in vergunningplichtige trajecten. Net als het waterschap stelt de gemeente een bergingseis van 60 mm voor hemelwater, niet alleen bij een toename van verhard oppervlak, maar ook bij vervanging van verhard oppervlak. Omdat de grondslag niet overal hetzelfde is, wordt bij herontwikkeling en herinrichting op openbaar terrein een gebiedsreductiefactor gehanteerd, de bergingseis kan hierdoor per gebied verschillen. Bij nieuwbouw gaat de gemeente ervan uit dat er voldoende ruimte is en dient altijd 60 mm waterberging te worden aangebracht. Samen met het verschil tussen straatpeil en vloerpeil is er dan voldoende opvangcapaciteit om een extreme bui op te vangen.

Door te doen en te communiceren over de watertaken en zelf het goede voorbeeld te geven in de openbare ruimte wil de gemeente haar inwoners en bedrijven waterbewust maken. Zo gaat de gemeente meer voorlichting geven over het feit dat water op straat vaker zal voorkomen en dat we deze vorm van hinder vanuit kostenoverwegingen zullen moeten accepteren. Ook bevordert de gemeente op allerlei manieren een duurzame omgang met water op eigen terrein. In dit VGRP is rekening gehouden met een stimuleringsbudget van € 55.000,- per jaar voor particulieren in gebieden waar herinrichting plaatsvindt. De praktijk leert dat een dergelijke regeling een bepaald deel van de bewoners net dat zetje geeft om zelf aan de slag te gaan en mee te helpen gemeente Bergeijk waterrobuust en toekomstbestendig te maken.

#### **5.3.3 Beleid en regelgeving Waterschap de Dommel**

#### **Algemeen**

In Europa wordt de Europese regelgeving van de Kader Richtlijn Water (KRW) gehanteerd. Het doel van de KRW is dat uiterlijk in 2027 alle maatregelen zijn uitgevoerd om het water in Europa schoon en gezond te krijgen en te houden. De KRW heeft drie planperiodes: 2009- 2015, 2016-2021 en 2022-2027. Deze richtlijn vertaalt zich naar Nederland in beleidsplannen op drie niveaus: het Nationaal Water Programma op rijksniveau, de Regionale Water Programma's op provinciaal niveau en de waterbeheerprogramma's van de waterschappen. De richtlijn vanuit Europa en de beleidsplannen van het Rijk en de provincie Noord-Brabant geven de kaders voor het Waterbeheerprogramma van De Dommel. De keuzes in dit WBP zijn in lijn met die kaders.

# **Waterbeheerplan 2022‐2027 'Water als basis voor een toekomstbestendige leefomge‐ ving'**

Met ingang van 1 januari 2022 is het Waterbeheerplan 2022-2027 'Water als basis voor een toekomstbestendige leefomgeving' in werking getreden. Dit waterbeheerplan beschrijft de doelen en inspanningen van Waterschap De Dommel voor de periode 2022-2027. In dit waterbeheerplan is een indeling gemaakt in de volgende thema's:

- 1. Droge Voeten
- 2. Schoon Water
- 3. Voldoende Water

Streven is om uiterlijk in 2050 de waterhuishouding in het hele beheergebied toekomstbestendig te hebben. Dit betekent een waterhuishouding die in een goede waterkwaliteit voorziet. En een waterhuishouding die robuust, wendbaar en in balans is met de omgeving. Zowel in het bebouwde als het landelijke gebied en van de beekdalen tot en met de hoge zandruggen. Het grond- en oppervlaktewatersysteem kan de grotere weersextremen opvangen door maximaal gebruik te maken van de dempende sponswerking van de bodem/ondergrond en de natuurlijke hoogteverschillen voor het vasthouden van water. In het waterbeheersplan is de route naar 2050 beschreven.

Aansluitend op het waterbeheerplan hebben de drie Brabantse waterschappen de beschikking over één gezamenlijke verordening. Dit betreft de zogenaamde Brabant Keur. Als onderdeel van dit harmonisatietraject hanteren de waterschappen dezelfde (beleids)uitgangspunten voor het beoordelen van plannen waarbij het verhard oppervlak toeneemt. De huidige Brabant Keur is per 1 april 2021 in werking getreden.

Op onderstaande uitsnede van de Keurkaart is het plangebied aangeduid. Duidelijk is dat er geen speciale waterschapsbelangen in het geding zijn.

In de Keur is opgenomen dat het in beginsel verboden is om zonder vergunning neerslag door toename van de verharde oppervlakte of door afkoppelen van de bestaande oppervlakte, tot afvoer naar een oppervlaktewaterlichaam te laten komen. Dit verbod is van toepassing tenzij:

- Het afkoppelen van het verhard oppervlak maximaal 10.000 m2 is, of;
- de toename van het verhard oppervlak maximaal 500 m2 is, of;
- de toename van het verhard oppervlak bestaat uit een groen dak;

- de toename van het verhard oppervlak tussen 500 m2 en 10.000 m2 is en compenserende maatregelen zijn getroffen om versnelde afvoer van hemelwater tegen te gaan, in de vorm van een voorziening met een minimale retentiecapaciteit conform de rekenregel.
*Benodigde retentiecapaciteit (in m3 ) = toename verhard oppervlak (in m2 ) x gevoelig‐ heidsfactor x 0,06.* 

Bij alle in- en uitbreidingsplannen adviseert en toetst het Waterschap op hydrologische effecten, waarbij het hydrologisch neutraal ontwikkelen het uitgangspunt is. Kortom, het initiatief mag niet leiden tot een verandering in de waterhuishoudkundige situatie ter plaatse en in de directe omgeving. Daarnaast is het streven om het schone en het verontreinigde water zoveel mogelijk te scheiden.

Voor nieuwbouw geldt dat het "schone" regenwater van het "vuile" huishoudelijke afvalwater gescheiden opgevangen en verwerkt dient te worden. Het huishoudelijke afvalwater dient in overleg met de gemeente aangesloten te worden op een bestaand rioolstelsel in de omgeving van de planontwikkeling. Voor de afvoer van hemelwater geldt het uitgangspunt 'hydrologisch neutraal ontwikkelen'. Dit houdt in dat het hemelwater dat op daken en verhardingen valt, niet versneld mag worden afgevoerd naar het oppervlaktewater.

Voor behandeling van dit water geldt de trits hergebruik-vasthouden-afvoeren, nader gespecificeerd in een vijftal opties, waarbij optie 1 het meest wenselijk en optie 5 het minst wenselijk is:

- 1. hergebruik;
- 2. vasthouden / infiltreren;
- 3. bergen;
- 4. afvoeren naar oppervlaktewater;
- 5. afvoeren naar de riolering.
- De initiatiefnemer dient deze opties te doorlopen en te beargumenteren voor welke optie wordt gekozen. 'Vasthouden' betekent infiltratie in de bodem. Als hergebruik en (volledige) infiltratie niet mogelijk zijn, is afvoer naar een oppervlaktewater / riolering mogelijk. In dit geval kan een compenserende berging noodzakelijk zijn. Bij een compenserende berging kan worden gedacht aan een vijver, een infiltratievoorziening of buffersloot met een geknepen afvoer naar een watergang.
- Gemeenten stellen vanuit hun eigen verantwoordelijkheid eisen aan de afvoer van hemelwater.
- Voor hemelwaterafvoer naar oppervlaktewater gelden de bepalingen uit de Keur 2015 van het Waterschap; art. 15 van de Algemene regels resp. art. 13 van de Beleidsregels.
- In de waterparagraaf dient duidelijk te worden welk type infiltratie- en/of bergingsvoorziening wordt toegepast. Middels een tekening kan inzicht worden gegeven in de locatie en het ruimtebeslag van de voorziening(en). Hierbij dient aandacht te worden besteed aan de leegloop en overstort van de voorziening. Tevens dient inzichtelijk gemaakt te worden dat door de nieuwe ontwikkeling er geen problemen elders worden veroorzaakt.

- Bij de inrichting, bouwen en beheer dienen zo min mogelijk vervuilende stoffen te worden toegevoegd aan de bodem en het grond- en oppervlaktewatersysteem. Conform de waterkwaliteitstrits, 1. schoonhouden 2. scheiden 3. zuiveren, dienen de mogelijkheden voor bronmaatregelen (schoonhouden) te worden onderzocht. Denk hierbij bijvoorbeeld aan zorgvuldige materiaalkeuze (pakket duurzaam bouwen), geen blootstelling van uitloogbare bouwmaterialen zoals zink, koper en lood aan hemelwater en een verantwoord beheer van de openbare ruimte (weg- en groenbeheer).
# **5.3.4 Locatiestudie**

Het onderzoeksgebied betreft het achterperceel van de Prins van Luikstraat 7. Het is kadastraal bekend als gemeente Luyksgestel, sectie F, nummer 1145 en een deel van het perceel F 301. Totale oppervlakte van het nieuwe woonperceel, tevens het plangebied, bedraagt 272 m2 .

# **Toename verharding en noodzaak waterberging**

Door de ontwikkeling is er sprake van een beperkte verhardingstoename in het plangebied van ca. 195 m2 :

|                   | Huidige situatie (m2<br>) | Toekomstige situatie (m2<br>) |
|-------------------|---------------------------|-------------------------------|
| Bebouwing         | 0                         | 150                           |
| Verharde buiten   | 0                         | 45                            |
| ruimte            |                           |                               |
| Totaal verhard op | 0                         | 195                           |
| pervlak           |                           |                               |
| Onverhard opper   | 272                       | 77                            |
| vlak              |                           |                               |
| Totaal perceelsop | 272                       | 272                           |
| pervlak           |                           |                               |

Met behulp van een eenvoudige rekenregel uit de Algemene Regel, behorend bij de Keuren van de drie Brabantse waterschappen, kan de vereiste compensatie per ontwikkelscenario berekend worden. Hierbij is voor ontwikkelingen waarvan de toename van het verhard oppervlak minder dan 500 m2 bedraagt geen compenserende waterberging vereist. De hydrologische gevolgen van de ontwikkelingen kleiner dan 500 m2 zijn voor het ontvangende watersysteem namelijk beperkt. Tevens zou bij ontwikkelingen van deze omvang noodzakelijke compensatie bij een geïsoleerde voorziening resulteren in een voorziening die slecht beheer(s)baar is en weinig zekerheid op functioneren biedt. Er is dus op basis van de keur van het waterschap geen compenserende waterberging vanuit het Waterschap vereist.

Nochtans is de perceeleigenaar op basis van het gemeentelijk beleid, zoals vastgelegd in het VGRP, zelf verantwoordelijk voor verwerking van hemelwater op zijn eigen perceel. Hierbij geldt bij een verhardingstoename van meer dan 50 m2 een bergingseis van 60 mm. Voor een toename van het verhard oppervlak kan de vereiste compensatie berekend worden door de toename van het verhard oppervlak (m2 ) te vermenigvuldigen met een waterschijf van 60 mm (0,06 m). Daaruit volgt de omvang van de vereiste compensatie in kubieke meters (m3 ).

De kaart 'Algemene regel afvoer regenwater door verhard oppervlak 2015' geeft vervolgens aan of voor een specifieke locatie met minder compensatie volstaan kan worden. Deze kaart is gebaseerd op een combinatie van locatiespecifieke bodemkundige en hydrologische omstandigheden. Ten aanzien van de onderhavige locatie is op basis van de hydrologische gevoeligheid en infiltratiepotentie sprake van een gevoeligheidsfactor met een nominale waarde van 1. Ten aanzien van de onderhavige locatie is op basis van de hydrologische gevoeligheid en infiltratiepotentie sprake van een gevoeligheidsfactor met een nominale waarde van 1. De rekenregel luidt dus als volgt:

*'Benodigde compensatie (in m3 ) = toename verhard oppervlak (in m2 ) x gevoeligheidsfactor x 0,06 (in m)'* 

De verhardingstoename bedraagt 195 m2 . Dit betekent dat er moet worden voorzien in een waterberging op eigen terrein van (1 x.0,06 x 195 =) 11,7 m3 .

Gezien het karakter van de ontwikkeling met 272 m2 perceelsoppervlak ligt het binnen de mogelijkheden om het hemelwater op eigen perceel te verwerken.

De infiltratiegrondslag is goed. Er is sprake van zandgrond en een zeer lage GHG (gemiddeld hoogste grondwaterstand). Het gebied heeft een grondwatertrap VII met een GHG van meer dan 80 cm –mv.

Een directe aansluiting van het hemelwater op de openbare riolering is niet toegestaan. Lozing van het overtollige hemelwater dient bovengronds te gebeuren.

#### **Waterkwaliteit**

Ten behoeve van de waterkwaliteit zal de voorgestelde ontwikkeling bij de aanleg geen gebruik maken van uitloogbare materialen, waardoor de uitspoeling van vervuilende stoffen via de bodem naar het oppervlaktewater voorkomen wordt. De aansluiting op het gemeentelijk rioolstelsel zal gerealiseerd worden met een gescheiden rioleringssysteem voor hemel- en vuilwater. Verdere aanvullende voorzieningen hoeven niet getroffen te worden.

#### **Conclusie**

In het kader van de planprocedure zijn de gevolgen ten aanzien van de waterhuishouding inzichtelijk gemaakt en de daaruit voortkomende waterbergingsbehoefte. Geconcludeerd kan worden dat er met het voorliggend initiatief geen waterschapsbelangen in het geding zijn. Er is derhalve geen belemmering aanwezig vanuit het aspect water.

Op basis van het gemeentelijk beleid, zoals vastgelegd in het VGRP 2015 -2019 is de perceeleigenaar echter zelf verantwoordelijk voor verwerking van hemelwater op zijn eigen perceel. De bergingseis bedraagt 11,7 m3 . Gezien het karakter van de ontwikkeling met 272 m2 perceelsoppervlak ligt het binnen de mogelijkheden om het hemelwater op eigen perceel te verwerken.

# **5.4 Geluid**

Een (senioren)woning wordt in het kader van de Wet geluidhinder aangemerkt als een geluidgevoelig object. Het plangebied is niet gelegen binnen de onderzoekszones van wegen. Verder zijn binnen 200 m van het plangebied uitsluitend rustige 30 km/h wegen gelegen, met een woonstraatkarakter. Daarom kan een akoestisch onderzoek wegverkeerslawaai achterwege blijven.

#### **Conclusie**

Er zijn geen belemmeringen voor de voorgenomen woningbouw vanwege wegverkeerslawaai.

## **5.5 Luchtkwaliteit**

Hoofdstuk 5 van de Wet milieubeheer (titel 5.2 Luchtkwaliteitseisen, ook wel bekend als de 'Wet luchtkwaliteit') bevat de regelgeving op het gebied van luchtkwaliteit. In de Wet milieubeheer zijn luchtkwaliteitseisen opgenomen voor diverse verontreinigende stoffen, waaronder stikstofdioxide (NO2) en fijn stof (PM10). In artikel 5.16 van de Wet milieubeheer is vastgelegd in welke gevallen de luchtkwaliteitseisen geen belemmering vormen voor een nieuwe ontwikkeling. Dit is het geval wanneer:

- een ontwikkeling niet leidt tot overschrijding van de grenswaarden voor luchtkwaliteit;
- ten gevolge van een ontwikkeling de concentraties van de betreffende stoffen verbeteren of ten minste gelijk blijven;
- een ontwikkeling niet in betekenende mate bijdraagt aan de concentraties van de betreffende stoffen in de buitenlucht;
- een ontwikkeling past binnen een vastgesteld programma (zoals het Nationaal Samenwerkingsprogramma Luchtkwaliteit).

Een nadere uitwerking van de regelgeving met betrekking tot het begrip 'niet in betekenende mate' is vastgelegd in het 'Besluit niet in betekenende mate bijdragen (luchtkwaliteitseisen)' en de 'Regeling niet in betekenende mate bijdragen (luchtkwaliteitseisen)'. In de Regeling zijn categorieën van gevallen benoemd die in ieder geval als 'niet in betekenende mate' worden aangemerkt en waarvoor toetsing aan de grenswaarden dus zonder meer achterwege kan blijven. Er is blijkens deze regeling geen onderzoek nodig voor 'woningbouwlocaties, indien een dergelijke locatie, in geval van één ontsluitingsweg, netto niet meer dan 1.500 nieuwe woningen omvat, dan wel, in geval van twee ontsluitingswegen met een gelijkmatige verkeersverdeling, netto niet meer dan 3.000 woningen omvat'.

Zoals op onderstaande kaart met de gemiddelde fijnstofconcentratie PM10 in 2019 is te zien, bedraagt deze ter plaatse van het plangebied 17-18 microgram PM10/m3 , dus ruim onder de grenswaarde van 40 microgram/m3 .

Gemiddelde fijnstofconcentratie PM10 in 2019

### **Conclusie**

De voorgenomen ontwikkeling heeft betrekking op de bouw van 1 nieuwe woning. Hiermee wordt ruimschoots onder de aantallen gebleven zoals genoemd in de 'Regeling niet in betekende mate bijdragen'.

# **5.6 Externe veiligheid**

Externe veiligheid betreft het risico dat aan bepaalde activiteiten verbonden is voor niet bij de activiteit betrokken personen. Het externe veiligheidsbeleid richt zich op het voorkomen en beheersen van risicovolle bedrijfsactiviteiten en van risicovol transport (onder andere van gevaarlijke stoffen). Het gaat daarbij om de bescherming van individuele burgers en groepen tegen ongevallen met gevaarlijke stoffen of omstandigheden. Risicobronnen kunnen onderscheiden worden in risicovolle inrichtingen (onder andere lpg-tankstations), vervoer van gevaarlijke stoffen en leidingen (onder andere aardgas, vloeibare brandstof en elektriciteit).

Om voldoende ruimte te scheppen tussen risicobron en de personen of objecten die risico lopen (kwetsbare of beperkt kwetsbare objecten) moeten vaak afstanden in acht worden genomen. Ook ontwikkelingsmogelijkheden die ingrijpen in de personendichtheid kunnen om onderzoek vragen. Uit gemeentelijke gegevens blijkt dat het initiatief niet gelegen is in het invloedsgebied van risicovolle inrichtingen, van transportroutes en van leidingen.

#### **Conclusie**

Vanuit het oogpunt van externe veiligheid worden geen belemmeringen voor de voorgestane ontwikkeling verwacht.

# **5.7 Flora en fauna**

Ruimtelijke plannen dienen te worden beoordeeld op de uitvoerbaarheid in relatie tot actuele natuurwetgeving. Hiertoe is door Bosschap een quickscan flora en fauna verricht, die als bijlage aan deze toelichting is toegevoegd. Doel van dit onderzoek is, te bepalen of de wijzigingen binnen het plangebied mogelijk leiden tot overtreding van de Wet natuurbescherming (verder: Wnb). Op 1 januari 2017 is deze wet in werking getreden en vervangt de Flora- en faunawet, Natuurbeschermingswet 1998 en de Boswet. Het is noodzakelijk om voorafgaande aan ruimtelijke ingrepen en inrichting te toetsen of de geplande activiteiten geen negatief effect hebben op beschermde plant- en/of diersoorten en leefgebieden. Hierover kan het volgende worden aangegeven:

#### **5.7.1 Effecten beschermde gebieden**

Het plangebied ligt buiten de begrenzing van het Natuurnetwerk Brabant (NNB). De provincie Noord-Brabant hanteert geen externe werking als het gaat om NNB. Het meest nabijgelegen Natura 2000-gebied (Leenderbos – Groote Heide) is met circa 1600 meter op relatief korte afstand gelegen. De ingreep is echter beperkt van aard, aangezien het een inbreidingslocatie in het stedelijk gebied van Bergeijk betreft waarbij slechts 1 relatief kleine nieuwe woning wordt toegevoegd: zie ook navolgende paragraaf inzake stikstofdepositie.

#### **5.7.2 Soorten**

Er wordt in het kader van de Wnb nagegaan of vaste rust- en verblijfplaatsen door de beoogde ingreep opzettelijk worden aangetast (verwijderd, ongeschikt gemaakt) of dat dieren opzettelijk worden verontrust, verjaagd of gedood. Verder is er gekeken of er invloeden zijn die leiden tot een verminderde geschiktheid als foerageergebied waarbij het een zodanig belang betreft dat bij het wegvallen van deze functie ook vaste rust- en verblijfplaatsen niet langer kunnen functioneren.

Geconstateerd kan worden dat het in het plangebied om een tuin gaat die, op een smalle border na geheel uit gazon bestaat. De border is schaars beplant. 2 kleine bomen (een esdoorn en een haagbeuk) moeten vanwege de nieuwe woning gerooid worden. Het betreft bomen met een relatief kleine kruin en een stam met een diameter van minder dan 30 cm zonder holtes, die een verblijfplaats aan beschermde soorten kunnen bieden. Er is geen bebouwing in het plangebied aanwezig. Een goede habitat voor beschermde soorten is niet aanwezig. Om die reden is er geen aanleiding voor nader flora en faunaonderzoek.

Het plangebied: De twee kleine bomen midden op de foto worden gerooid.

#### **5.7.3 Zorgplicht**

Voor alle soorten geldt een zorgplicht. Deze zorgplicht houdt in dat de initiatiefnemer passende maatregelen neemt om schade aan deze soorten te voorkomen of zoveel mogelijk te beperken. Hierbij gaat het bijvoorbeeld om het niet verontrusten of verstoren in de kwetsbare perioden zoals de winterslaap, de voortplantingstijd en de periode van afhankelijkheid van de jongen.

De kwetsbare perioden zijn niet voor alle verschillende soortgroepen gelijk. Als "veilige" periode voor alle groepen geldt in het algemeen de periode van half oktober tot eind november, de periode waarin de voortplantingstijd achter de rug is en dieren als de egel en amfibieën nog niet in winterslaap zijn. Bovendien zijn de houtduiven uit het laatste legsel dan ook uitgevlogen.

Indien vooraf bekend is dat werkzaamheden moeten worden uitgevoerd binnen de kwetsbare perioden van de betreffende soorten, is het zaak ervoor te zorgen dat het gebied tegen die tijd ongeschikt is als leefgebied voor die soorten. Zo kunnen bijvoorbeeld struiken gedurende het groeiseizoen kort gesnoeid worden, zodat er geen vogels gaan broeden.

Indien tijdens de uitvoering van de werkzaamheden beschermde soorten worden waargenomen dienen maatregelen te worden genomen om schade aan deze individuen zo veel mogelijk te beperken (bijvoorbeeld wegvangen en verplaatsen).

#### **Conclusie**

In onderstaande vier punten wordt de eindconclusie weergegeven:

- de omschreven werkwijzen (protocollen) met betrekking tot zowel de zorgplicht als ten aanzien van vogels dienen in acht te worden genomen zodat een overtreding van de natuurwetgeving wordt voorkomen;
- nader onderzoek naar soorten is niet noodzakelijk;
- een ontheffing in het kader van de Wnb (soorten) is niet noodzakelijk;
- voor algemeen voorkomende soorten geldt een algemene vrijstelling als het ruimtelijke ingrepen betreft.

# **5.8 Stikstofdepositie**

In Nederland zijn ruim 160 Natura 2000-gebieden. Dit zijn natuurgebieden met een Europese beschermingsstatus. Dit Natura 2000-netwerk bestaat uit gebieden die zijn aangewezen onder de Vogelrichtlijn en de Habitatrichtlijn. Beide Europese richtlijnen zijn belangrijke instrumenten om de Europese biodiversiteit te waarborgen. Alle Vogel- of Habitatrichtlijngebieden zijn geselecteerd op grond van het voorkomen van soorten en habitattypen die vanuit Europees oogpunt bescherming nodig hebben. Veel van de gebieden zijn gevoelig voor stikstofdepositie. Een verdere toename van de stikstofdepositie kan leiden tot 'significante (negatieve) effecten' op het beschermde natuurgebied. Indien er sprake is van 'significante effecten' is een Wet natuurbescherming vergunning (Wnb-vergunning) noodzakelijk.

Het meest nabijgelegen Natura 2000-gebied ("Leenderbos, Groote Heide & De Plateaux") is op circa 1,6 kilometer afstand gelegen. Het Belgische Natura 2000 gebied Noord-Oost Limburg ligt op ca. 2.5 kilometer en het Natura 2000 gebied Kleine Nete op ca. 4 kilometer.

#### **Bestaande situatie**

In de bestaande situatie is er geen sprake van stikstofdepositie, omdat het plangebied een tuin betreft.

#### **Nieuwe situatie**

In de nieuwe situatie wordt bij de realisatie van de woning rekening gehouden met aardgasloos bouwen. De woning wordt derhalve duurzaam gerealiseerd en de ruimteverwarming en warmwatervoorziening is emissieloos voor wat betreft de emissies van NOx. Een overige relevante bron t.a.v. stikstofdepositie is de Nox-emissie vanuit de verkeersaantrekkende werking. Voor 1 vrijstaande seniorenwoning is deze zeer gering. Bij berekeningen voor vergelijkbare initiatieven is telkens sprake van een emissie van minder dan 0,00 mol/ha/jr. (totaal van aanleg- en gebruiksfase, terwijl thans alleen nog de emissie in de gebruiksfase in beeld hoeft te worden gebracht),

#### **Conclusie**

Gezien het feit sprake is van de realisatie van een emissieloze woning en een zeer beperkte verkeersaantrekkende werking, zijn significant negatieve effecten ten aanzien van de stikstofdepositie op de omliggende Natura 2000 gebieden uit te sluiten. Een uitgebreid stikstofdepositie onderzoek is derhalve niet noodzakelijk

## **5.9 Hinderlijke bedrijvigheid**

Er dient een noodzakelijke ruimtelijke scheiding te worden aangebracht tussen milieubelastende en milieugevoelige functies ter bescherming en/of vergroting van de leefkwaliteit. De milieuhinder van bedrijven dient te worden geanalyseerd op hun invloed op mogelijke ontwikkelingen. Indien milieubelastende functies in het plangebied mogelijk worden gemaakt, dient de invloed op de omgeving inzichtelijk te worden gemaakt.

Uitsnede geldende bestemmingsplan 'Luyksgestel en De Zwarte Bergen 2012' met plangebied in rode omlijning aangegeven (Bron: Ruimtelijke Plannen).

Zoals op de uitsnede van het geldende bestemmingsplan is te zien, ligt het plangebied in een woongebied waar geen grondgebruik is toegestaan, dat hinder oplevert voor een rustige woonomgeving.

# **Conclusie**

In – of in de nabijheid van – het plangebied is geen sprake van hinderlijke bedrijvigheid die van invloed is op een goed woon- en leefklimaat. Het plan ligt in het stedelijk gebied van Luyksgestel en bevindt zich ook buiten de invloedssfeer van eventuele agrarische bedrijvigheid.

# **5.10 Milieueffectrapportage en vormvrije m.e.r.‐beoordeling**

### **Toetsingskader**

Behalve aan de uitvoeringsaspecten bedoeld in de Awb en het Bro dient ook te worden getoetst aan de Wet milieubeheer en het Besluit m.e.r. of er sprake is van een mogelijke verplichting tot het opstellen van een milieueffectrapportage. Een milieueffectrapportage (MER), en de bijbehorende procedure (m.e.r.), is een hulpmiddel om de belangen van het milieu volwaardig te betrekken bij de besluitvorming omtrent plannen en projecten. Het gaat hierbij wel enkel om plannen en projecten die kunnen leiden tot initiatieven waarmee het milieu mogelijk nadelig kan worden beïnvloed.

Als uitgangspunt gelden voor plannen de onderstaande criteria om te beoordelen of een MER noodzakelijk is:

- 1. Plannen die kaderstellend zijn voor toekomstige m.e.r.-(beoordelings)plichtige besluiten (boven de grenswaarden uit de C- of D-lijst van het Besluit m.e.r.);
- 2. Plannen waarvoor een passende beoordeling nodig is in verband met een mogelijk significant negatief effect op Natura 2000 gebieden;
- 3. Plannen en activiteiten die o.g.v. een provinciale milieuverordening zijn aangewezen als MER-plichtig.

Per 1 april 2011 is het Besluit m.e.r. gewijzigd. De belangrijkste aanleidingen hiervoor zijn de modernisering van de m.e.r. wetgeving in 2010 en de uitspraak van het Europese Hof van 15 oktober 2009 (Hof van Justitie EG 15 oktober 2009, zaak C-255/08 – Commissie vs. Nederland). Deze wijziging heeft gevolgen voor eerstgenoemd criterium om te beoordelen of een MER noodzakelijk is. Uit deze uitspraak volgt dat de omvang van een project niet het enige criterium mag zijn om wel of geen m.e.r.(-beoordeling) uit te voeren. Ook als een project onder de drempelwaarde uit de C- of D-lijst blijft, kan een project belangrijke nadelige gevolgen hebben, als het bijvoorbeeld in of nabij een kwetsbaar natuurgebied ligt. Gemeenten en provincies moeten daarom per 1 april van 2011 ook bij 'kleine projecten' (projecten onder de drempelwaarden van de C- of D-lijst) beoordelen of een m.e.r.(-beoordeling) nodig is. Dit wordt de 'vormvrije m.e.r.-beoordeling' genoemd. Deze beoordeling houdt in dat er bekeken moet worden of er bij het initiatief sprake is van dusdanig bijzondere omstandigheden of milieueffecten dat er toch een MER moet worden opgesteld. Hierbij wordt gekeken naar de selectiecriteria uit bijlage III bij de m.e.r.-richtlijn (2011/92/EU), welke o.a. de omvang van het project, de cumulatie met andere projecten en het gebruik van natuurlijke hulpbronnen betreffen.

# **Beoordeling**

Een plan is kaderstellend voor een toekomstig m.e.r.- plichtig besluit, indien er sprake is van een overschrijding van de grenswaarden uit de C-lijst of D-lijst van het Besluit m.e.r. In onderhavige situatie is er sprake van een ontwikkelingslocatie voor woningbouw. Dit betreft geen activiteit die voorkomt op de C-lijst. Ook gaat het niet om een activiteit die voorkomt op de D-lijst: Het wijzigen van het bestemmingsplan ten behoeve van het realiseren van een seniorenwoning valt ook niet onder niet onder categorie D11.2 van het besluit MER.

# **Conclusie**

Geconcludeerd kan worden dat het plan niet kaderstellend is voor een m.e.r.-(beoordelings)plichtig besluit en is derhalve geen (aanmeldnotitie) vormvrije m.e.r.-beoordeling noodzakelijk.

# **5.11 Kabels en leidingen**

Binnen het plangebied zijn geen kabels en leidingen aanwezig die een belemmering kunnen vormen voor de ontwikkeling binnen het plangebied. Binnen het plangebied is verder geen sprake van straalpaden en invloeden van zendmasten. Voor aanvang van werkzaamheden zal een KLIC-melding worden verricht.

UrbiTom

# 6 Uitvoerbaarheid

# **6.1 Economische uitvoerbaarheid**

Het bestemmingsplan maakt de bouw van 1 seniorenwoning mogelijk. De Wet ruimtelijke ordening (Wro, artikel 6.12) verplicht gemeenten om bij de vaststelling van een bestemmingsplan ook een exploitatieplan vast te stellen, tenzij het kostenverhaal anderszins verzekerd is.

De kosten die gemaakt worden bij de uitvoering van de ontwikkeling zijn voor rekening van de initiatiefnemer. De ontwikkeling heeft voor de gemeente geen negatieve financiële gevolgen.

In voorliggend geval is het kostenverhaal vastgelegd door middel van een anterieure overeenkomst tussen gemeente en initiatiefnemer, zodat een exploitatieplan niet noodzakelijk is.

# **6.2 Maatschappelijke uitvoerbaarheid**

## **6.2.1 Omgevingsoverleg**

In april 2021 heeft omgevingsoverleg met de omwonenden plaatsgehad. Hiervan is verslag opgemaakt, waarin de gemaakte opmerkingen door omwonenden en de antwoorden daarop zijn opgenomen. Dit verslag is opgenomen in de bijlage bij deze toelichting.

## **6.2.2 Zienswijzen**

Het ontwerpbestemmingsplan heeft, volgens de Algemene wet bestuursrecht (Awb), met ingang van 14 april 2022 gedurende 6 weken ter inzage gelegen op het gemeentehuis. Het ontwerpwijzigingsplan was daarnaast digitaal toegankelijk via www.ruimtelijkeplannen.nl en de gemeentelijke website.

Gedurende de periode van terinzagelegging kon iedereen een schriftelijke of mondelinge zienswijze indienen. Er zijn geen zienswijzen ontvangen.

Het waterschap De Dommel heeft in zijn reactie aangegeven te kunnen instemmen met het plan. Wel heeft het Waterschap aanbevolen om het meest recente Waterbeheersplan (WBP 5) in de plantoelichting te beschrijven. Dit is in voorliggend plan gebeurd.

### **6.2.3 Vaststelling**

De gemeenteraad heeft in haar vergadering van 29 september 2022 het bestemmingsplan vastgesteld.

UrbiTom

# 7 De bestemmingen

# **7.1 Het juridische plan**

Het onderhavige bestemmingsplan heeft tot doel een juridisch-planologische regeling te scheppen voor het bouwen en het gebruik van gronden en gebouwen op een herontwikkelingslocatie aan het Bisschopspad te Luyksgestel.

Bij het opstellen van het onderhavige bestemmingsplan is aansluiting gezocht bij de in de Wet ruimtelijke ordening en het Besluit ruimtelijke ordening geformuleerde uitgangspunten.

Gestreefd is hierbij naar aansluiting bij recente bestemmingsregelingen, zoals deze zijn toegepast voor de gemeente Bergeijk, in dit geval het plan 'Woongebieden oost- en west Bergeijk' en het bestemmingsplan 'Luyksgestel en De Zwarte Bergen 2012'.

Voor de planregels zijn het beleid van de gemeente Bergeijk en de daarop gebaseerde voorstellen voor de regels uitgangspunt geweest. Verder is voor het bestemmingsplan aangesloten bij de landelijk standaard voor bestemmingsplan: de Standaard Vergelijkbare BestemmingsPlannen (SVBP) 2012.

De Wet ruimtelijke ordening biedt mogelijkheden voor het opstellen van verschillende bestemmingsplanvormen, van zeer gedetailleerd tot uitsluitend een beschrijving in hoofdlijnen. Het onderhavige bestemmingsplan betreft een gedetailleerd bestemd plan. Er wordt enerzijds maximale flexibiliteit nagestreefd om te kunnen voldoen aan de vraag vanuit de woningmarkt, terwijl anderzijds de rechtszekerheid van de burger zo goed mogelijk wordt gewaarborgd.

De planopzet is gericht op nieuwbouw van een woning en de bijbehorende buitenruimte en naderhand op beheer en instandhouding van de ontstane situatie.

Eén en ander komt tot uitdrukking in de regels en blijkt ook uit de verbeelding. Hierna wordt inhoudelijk ingegaan op de, binnen het onderhavige bestemmingsplan gehanteerde, bestemmingen.

# **7.2 Beschrijving van de bestemmingen**

In dit bestemmingsplan komen de volgende bestemmingen voor:

# **Tuin**

Deze gronden zijn bestemd voor:

- a. tuinen behorende bij de op de aangrenzende gronden gelegen hoofdgebouwen;
- b. inritten;
- c. water en waterhuishoudkundige voorzieningen.

Er is een regeling opgenomen voor bouwwerken en voor bouwwerken, geen gebouwen zijnde.

#### **Wonen**

Deze gronden zijn bestemd voor:

- a. wonen;
- b. beroepsmatige en bedrijfsmatige activiteiten uitsluitend als ondergeschikte functie bij wonen;
- c. parkeren;
- d. tuinen, erven, inritten en verhardingen;
- e. water en waterhuishoudkundige voorzieningen.

Er zijn bouwvlakken opgenomen waarbinnen de hoofdbebouwing moet worden gebouwd. In de regels zijn de maximale goot- en bouwhoogte bepaald (resp. 3.5 en 7 m).

Voor de woning is bepaald, dat de inhoud van de woning binnen het bebouwingsvlak maximaal 320 m3 mag bedragen (in overeenstemming met het principebesluit voor het initiatief van 14 juli 2021).

Aan- en uitbouwen en bijgebouwen zijn ook buiten het bouwvlak toegestaan mits de totale oppervlakte maximaal 150 m2 , inclusief het bouwvlak bedraagt. Ook voor bouwwerken, geen gebouwen zijnde, zijn regels opgenomen.

#### **Waarde – archeologie 4.2**

Het is verboden op de gronden met de bestemming 'Waarde - Archeologie 4,2' zonder of in afwijking van een omgevingsvergunning de volgende werken, geen bouwwerken zijnde, en werkzaamheden uit te voeren of te laten uitvoeren, over een oppervlakte van 500 m² of meer en op een diepte van meer dan 0,5 m -/- mv.