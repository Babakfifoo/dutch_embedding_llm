xml version\="1\.0" encoding\="UTF\-8"?

Heerde\-Dorp, 8e herziening (Emmaschool): Toelichting

direct naar inhoud van Toelichting

Heerde\-Dorp, 8e herziening (Emmaschool)

========================================

Toelichting

-----------

| Plan: | Heerde\-Dorp, 8e herziening (Emmaschool) |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0246\.408EMMASCHOOL\-VA01 |

* Toelichting

* Bijlagen bij toelichting

* Regels

* Bijlagen bij regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldend bestemmingsplan

+ 1\.4 De bij het plan behorende stukken

+ 1\.5 Leeswijzer

* Hoofdstuk 2 Planbeschrijving

+ 2\.1 Huidige situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Nationaal beleid

+ 3\.2 Provinciaal beleid

+ 3\.3 Regionaal beleid

+ 3\.4 Gemeentelijk beleid

* Hoofdstuk 4 Omgevingsaspecten

+ 4\.1 Bodem

+ 4\.2 Water

+ 4\.3 Archeologie en cultuurhistorie

+ 4\.4 Ecologie

+ 4\.5 Bedrijven en milieuzonering

+ 4\.6 Geluid

+ 4\.7 Luchtkwaliteit

+ 4\.8 Geur

+ 4\.9 Externe veiligheid

+ 4\.10 Kabels en leidingen

+ 4\.11 Besluit milieueffectrapportage

* Hoofdstuk 5 Juridische planopzet

+ 5\.1 Opzet van de regels

+ 5\.2 Toelichting op de bestemmingen

* Hoofdstuk 6 Uitvoerbaarheid

+ 6\.1 Economische uitvoerbaarheid

+ 6\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

De gemeente Heerde heeft een aantal vrijkomende schoollocaties aangewezen, die door marktpartijen kunnen worden ontwikkeld. De voorgenomen ontwikkeling betreft de herstructurering van de plek van de Emmaschool op de locatie Ramakerspad 3 te Heerde. De locatie komt vrij omdat de Emmaschool overgaat naar de multifunctionele accommodatie De Heerd. Op de locatie worden 14 woningen gerealiseerd.

De gemeente heeft aangegeven dat zij in principe medewerking wil verlenen aan de ontwikkeling.

Op basis van het geldende bestemmingsplan is de voorgenomen ontwikkeling niet mogelijk. Het geldende bestemmingsplan moet hiervoor herzien worden. Het voorliggende bestemmingsplan is de juridisch\-planologische regeling die de voorgenomen ontwikkeling mogelijk maakt.

#### 1\.2 Ligging plangebied

Het plangebied is gelegen in het zuidoosten van het dorp Heerde in een woongebied. De locatie is omringd door woningen en is ontsloten op het Ramakerspad en de Vicarielaan.

Op de volgende afbeelding is de globale ligging van het plangebied in beeld gebracht. Voor de exacte begrenzing van het plangebied wordt verwezen naar de verbeelding.

![afbeelding "i_NL.IMRO.0246.408EMMASCHOOL-VA01_0001.jpg"](i_NL.IMRO.0246.408EMMASCHOOL-VA01_0001.jpg)

*Afbeelding: Globale ligging plangebied*

#### 1\.3 Geldend bestemmingsplan

Het plangebied is gelegen binnen het bestemmingsplan 'Heerde\-Dorp'. Dit bestemmingsplan is op 30 maart 2009 vastgesteld door de gemeenteraad van de gemeente Heerde. Op 12 november 2009 hebben Gedeputeerde Staten van Gelderland het bestemmingsplan, met uitzondering van twee percelen (het voorliggende plangebied valt niet onder deze twee percelen), goedgekeurd.

Op grond van dit bestemmingsplan heeft het perceel aan het Ramakerspad 3 de bestemming 'Maatschappelijk' gekregen. Binnen de bestemming 'Maatschappelijk' zijn maatschappelijke voorzieningen, zoals een school, toegestaan.

Voor het grootste deel van de locatie geldt ook de dubbelbestemming 'Archeologisch waardevol gebied'. Gronden met deze bestemming zijn, naast de andere voor die gronden aangewezen bestemmingen (basisbestemmingen), tevens bestemd voor het behoud, de bescherming en/of het herstel van de voorkomende archeologische waarden.

Op de volgende afbeelding is een uitsnede van de bestemmingsplankaart van het bestemmingsplan 'Heerde\-Dorp' opgenomen.

![afbeelding "i_NL.IMRO.0246.408EMMASCHOOL-VA01_0002.jpg"](i_NL.IMRO.0246.408EMMASCHOOL-VA01_0002.jpg)

*Afbeelding: Uitsnede van plankaart bestemmingsplan 'Heerde\-Dorp'*

Op gronden met de bestemming 'Maatschappelijk' mogen geen burgerwoningen worden gebouwd. Het geldende bestemmingsplan bevat geen ontheffings\- of wijzigingsmogelijkheden om de bouw van burgerwoningen mogelijk te maken. Eventuele medewerking kan alleen worden verleend door middel van een herziening van het geldende bestemmingsplan. Onderhavige bestemmingsplanherziening voorziet hierin.

#### 1\.4 De bij het plan behorende stukken

Het bestemmingsplan 'Heerde\-Dorp, 8e herziening (Emmaschool)' bestaat uit de volgende stukken:

* verbeelding (tek. nr. NL.IMRO.0246\.408EMMASCHOOL\-VA01\);

* regels.

Het bestemmingsplan wordt vergezeld door een toelichting. De verbeelding en de regels vormen samen het juridisch bindende gedeelte van het bestemmingsplan en moeten samen 'gelezen' worden.

Op de verbeelding staan de bestemmingen van de gronden in het plangebied. Aan deze bestemmingen zijn regels en bepalingen gekoppeld die de uitgangspunten van het plan verzekeren. Het plan gaat vergezeld van een toelichting. De toelichting geeft een duidelijk beeld van het bestemmingsplan en van de daaraan ten grondslag liggende gedachten, maar maakt geen deel uit van het juridisch bindende deel van het bestemmingsplan.

#### 1\.5 Leeswijzer

Na dit hoofdstuk wordt in hoofdstuk 2 een beschrijving van het plan gegeven. Daarbij wordt ingegaan op de huidige situatie en de toekomstige situatie. Hoofdstuk 3 geeft een beschrijving van het van belang zijnde beleidskader, waarna in hoofdstuk 4 een toetsing aan de omgevingsaspecten volgt. In hoofdstuk 5 volgt een toelichting op de werking van het bestemmingsplan en de daarin opgenomen regeling. Hoofdstuk 6 gaat in op de uitvoerbaarheid van het bestemmingsplan, waarbij aandacht wordt besteed aan de economische en de maatschappelijke uitvoerbaarheid.

### Hoofdstuk 2 Planbeschrijving

In dit hoofdstuk wordt het plangebied en de omgeving beschreven. Dit hoofdstuk gaat in op de huidige en toekomstige situatie.

#### 2\.1 Huidige situatie

**Plangebied en omgeving**

Het plangebied ligt in het zuidoosten van de kern Heerde. Op de locatie is nu de Emmaschool gevestigd. Het plangebied omvat het schoolgebouw en de bijbehorende pleinen. De pleinen zijn verharde terreinen. Op de volgende afbeelding is een luchtfoto van de huidige situatie weergegeven.

![afbeelding "i_NL.IMRO.0246.408EMMASCHOOL-VA01_0003.jpg"](i_NL.IMRO.0246.408EMMASCHOOL-VA01_0003.jpg)

*Afbeelding: Huidige situatie*

De omgeving van het plangebied betreft in hoofdzaak een woongebied. Nabij het plangebied komen, naast de woonfunctie, eveneens een verkeersfunctie en groenvoorzieningen voor. Ten zuiden van de Vicarielaan begint het landelijk gebied van de gemeente.

Heerde is voornamelijk een woondorp, dat zich eerst in oostelijke richting heeft uitgebreid, daarna in westelijke richting en vervolgens in zuidelijke richting. Opvallend is dat er zich veel vrijstaande woningen en twee\-onder\-een\-kapwoningen in Heerde bevinden en weinig openbaar groen. De bebouwing kan worden getypeerd als dorpsbebouwing met forse kappen en dakoverstekken, individuele (verticale) geleding, een 'robuuste uitstraling' en kenmerkend materiaal\- en kleurgebruik. Daarnaast kent Heerde nog een aantal bijzonder fraai vormgegeven villa's en karakteristieke panden.

Het historisch dorpshart van Heerde bevindt zich langs de Dorpsstraat, de Soerelseweg en de Stationstraat. De Eperweg, Dorpsstraat, Brinklaan, Kamperweg en Molenweg vormen de belangrijkste doorgaande ontsluitingswegen van Heerde. Het gedeelte Eperweg\-Dorpsstraat\-Brinklaan splitst het dorp als het ware in tweeÃ«n. Het plangebied ligt in het oostelijk deel van de kern. Opvallend is dat er aan de oostzijde van de kern \- met uitzondering van de Kanaaldijk \- geen doorgaande ontsluitingsweg aanwezig is.

#### 2\.2 Toekomstige situatie

De Emmaschool gaat over naar de multifunctionele accommodatie De Heerd. Hierdoor komt de locatie vrij voor herontwikkeling. De locatie wordt ingevuld met een functie die passend is in de omgeving, namelijk wonen. Op de locatie worden in totaal 14 levensloopbestendige en duurzame woningen gerealiseerd. In totaal komen er 8 kwadrantwoningen waarvan minimaal 4 en maximaal 8 huurwoningen. De 6 half vrijstaande woningen zijn koopwoningen. Er is sprake van compacte woningen met een beperkte bouwhoogte. De woningen worden omgeven door groen. Het bestaande voetpad dat ten noorden van de boogde woningbouw ligt, blijft gehandhaafd. De aanliggende erven blijven op deze manier bereikbaar en de verbinding tussen de Vicarilaan en de Bonenburgerlaan blijft eveneens in tact.

Op de volgende afbeelding zijn de woningen weergegeven in de situatieschets.

![afbeelding "i_NL.IMRO.0246.408EMMASCHOOL-VA01_0004.jpg"](i_NL.IMRO.0246.408EMMASCHOOL-VA01_0004.jpg)

*Afbeelding: Situatieschets*

Een schets van de voorgenomen ontwikkeling is op de volgende afbeelding opgenomen.

![afbeelding "i_NL.IMRO.0246.408EMMASCHOOL-VA01_0005.jpg"](i_NL.IMRO.0246.408EMMASCHOOL-VA01_0005.jpg)

*Afbeelding: Schets aanzicht*

**Verkeersgeneratie**

In vergelijking met een school worden er per dag minder verkeersbewegingen gegenereerd.

**Parkeren**

Op basis van het Parkeerbeleidsplan, vastgesteld op 17 december 2012, gelden bij de ontwikkeling van nieuwbouwplannen de volgende beleidsregels:

* 1\. Voor wonen worden de parkeerkencijfers gehanteerd zoals deze zijn opgenomen in de parkeernormennota;

* 2\. Het parkeren ten behoeve van bewoners kan plaatsvinden op eigen terrein of in de openbare ruimte;

* 3\. Het parkeren van bezoekers vindt plaats in de openbare ruimte;

* 4\. Waar mogelijk en/of wenselijk wordt dubbelgebruik van parkeerplaatsen voor verschillende functies toegepast.

Op basis van de parkeernormennota, vastgesteld op 17 december 2012, geldt voor deze woningen een parkeernorm van 1,8 parkeerplaats per woning. Het bezoekersaandeel bedraagt 0,3 per woning. Dit betekent dat minimaal 0,3 parkeerplaats van de norm van 1,8 in openbaar gebied moet worden aangelegd. Dit plan gaat uit van 1 parkeerplaats op eigen terrein en 0,8 in openbaar gebied.

### Hoofdstuk 3 Beleidskader

Bij ruimtelijke plannen moet worden weergegeven hoe rekening is gehouden met relevant beleid. In de volgende paragrafen wordt het relevante beleid op nationaal, provinciaal, regionaal en gemeentelijk schaalniveau en de relatie met de voorgenomen ontwikkeling behandeld.

#### 3\.1 Nationaal beleid

**Structuurvisie Infrastructuur en Ruimte (SVIR)**

In 2012 is de nationale Structuurvisie Infrastructuur en Ruimte (SVIR) van kracht geworden.

De SVIR bepaalt welke kaderstellende uitspraken zodanig zijn geformuleerd dat deze van invloed zijn op de ruimtelijke besluitvormingsmogelijkheden op lokaal niveau. Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. De Regeling algemene regels ruimtelijke ordening (Rarro) is de ministeriÃ«le regeling.

Nationale belangen

Met de Structuurvisie zet het kabinet het roer om in het nationale ruimtelijke beleid. Het Rijk kiest voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid.

Voor het plangebied zijn de volgende nationale belangen van toepassing:

* Nationaal belang 4 'EfficiÃ«nt gebruik van de ondergrond': In hoofdstuk 4 is aangegeven hoe met dit belang rekening is gehouden.

* Nationaal belang 8 'Verbeteren van de milieukwaliteit': In hoofdstuk 4 is ook aandacht geschonken aan de verschillende milieuaspecten.

* Nationaal belang 13 'Zorgvuldige afwegingen en transparante besluitvorming bij alle ruimtelijke plannen'. Bij het voorliggende bestemmingsplan zijn alle belangen zorgvuldig afgewogen. Burgers, belangenorganisaties en andere overheden hebben de mogelijkheid om in het kader van de bestemmingsplanprocedure te reageren op deze afweging.

Het plangebied en de wijde omgeving liggen in een radarverstoringsgebied. In dit gebied mogen bouwwerken worden gebouwd met een maximale hoogte van 118 meter ten opzichte van het NAP. Het voorliggende plan biedt (bij lange na) geen mogelijkheden voor bouwwerken van 118 meter of meer. In het kader van de voorgenomen ontwikkeling zijn er dus geen beperkingen vanwege het radarverstoringsgebied.

Ladder voor duurzame verstedelijking

Om een zorgvuldig gebruik van de schaarse ruimte te bevorderen, is een ladder voor duurzame verstedelijking geÃ¯ntroduceerd. Dat betekent: eerst kijken of er vraag is naar een bepaalde nieuwe stedelijke ontwikkeling, vervolgens kijken of het bestaande stedelijk gebied of bestaande bebouwing kan worden hergebruikt en mocht nieuwbouw echt nodig zijn, dan altijd zorgen voor een optimale inpassing en multimodale bereikbaarheid.

De ladder voor duurzame verstedelijking werkt met de volgende opeenvolgende stappen ('de treden van de ladder'):

* 1\. Beoordeling door betrokken overheden of de beoogde ontwikkeling voorziet in een regionale, intergemeentelijke vraag voor bedrijventerreinen, kantoren, woningbouwlocaties en andere stedelijke voorzieningen. Naast de kwantitatieve beoordeling (aantal hectares of aantallen woningen) gaat het ook om kwalitatieve vraag (bijvoorbeeld een bedrijventerrein waar zware milieuhinder mogelijk is of een specifiek woonmilieu) op regionale schaal.

* 2\. Indien de beoogde ontwikkeling voorziet in een regionale, intergemeentelijke vraag, beoordelen betrokken overheden of deze binnen bestaand bebouwd gebied kan worden gerealiseerd door locaties voor herstructurering of transformatie te benutten.

* 3\. Indien herstructurering of transformatie van bestaand bebouwd gebied onvoldoende mogelijkheden biedt om aan de regionale, intergemeentelijke vraag te voldoen, beoordelen betrokken overheden of deze vraag op locaties kan worden ontwikkeld die passend multimodaal ontsloten zijn of als zodanig worden ontwikkeld.

*Ad 1*

De voorgenomen ontwikkeling voorziet in een nieuwe stedelijke ontwikkeling. Met de ontwikkeling wordt invulling gegeven aan de woningbouwbehoefte en ook verbetert de ruimtelijke kwaliteit. In paragraaf 3\.4 is ingegaan op het regionaal beleid en de woningbouw, zowel kwantitatief als kwalitatief. In hoofdstuk 2 is ingegaan op de planvorming met daarbij ook de ligging en kwaliteit van de locatie.

*Ad 2*

De locatie betreft een inbreidingslocatie binnen de kern Heerde en ligt binnen bestaand bebouwd gebied. Door middel van herstructurering vindt woningbouwontwikkeling plaats. Hierdoor wordt langdurige leegstand van het schoolgebouw voorkomen. De locatie zal ontsloten worden vanaf het Ramakerspad en de Vicarielaan.

*Ad 3*

Aangezien er aan trede 2 wordt voldaan, hoeft er geen toepassing te worden gegeven aan trede 3\.

**Conclusie**

Deze ontwikkeling voldoet aan de ladder voor duurzame verstedelijking.

#### 3\.2 Provinciaal beleid

**Omgevingsvisie en Omgevingsverordening Gelderland**

Op 9 juli 2014 is de Omgevingsvisie Gelderland vastgesteld door de Provinciale Staten. Een actualisatieplan van deze visie is door de Provinciale Staten vastgesteld op 8 juli 2015\. De visie beschrijft hoe de provincie de komende jaren wil omgaan met ontwikkelingen en initiatieven. Het is een 'plan' dat richting geeft en ruimte biedt en geen plan met exacte antwoorden. De provincie kiest er in deze visie voor om vooral opgaven en rollen te benoemen. De provincie onderscheidt voor zichzelf vier rollen: ondernemend, inspirerend, verbindend en normerend. De provincie heeft twee doelen gedefinieerd die de rol en kerntaken van de provincie als middenbestuur benadrukken.

De doelen zijn:

* een duurzame economische structuurversterking;

* het borgen van de kwaliteit en de veiligheid van onze leefomgeving.

De Omgevingsverordening Gelderland is vastgesteld op 24 september 2014 door Provinciale Staten. Ook van de verordening is een actualisatieplan door de Provinciale Staten vastgesteld op 8 juli 2015\. De Omgevingsverordening richt zich net zo breed als de Omgevingsvisie op de fysieke leefomgeving in de Provincie Gelderland.

Noord\-Veluwe

De provincie geeft per regio aan wat de opgaven voor die regio zijn. De regio Noord\-Veluwe wordt gekenmerkt door:

* rust en ruimte;

* afwisselend landschap: water, boerenland, steden, dorpen, bos en hei;

* een rijke cultuurhistorie;

* gastvrijheid en mensen die omzien naar elkaar;

* de recreatieve en toeristische sector en zorg;

* goede verbindingen met omringende regio's.

De opgaven waar de regio voor staat, zijn:

* Economische ontwikkeling is de motor van de regio: versterking van de recreatieve en toeristische sector, innovatie in het bedrijfsleven, vasthouden en versterken van zorgondernemers, een toekomstbestendige agrarische sector.

* Behouden, versterken en benutten van bestaande kwaliteiten: natuur, landschappen, water, gemeenschappen, steden en dorpen.

* Verbinden van leefbaarheid in kernen met natuurgebieden en het waterlandschap.

* Ruimte bieden aan ondernemers om een passend aanbod te ontwikkelen op deze opgaven.

Voor woningbouw zijn er op regionale schaal afspraken met ten minste gemeenten en woningcorporaties over de woningvoorraad.

Ladder voor duurzaam ruimtegebruik

In de visie is de Gelderse ladder voor duurzaam ruimtegebruik opgenomen voor kwalitatief goede afwegingen bij keuzes voor nieuwbouw en prioritering bij overcapaciteit in landelijk en stedelijk gebied. De Gelderse ladder voor duurzaam ruimtegebruik is van toepassing op stedelijke ontwikkelingen of functieverandering naar stedelijke functies.

De provinciale ladder sluit aan op de (nationale) 'ladder voor duurzame verstedelijking'. In paragraaf 3\.1 is reeds nader ingegaan op deze ladder in relatie tot de voorgenomen ontwikkeling.

De provincie en haar partners streven er samen naar om vraag en aanbod op de woningmarkt met elkaar in balans te brengen en te houden. In de Regionale Woonagenda agenderen alle (relevante) partijen in een regio de regionale opgaven op het gebied van wonen. Zij maken afspraken over wat zij hieraan gaan doen. De provincie is een van de partijen. De agenda gaat onder meer over hoe partijen met elkaar invulling geven aan flexibiliteit, levensloopbestendigheid, betaalbaarheid, het aandeel 'huur' en andere kwaliteiten waaraan behoefte is.

De provincie maakt op regionale schaal afspraken met gemeenten en woningbouwcorporaties over de woningvoorraad op basis van een recente huishoudensprognose (Primos). De kwantitatieve regionale afspraken worden vastgelegd in het Regionaal Programma Wonen. Dit Regionaal Programma Wonen wordt momenteel nog uitgewerkt en vormt de opvolger van de KWP3 (zie paragraaf 3\.3).

Nieuwe woningen moeten inspelen op de toekomstige vraag. Meer flexibiliteit is nodig voor gebruik van woningen door verschillende doelgroepen. Met het voorliggende bestemmingsplan wordt ingespeeld op de woningmarkt en de concrete behoefte voor de woningbouwmogelijkheden.

Provinciale belangen

De volgende provinciale belangen zijn van toepassing op het plangebied:

* Windenergie: Het plangebied en de wijde omgeving liggen binnen een gebied dat is aangewezen als 'Windenergie uitgesloten vanwege wettelijke beperkingen'. Dit heeft geen gevolgen voor de voorgenomen ontwikkeling.

* Glastuinbouw: Voor het plangebied en de wijde omgeving geldt ook 'Glastuinbouw in overige gebieden'. De bepalingen hierbij hebben geen gevolgen voor de voorgenomen ontwikkeling.

* Water en ondergrond: Het plangebied en de wijde omgeving zijn aangewezen als Grondwaterfluctuatiezone (toelichtend). De grondwaterfluctuatiezone is een gebied dat extra gevoelig is voor grondwateroverlast. Het is van belang om hiermee bij de inrichting of herinrichting van stedelijk gebied, via de watertoets, rekening te houden en zonodig maatregelen te nemen. In paragraaf 4\.2 is ingegaan op de watertoets.

Vanuit de provinciale belangen zijn er geen beperkingen voor de voorgenomen woningbouwontwikkeling.

**Conclusie**

Gelet op de omgevingsvisie en de omgevingsverordening worden met dit bestemmingsplan geen provinciale belangen belemmerd en wordt aangesloten op de economische situatie.

#### 3\.3 Regionaal beleid

**Kwantitatieve opgave wonen 2013\-2025**

De KWP3 is opgevolgd door de Kwantitatieve opgave wonen 2013\-2025\. Het beleidsstuk is nog niet compleet. Wel zijn er gezamenlijke afspraken tussen de gemeente gemaakt over de verdeling van de bouwopgave tot en met 2024\. Per gemeente is een bandbreedte opgesteld. Met de bandbreedte wordt bedoeld de in de regionale woonvisie globaal berekende lokale woningbehoefte. Afgesproken is dat gemeenten bij de ontwikkeling van woningbouwplannen binnen deze bandbreedte blijven. Bij het overschrijden door een gemeente van de gemiddelde waarde van de bandbreedte zal worden bezien of nog opgaven resteren, in beginsel zijn 800 woningen nog niet onderling verdeeld, of dat tot een herverdeling gekomen kan worden. Voor Heerde geldt een bandbreedte van 620\-750 en een gemiddelde waarde van 685\.

#### 3\.4 Gemeentelijk beleid

**Woonvisie Heerde 2015\-2025**

Het uitgangspunt van de woonvisie is het maken en behouden van kwaliteit. Dit kan alleen door niet vooraf strikte en knellende regels op te stellen, maar door te werken met bestaande kwaliteiten, partijen en passende oplossingen. Dit leidt tot maatwerk per situatie met inachtneming van de algemene vastgestelde principes. Het creÃ«ren van maatschappelijke meerwaarde is bij ieder initiatief het uitgangspunt en het afwegingskader van het gemeentebestuur.

De bestaande gebouwen in de gemeente worden optimaal gebruikt. Waar mogelijk worden gebouwen omgevormd tot woonruimten.

Het grootste deel van de benodigde woningen voor de toekomst staat er al. Uitgerekend is dat er in Heerde in verband met de groei van het aantal huishoudens (dus niet het aantal inwoners) in de periode 2013 tot 2020 circa 420 â 460 extra woningen nodig zijn. Gemiddeld is dat een toevoeging van 60 â 65 woningen per jaar. Ten opzichte van de bestaande woningvoorraad is dat een toename van ongeveer 6%. Gelet op de geschetste trends en het streven dat een ieder op termijn kan beschikken over een bij zijn situatie passende woning, is duidelijk dat het grootste deel van de opgave bereikt moet worden door aanpassing en vervanging van de bestaande woningvoorraad.

In de regionale visie is aangegeven dat afgestapt wordt van de oude manier van woningbouwprogrammering. Er wordt overgestapt van aanbodgestuurd bouwen naar vraaggestuurd bouwen. De markt bepaalt wat gebouwd gaat worden. Daarvoor is een nieuw afwegingskader voor nieuwbouw noodzakelijk. Niet langer is bepalend of een ontwikkeling past in een woningbouwprogramma. De vraag is nu of een bouwplan inspeelt op de marktvraag en voldoende maatschappelijke en ruimtelijke kwaliteit toevoegt.

Dit plan betreft 14 woningen. Het gewenste aantal van 60\-65 woningen per jaar wordt tot op heden niet gerealiseerd. De ontwikkeling past binnen de kwalitatieve afweging dat er vraaggestuurd wordt gebouwd.

Deze ontwikkeling past dus binnen de Woonvisie Heerde 2015\-2025\.

**Toekomstvisie gemeente Heerde 2025**

Maatschappelijke en economische ontwikkelingen gaan in snel tempo. Om hierop in te spelen heeft de gemeente op 13 juli 2009 de Toekomstvisie gemeente Heerde 2025 vastgesteld. Deze visie is een agenda voor de toekomst, een heldere profilering van de gemeente in de regio en naar de eigen burgers, instellingen en ondernemers. De Toekomstvisie gemeente Heerde 2025 maakt duidelijk waar de gemeente voor staat, welke ontwikkeling zij ambieert en waarvoor de gemeente zich de komende jaren hard wil maken richting de eigen bevolking, instellingen, ondernemers en andere voor de ontwikkeling van Heerde belangrijke partijen.

Thema Wonen

Architectonisch en ruimtelijk hebben de verschillende kernen van de gemeente Heerde een eigen karakter. De inrichting en de architectuur in relatie tot het landschap bepalen de âleesbaarheidâ van Heerde.

Bebouwing hoeft niet altijd en overal te worden uitgesloten. Het gaat vooral om hoe en waar gebouwd wordt en of dat zÃ³ kan plaatsvinden dat de kwaliteit intact blijft of wordt versterkt. Behoud van identiteit, eenheid en schoonheid door de (aan\-)bouw van doordachte nieuwbouw, renovatie en inbreiding is van belang om de kwaliteiten van de gemeente te waarborgen.

Door een grotere variÃ«teit aan leefstijlen en woonwensen zal de differentiatie in bewonersgroepen in de gemeente toenemen. Te verwachten valt dat zekerheid en geborgenheid belangrijkere waarden worden. Gedacht wordt aan de groeiende vraag naar wonen in een veilige, geborgen omgeving met gelijkgestemden. Het kunnen terugvallen op private waarborgen en garanties wordt belangrijker.

De eisen aan de woning en woonomgeving zijn en komen hoger te liggen. Meer welvaart leidt tot:

* hogere eisen aan de oppervlakte, inrichting en uitstraling van de woning;

* een hang naar privacy en geborgenheid;

* een gedifferentieerd aanbod van woningen en woonmilieus, vanwege keuzemogelijkheden en verscheidenheid;

* een woningvoorraad die flexibel gebruikt kan worden, vanwege onzekerheden en dynamiek en verscheidenheid in de vraag;

* een stijgende kwaliteitsvraag, vanwege welvaartsontwikkeling en duurzaamheid;

* uitbreiding van (elektronische) voorzieningen;

* compenserende maatregelen met betrekking tot het klimaat zullen hun intrede doen;

* bouwen binnen lokale architectuur en authenticiteit.

De locatie ligt binnen de kern Heerde. Hier zijn inbreidingsgebieden die geschikt zijn voor woningbouw. Met de voorgenomen ontwikkeling wordt ingespeeld op de toenemende vraag op het gebied van wonen.

**Structuurvisie gemeente Heerde 2025**

De Structuurvisie Heerde 2025 is op 17 september 2012 vastgesteld door de gemeenteraad. De structuurvisie is het kader voor de ontwikkeling van de gemeente Heerde tot 2025\. Deze visie geeft richting aan de ruimtelijke, economische en maatschappelijke ontwikkeling van de gemeente Heerde naar de toekomst. De Structuurvisie Heerde 2025 is een nadere uitwerking van de toekomstvisie.

In de structuurvisie is de gemeente opgedeeld in verschillende zones. Het plangebied behoort tot zone 2 'Nieuwe zakelijkheid en gezondheid'. Dit is de economische zone tussen Heerde en Wapenveld, inclusief de gebieden ten noorden en zuiden daarvan. Het is een zone waarin zowel wonen, werken, recreatie en zorg als natuur en groen een plek hebben. Kortom, een dynamisch gebied dat zich verder kan ontwikkelen, maar met respect voor omliggende functies.

Nieuwe woningbouw is toegestaan binnen de grenzen van de kernen of in de daarvoor aangewezen gebieden. Inbreiding en herstructurering hebben in de kernen de voorkeur boven uitbreiding en kunnen al een belangrijke bijdrage leveren aan het voorzien in de woningbehoefte. Inbreiding mag echter niet ten koste gaan van het karakter van de verschillende kernen.

**Welstandsnota**

De gemeenteraad van Heerde heeft de Welstandsnota gemeente Heerde op 24 mei 2004 vastgesteld. In de nota is het welstandsbeleid van de gemeente Heerde beschreven en zijn zowel gebiedsgerichte als algemene welstandscriteria geformuleerd.

Deelgebieden

Aan elk deelgebied is een welstandsniveau toegekend. Er wordt onderscheid gemaakt in vier welstandsniveau's, te weten 'Welstandsniveau 1, Zware toetsing', 'Welstandsniveau 2, Reguliere toetsing', 'Welstandsniveau 3, Soepele toetsing' en 'Welstandniveau 4, Welstandsvrij'.

Het plangebied is niet gelegen binnen een deelgebied en valt hiermee onder welstandniveau 4, wat inhoudt dat de locatie welstandsvrij is. In deze gebieden wordt een preventieve welstandsbeoordeling overbodig geacht. Het bouwplan hoeft dus niet te worden getoetst aan de welstandscriteria.

**Conclusies**

Gesteld kan worden dat het betreffende plan past binnen en aansluit bij het relevante gemeentelijke beleid, waarmee het plan geen consequenties voor de gemeentelijke belangen heeft.

### Hoofdstuk 4 Omgevingsaspecten

Ingevolge artikel 3\.1\.6 van het Besluit ruimtelijke ordening wordt in dit hoofdstuk een beschrijving opgenomen van het verrichte onderzoek naar relevante feiten en belangenafweging (artikel 3\.2\. Algemene wet bestuursrecht).

#### 4\.1 Bodem

Ten aanzien van de bodemkwaliteit geldt de Wet bodembescherming (Wbb) en het (bijbehorende) Besluit bodemkwaliteit. Gestreefd wordt naar een duurzaam gebruik van de bodem. Bij een ruimtelijk plan moet de bodemkwaliteit van het betreffende gebied inzichtelijk worden gemaakt. Hierbij is van belang te weten of er bodemverontreiniging is die de functiedoelen kan frustreren, of er gezondheidsrisico's of ecologische risico's daardoor zijn en wat de mogelijkheden zijn om er tijdig iets aan te doen. Hiervoor is wettelijk verplichte informatie over de bodemkwaliteit nodig. Het uitgangspunt wat betreft de bodem in het plangebied is, dat de kwaliteit ervan zodanig dient te zijn dat er geen risico's zijn voor de volksgezondheid bij het gebruik van het plangebied voor de voorgenomen functie(s).

**Verkennend bodemonderzoek**

In het kader van de voorgenomen ontwikkeling is een verkennend bodemonderzoek uitgevoerd. De resultaten van dit onderzoek zijn neergelegd in een rapport van 19\-02\-2016\. Dit rapport is opgenomen in Bijlage 1 Bodemonderzoek.

Gezien de aard en de concentraties van de aangetoonde parameters in relatie tot de bestemming van het terrein, wordt geconcludeerd wij dat verhoogde risico's voor de volksgezondheid en/of het milieu op basis van de aangetoonde milieuhygiÃ«nische bodemkwaliteit, niet te verwachten zijn. De resultaten van het onderzoek vormen dan ook geen aanleiding tot nader onderzoek en zijn geen milieuhygiÃ«nische belemmering in relatie tot de toekomstige woonbestemming van het terrein.

**Conclusie**

Het aspect bodem leidt niet tot belemmeringen voor de voorgenomen ontwikkelingen.

#### 4\.2 Water

Sinds 1 november 2003 is voor alle ruimtelijke plannen de watertoets verplicht. Het doel van de watertoets is waterbelangen evenwichtig mee te nemen in het planvormingsproces van het Rijk, provincies en gemeenten. Hiermee wordt een veilig, gezond en duurzaam watersysteem nagestreefd. De toets omvat het gehele proces van vroegtijdig informeren, adviseren, afwegen en uiteindelijk beoordelen van de in ruimtelijke plannen voorkomende waterhuishoudkundige aspecten. Via de digitale watertoets is beoordeeld of en welke waterbelangen voor het plan relevant zijn. De samenvatting en het toetsresultaat hiervan zijn opgenomen in**Â**

Bijlage 2 Samenvatting

en toetsresultaat watertoets.

**Boordeling**

In het plangebied liggen geen belangrijke oppervlaktewateren (zogenaamde primaire of A\-watergangen), waterkeringen of gebieden die zijn aangewezen voor regionale waterberging. Dit betekent dat dit plan geen essentiÃ«le waterbelangen raakt. Op basis daarvan wordt door het waterschap voor het onderhavige plan een positief wateradvies gegeven.

**Aandachtspunten**

Voor de verdere uitwerking en concretisering van de voorgenomen ontwikkeling, geeft het waterschap aan dat rekening gehouden moet worden met een aantal algemene en gebiedsspecifieke aandachtspunten voor water.

Algemene aandachtspunten

*Vasthouden \- bergen \- afvoeren*

Een belangrijk principe is dat een deel van het hemelwater binnen het plangebied wordt vastgehouden en/of geborgen en dus niet direct afgevoerd wordt naar de riolering of het oppervlaktewater. Hiermee wordt bereikt dat de waterzuiveringsinstallatie beter functioneert, verdroging wordt tegen gegaan en piekafvoeren in het oppervlaktewater (met eventueel wateroverlast in benedenstrooms gelegen gebieden) wordt voorkomen. Bij lozing op oppervlaktewater zal hiervan een melding gedaan moeten worden bij het waterschap.

*Grondwaterneutraal bouwen*

Om grondwateroverlast te voorkomen adviseert het waterschap om boven de gemiddelde hoogste grondwaterstand (GHG) te ontwerpen. Dit betekent dat aspecten zoals ontwateringsdiepte en infiltratie van hemelwater, beschouwd worden ten opzichte van de GHG. Het structureel onttrekken / draineren van grondwater is geen duurzame oplossing en moet worden voorkomen. Het waterschap adviseert de initiatiefnemer dan ook om voorafgaand aan de ontwikkeling een goed beeld te krijgen van de heersende grondwaterstanden en GHG. Eventuele grondwateroverlast is in eerste instantie een zaak voor de betreffende perceeleigenaar.

*Schoon houden \- scheiden \- schoon maken*

Om verontreiniging van bodem, grond\- en/of oppervlaktewater te voorkomen is het van belang dat het afstromende hemelwater niet verontreinigd raakt. Dit kan door nadere eisen of randvoorwaarden te stellen aan bijvoorbeeld de toegepaste (bouw)materialen. Hiervoor kan de beslisboom voor het afkoppelen van verhard oppervlak van het waterschap worden toegepast.

Gebiedsspecifieke aandachtspunten

*Grondwaterfluctuatiezone*

Het plangebied ligt binnen de grondwaterfluctuatiezone, zoals die door de provincie Gelderland is bepaald. Dit is een zone langs de flanken van het Veluwemassief, waar de grondwaterstanden naar verwachting op termijn zullen stijgen. Afhankelijk van de verwachtte stijging kan het raadzaam zijn daar nu rekening mee te houden, om daarmee toekomstig grondwateroverlast te voorkomen.

**Conclusie**

Bij de realisering van het plan wordt met de aandachtspunten rekening gehouden.

#### 4\.3 Archeologie en cultuurhistorie

De modernisering van de monumentenzorg (MOMO) heeft erin geresulteerd dat per 1 januari 2012 het Besluit ruimtelijke ordening is aangepast. Met deze aanpassing is cultureel erfgoed ingebed in de ruimtelijke ordening. Het is verplicht om in bestemmingsplannen aandacht te geven aan cultuurhistorie en de effecten van het initiatief op cultuurhistorische waarden die in het plangebied voorkomen. Daar waar nodig dient de bescherming van deze waarden ook te worden vastgelegd in de regels en verbeelding bij het bestemmingsplan.

**Archeologie**

Complementair aan deze kaart zijn de Indicatieve Kaart van Archeologische Waarden (IKAW) en de Archeologische beleidskaart voor het grondgebied van de gemeente Heerde. De gemeentelijke archeologische beleidskaart is vastgesteld door de gemeenteraad op 12 maart 2012\. Op deze kaart is aangegeven welke gebieden een hoge, een gematigde, dan wel een lage verwachtingskans op archeologische vondsten hebben en waar zich archeologische monumenten bevinden.

De kaart geeft aan in welke gebieden er onderzoek gedaan moet worden en in welke gebieden onderzoek achterwege kan blijven. Op de volgende afbeelding is een uitsnede van deze kaart weergegeven.

![afbeelding "i_NL.IMRO.0246.408EMMASCHOOL-VA01_0006.jpg"](i_NL.IMRO.0246.408EMMASCHOOL-VA01_0006.jpg)

*Afbeelding: Uitsnede gemeentelijke archeologische beleidskaart*

Het plangebied ligt in een gebied dat is aangegeven met een 'hoge verwachting'. In deze gebieden is archeologisch onderzoek verplicht bij ruimtelijke ontwikkelingen met een verstoringsoppervlak groter dan 100 m2 en die dieper gaan dan 40 centimeter beneden maaiveld.

Ten behoeve van de voorgenomen ontwikkeling is een archeologie onderzoek uitgevoerd. De resultaten van dit onderzoek zijn neergelegd in een rapport van 27\-01\-2016\. Dit rapport is opgenomen in Bijlage 3 Archeologie onderzoek.

Uit het onderzoek blijkt dat tijdens het booronderzoek geen archeologische waarden zijn aangetroffen. Omdat echter in het oosten van het plangebied een intact plaggendek is aangetroffen is het mogelijk dat in dit deel van het plangebied het potentiÃ«le archeologische sporenniveau bewaard is gebleven. In het sporenniveau kunnen archeologische waarden vanaf het Neolithicum tot en met de Late Middeleeuwen aanwezig zijn.

Het potentiÃ«le archeologische sporenniveau is waarschijnlijk op de locatie van de funderingsbalken van de huidige bebouwing al verstoord geraakt. Daarom zal de sloop van de huidige bebouwing, mits voorzichtig uitgevoerd, waarschijnlijk in een geringe verstoring resulteren. Het potentiÃ«le archeologische sporenniveau zal waarschijnlijk verstoord worden op de locatie van de geplande bebouwing en langs de geplande middenweg (nieuwe ondergrondse infrastructuur).

Door een maximale verstoringsdiepte van 55 cm \-mv te hanteren zullen in het plangebied geen archeologische waarden verstoord worden. Als dit niet realiseerbaar is wordt geadviseerd om in het plangebied een proefsleuvenonderzoek uit te voeren, om de aan\- of afwezigheid van mogelijke archeologische waarden te onderzoeken. Het Bureau voor Archeologie adviseert het westelijke deel van het plangebied vrij te geven voor de voorgenomen ontwikkeling. In het oostelijke deel van het plangebied zullen bij een maximale verstoringsdiepte van 55 cm \-mv geen archeologische waarden verstoord worden. Om geen archeologische waarden te verstoren wordt er een proefsleuvenonderzoek uitgevoerd.

**Archeologisch proefsleuvenonderzoek**

Tijdens het archeologisch proefsleuvenonderzoek zijn geen archeologische relevante sporen aangetroffen of vondsten gedaan. De resultaten van het onderzoek zijn neergelegd in een rapport van 17\-06\-2016\. Dit rapport is opgenomen in Bijlage 4

Archeologisch proefsleuvenonderzoek. De kans op de aanwezigheid van een (intacte) archeologische vindplaats wordt derhalve als laag ingeschat.

Op basis van de resultaten van onderhavig onderzoek zijn geen vervolgstappen in het kader van de Archeologische Monumentenzorg (AMZ) nodig. Het plangebied is voldoende onderzocht en wordt op basis van de onderzoeksresultaten vrijgegeven.

Indien toch een archeologische âtoevalsvondstâ wordt gedaan dan is de uitvoerder van het grondwerk verplicht daar zo spoedig mogelijk melding van te doen bij het bevoegd gezag, de gemeente Heerde en de Rijksdienst voor het Cultureel Erfgoed.

**Historische (steden)bouwkundige waarden**

In en in de omgeving van het plangebied bevinden zich geen bouwwerken met cultuurhistorische (steden)bouwkundige waarden.

**Conclusie**

Het aspect archeologie en cultuurhistorie levert geen belemmeringen op voor de voorgenomen ontwikkeling.

#### 4\.4 Ecologie

Bij elk ruimtelijk plan dient, met het oog op de natuurbescherming, rekening te worden gehouden met de Natuurbeschermingswet en de Flora\- en faunawet. Hierbij wordt onderscheid gemaakt in gebiedsbescherming en soortenbescherming. Een ruimtelijk plan mag namelijk geen significante negatieve gevolgen hebben voor een te beschermen gebied en/of soort.

**Gebiedsbescherming**

Voor de gebiedsbescherming zijn in het kader van de Europese richtlijnen in Nederland speciale beschermingszones aangewezen met een hoge wettelijke bescherming. Hiervoor zijn Natura 2000\-gebieden en gebieden onderdeel uitmakend van de Ecologische Hoofdstructuur (EHS) opgenomen.

Het plangebied ligt niet binnen en ook niet nabij Natura 2000\-gebieden. Het meest nabij gelegen Natura 2000\-gebied is 'Veluwe', dit gebied ligt op een afstand van circa 2 kilometer. Het Natura 2000\-gebied 'Rijntakken' ligt op een afstand van circa 2,6 kilometer.

Het plangebied is ook niet gelegen binnen het Gelders natuurnetwerk (voorheen EHS). Het dichtstbijzijnde beschermde gebied ligt op een afstand van circa 90 meter van het plangebied.

Gezien de geldende bestemming, de huidige situatie met bebouwing, verharding en het gebruik met bijbehorende verkeersbewegingen en de tussenliggende barriÃ¨res worden geen significant, negatieve effecten op Natura 2000\-gebieden en het Gelders natuurnetwerk verwacht. Een nader ecologisch onderzoek is dan ook niet nodig.

**Soortbescherming**

Op basis van de Flora\- en faunawet zijn gebieden aangewezen voor de bescherming van dier\- en plantensoorten. De werkingssfeer van de Flora\- en faunawet is niet beperkt tot of gerelateerd aan speciaal aangewezen gebieden, maar geeft soorten overal in Nederland bescherming. Op grond van de Flora\- en faunawet gelden algemene verboden tot het verwijderen van groeiplaatsen van beschermde plantensoorten en het beschadigen of verstoren van voortplantings\- of vaste rust\- of verblijfplaatsen van beschermde diersoorten.

Ten behoeve van de voorgenomen ontwikkeling is een quickscan flora en fauna uitgevoerd. De resultaten van dit onderzoek zijn neergelegd in een rapport van 14\-01\-2016\. Dit rapport is opgenomen in Bijlage 5 Quickscan natuurtoets

Uit het onderzoek blijkt dat er geen beschermde dieren of planten in het gebied leven. Wel kunnen als gevolg van de geplande sloopwerkzaamheden verblijfplaatsen van vleermuizen verloren gaan. Hiervoor wordt nader onderzoek uitgevoerd volgens het huidige vleermuisprotocol. Indien vleermuizen worden aangetroffen, wordt een ontheffing gevraagd. Van de gemeente kan niet worden verwacht dat een leegstaand schoolgebouw in stand wordt gehouden, enkel als overwinteringsplaats voor vleermuizen. Verwacht wordt dat een eventueel benodigde ontheffing wordt verleend.

**Conclusie**

De ecologische aspecten leveren geen belemmeringen op voor het plan. Eventuele aanwezigheid van vleermuizen kan wel vertraging opleveren in de uitvoering van het plan, maar staat uiteindelijk realisering van het plan niet in de weg.

#### 4\.5 Bedrijven en milieuzonering

Uit het oogpunt van goede ruimtelijke ordening moet bij nieuwe ontwikkelingen worden nagegaan welke bronnen in of nabij het plangebied een belemmering kunnen vormen voor gevoelige functies als wonen. Daarnaast dient te worden bezien of sprake is van een aanvaardbaar woon\- en leefklimaat (de 'omgekeerde werking').

Het is gebruikelijk om voor ruimtelijke ontwikkelingen in de omgeving van bedrijvigheid aansluiting te zoeken bij de afstanden uit de publicatie Bedrijven en milieuzonering (VNG\-uitgeverij, 2009\). Andersom kan deze publicatie worden gebruikt voor het op verantwoorde wijze inpassen van bedrijvigheid in de fysieke omgeving. De VNG\-handreiking geeft op systematische wijze informatie over de milieukenmerken van vrijwel alle voorkomende bedrijfstypen. Het biedt daarmee een hulpmiddel om ruimtelijke ordening en milieu op gemeentelijk niveau op elkaar af te stemmen.

In de publicatie zijn richtafstanden gegeven. Hierbij wordt onderscheid gemaakt naar richtafstanden voor de ruimtelijk relevante milieuaspecten geur, stof, geluid en gevaar.

De afstanden gaan uit van gemiddeld moderne bedrijven. Indien bekend is welke activiteiten concreet worden beoogd, dan kan gemotiveerd worden uitgegaan van de daadwerkelijk te verwachten milieubelasting (in plaats van de richtafstanden).

**Van plangebied naar omgeving**

Binnen het plangebied worden geen milieubelastende activiteiten mogelijk gemaakt. De milieubelastende functie van de school verdwijnt. Vanuit het plangebied naar de omgeving zijn daarom geen belemmeringen voor de voorgenomen ontwikkeling.

**Van omgeving naar plangebied**

Een woning is een milieugevoelige functie. In de huidige situatie (school) is ook al sprake van een milieugevoelige functie. In de omgeving van het plangebied zijn milieubelastende activiteiten aanwezig waarmee rekening moet worden gehouden bij de voorgenomen ontwikkeling.

Kanaalstraat 12

Op de locatie Kanaalstraat 12 is een bedrijf gevestigd. Volgens het bestemmingsplan Heerde\-Dorp is hier een bedrijf in de categorie 1 of 2 toegestaan. In de huidige situatie is de school dus ook al een gevoelige functie. De nieuwe woningen komen niet dichterbij het bedrijf te liggen dan de huidige school. Daarmee zijn er geen nieuwe beperkingen voor het bedrijf.

Bonenburgerlaan 25, 27, 29, 35 en 37

Op grond van het bestemmingsplan Heerde\-Dorp hebben deze percelen de bestemming Centrum. Toegestaan zijn detailhandel, kantoren, dienstverlening, maatschappelijke voorzieningen en, op de verdiepingen, woningen. Voor deze functies geldt dat de milieuactiviteiten moeten zijn afgestemd op dichtstbij gelegen woningen. Voor deze functies zijn andere woningen maatgevend. Invulling van het plangebied met woningen levert voor deze functies geen beperkingen op.

**Conclusie**

Omliggende bedrijven en milieuzonering leveren geen belemmeringen op voor het plan.

#### 4\.6 Geluid

De Wet geluidhinder (Wgh) heeft tot doel de mensen te beschermen tegen geluidsoverlast. Op basis van deze wet dient bij het opstellen van een plan aandacht te worden besteed aan het aspect geluid.

In de Wet geluidhinder (Wgh) is een zonering van industrieterreinen, wegen en spoorwegen geregeld. Enerzijds betekent dit dat (geluids)eisen worden gesteld aan de geluidsbelastende functies, anderzijds betekent dit dat beperkingen worden opgelegd aan geluidgevoelige functies. Aangezien het plangebied niet gelegen is binnen de zone van een spoorweg en/of in de nabijheid van een gezoneerd industrieterrein, is alleen aandacht besteed aan het aspect wegverkeerslawaai.

Op basis van de Wet geluidhinder heeft een weg een onderzoekszone. Dat is niet het geval bij wegen waar een maximum snelheid geldt van 30 km per uur. Voor de relevante wegen geldt deze maximum snelheid. Nader akoestisch onderzoek is dan ook niet vereist.

**Conclusie**

De Wet geluidhinder levert geen belemmering op voor het realiseren van het plan.

#### 4\.7 Luchtkwaliteit

Met betrekking tot luchtkwaliteit moet rekening worden gehouden met het gestelde in de Wet milieubeheer (Wm), hoofdstuk 5, titel 5\.2 Luchtkwaliteitseisen en de bijbehorende bijlagen. Op basis van artikel 5\.16 Wm kan, samengevat, een plan worden vastgesteld, indien:

* aannemelijk is gemaakt dat de mogelijkheden die het bestemmingsplan biedt, niet leiden tot het overschrijden van een in bijlage 2 opgenomen grenswaarde, die behoort bij de Wet milieubeheer, hoofdstuk 5, titel 5\.2 Luchtkwaliteitseisen; of

* aannemelijk is gemaakt dat de mogelijkheden die het bestemmingsplan biedt, leiden tot een verbetering per saldo van de concentratie in de buitenlucht van de desbetreffende stof dan wel, bij een beperkte toename van de concentratie van de desbetreffende stof, de luchtkwaliteit per saldo verbetert door een samenhangende maatregel of een optredend effect; of

* aannemelijk is gemaakt dat de mogelijkheden die het bestemmingsplan biedt niet in betekenende mate bijdragen aan de concentratie of in de buitenlucht van een stof waarvoor in bijlage 2 een grenswaarde is opgenomen; of

* het project is genoemd of beschreven dan wel past binnen een programma van het Nationaal Samenwerkingsprogramma Luchtkwaliteit.

Ruimtelijke\-economische besluiten die 'niet in betekenende mate' bijdragen aan de concentraties in de buitenlucht van stoffen waarvoor bijlage 2 van de Wet milieubeheer een grenswaarde bevat, worden niet langer, zoals voorheen, individueel getoetst aan die grenswaarden. Als gevolg daarvan kunnen tal van kleinere projecten doorgang vinden, ook in situaties waar nog niet aan de grenswaarden wordt voldaan. De effecten van deze projecten op de luchtkwaliteit worden verdisconteerd in de trendmatige ontwikkeling van de luchtkwaliteit, zoals beschreven in het Nationaal Samenwerkingsprogramma Luchtkwaliteit (NSL).

Bij besluitvorming is het dus van belang om te bepalen of een initiatief 'niet in betekenende mate' bijdraagt aan de luchtkwaliteit. In de algemene maatregel van bestuur 'Niet in betekenende mate' (Besluit NIBM) en de ministeriÃ«le regeling NIBM zijn uitvoeringsregels vastgesteld die betrekking hebben op het begrip NIBM.

Het begrip 'niet in betekenende mate' is gedefinieerd als 3% van de grenswaarde voor NO2

Â en PM10 In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden.

Vooralsnog geldt dat:

* voor woningbouwlocaties met minder dan 1\.500 woningen (in geval van Ã©Ã©n ontsluitingsweg) of 3\.000 woningen (in geval van twee ontsluitingswegen met een gelijkmatige verkeersverdeling) geen beoordeling op luchtkwaliteit meer hoeft plaats te vinden;

* voor infrastructuur dat bij minder dan 3% concentratiebijdrage (verkeerseffecten gecorrigeerd voor minder congestie) ook geen beoordeling op luchtkwaliteit meer hoeft plaats te vinden;

* voor kantoorlocaties is dat bij minder dan 100\.000 m2 brutovloeroppervlak bij Ã©Ã©n ontsluitende weg, of 200\.000 m2 brutovloeroppervlak bij twee ontsluitende wegen.

De voorgenomen ontwikkeling betreft een ontwikkeling die van geringere omvang is dan wat hiervoor is aangegeven (het betreft namelijk slechts 14 woningen) en daarom kan geconcludeerd worden dat de luchtkwaliteit niet 'in betekenende mate' zal verslechteren. Daarom hoeft niet nader op het aspect luchtkwaliteit te worden ingegaan.

**Conclusie**

Het aspect luchtkwaliteit leidt niet tot belemmeringen van de voorgenomen ontwikkeling.

#### 4\.8 Geur

In het kader van de Wet geurhinder en veehouderij (Wgv) is onderzocht of in het plangebied een goed woon\- en verblijfklimaat is gegarandeerd en of het bouwblok van eventueel omliggende veehouderijbedrijven optimaal blijft benut.

In de nabije omgeving van het plangebied zijn geen agrarische bedrijven aanwezig. Hiermee is in het kader van geur van agrarische bedrijven een goed woon\- en verblijfklimaat gegarandeerd. Met de voorgenomen ontwikkeling worden er geen agrarische bedrijven belemmerd in de bedrijfsvoering.

Aan de milieuzoneringen van overige niet\-agrarische bedrijven is in paragraaf 4\.5 nadere aandacht besteed.

**Conclusie**

Bij de voorgenomen ontwikkeling zijn er geen belemmeringen vanuit het aspect geur.

#### 4\.9 Externe veiligheid

Van de ramptypes die verband houden met externe veiligheid zijn met name ongevallen met brandbare/explosieve of giftige stoffen van belang. Deze ongevallen kunnen nader worden onderscheiden in ongevallen met betrekking:

* inrichtingen;

* vervoer gevaarlijke stoffen door buisleidingen;

* vervoer gevaarlijke stoffen over weg, water en spoor.

**Inrichtingen**

De risico's waaraan burgers in hun leefomgeving worden blootgesteld door activiteiten met gevaarlijke stoffen in inrichtingen dienen tot een aanvaardbaar minimum te worden beperkt. Daartoe zijn in het Besluit externe veiligheid inrichtingen (hierna: Bevi) regels gesteld. Bij het toekennen van bepaalde bestemmingen dient onderzocht te worden:

* of voldoende afstand in acht worden genomen tussen (beperkt) kwetsbare objecten enerzijds en risicovolle inrichtingen anderzijds in verband met het plaatsgebonden risico;

* of (beperkt) kwetsbare objecten liggen binnen in het invloedsgebied van risicovolle inrichtingen en zo ja, wat de bijdrage is aan het groepsrisico.

Het plangebied is niet binnen de invloedssfeer gelegen van een risicovolle Bevi\-inrichting.

**Buisleidingen**

In of nabij het plangebied zijn geen buisleidingen gelegen waardoor gevaarlijke stoffen worden getransporteerd.

**Vervoer gevaarlijke stoffen over weg, water of spoor**

In of in de directe nabijheid van het plangebied vindt geen transport van gevaarlijke stoffen over weg, water of spoor plaats.

**Conclusie**

Het aspect externe veiligheid hoeft niet nader onderzocht te worden en vormt geen belemmering voor de voorgenomen ontwikkeling.

#### 4\.10 Kabels en leidingen

Ten westen van het plangebied ligt een straalpad. Binnen het straalpad geldt voor gebouwen een bouwhoogtebeperking voor hoogtes boven 20 meter. Het plangebied ligt buiten het straalpad.

Voor het overige bevinden zich in of nabij het plangebied geen bovengrondse en/of ondergrondse leidingen die ruimtelijk relevant zijn op bestemmingsplanniveau.

**Conclusie**

Vanuit het aspect kabels en leidingen zijn er geen beperkingen voor de voorgenomen ontwikkeling.

#### 4\.11 Besluit milieueffectrapportage

Het opstellen van een milieueffectrapportage (MER) en het doorlopen van de bijbehorende m.e.r.\-procedure is verplicht bij de voorbereiding van plannen en besluiten van de overheid die kunnen leiden tot belangrijke nadelige gevolgen voor het milieu. Dit is geregeld in hoofdstuk 7 van de Wet milieubeheer. Er zijn drie onafhankelijke sporen die kunnen leiden tot een m.e.r.\-plicht:

* a. Uit toetsing aan de hand van het Besluit milieueffectrapportage (Besluit m.e.r.) blijkt dat het plan of besluit voorziet in, of een kader vormt voor, activiteiten die (mogelijk) belangrijke nadelige gevolgen hebben voor het milieu. In onderdeel C en D van de bijlage bij het Besluit m.e.r. is aangegeven welke activiteiten planMER\-plichtig, besluitm.e.r.\-plichtig of m.e.r.\-beoordelings\- plichtig zijn. Voor deze activiteiten zijn in het Besluit m.e.r. drempelwaarden opgenomen. Voor (bestemmings)plannen dient te worden getoetst aan de activiteiten en drempelwaarden van onderdeel D van de bijlage bij het besluit m.e.r.. In het geval de activiteit genoemd wordt in onderdeel D, maar die onder de drempelwaarden vallen, dan is een 'vormvrije m.e.r.\-beoordeling' nodig. Bij de 'vormvrije m.e.r.\-beoordeling' dient te worden getoetst of belangrijke nadelige gevolgen voor het milieu kunnen worden uitgesloten. De toetsing dient te worden gedaan aan de hand van de criteria uit Bijlage III bij de Europese richtlijn m.e.r. (kenmerk project, plaats project en kenmerk potentieel effect). Indien belangrijke nadelige milieugevolgen zijn uitgesloten, dan is niet alsnog een (plan)m.e.r. (\-beoordeling) op grond van het Besluit m.e.r. noodzakelijk.

* b. In het geval van een (bestemmings)plan: indien een 'passende beoordeling' op grond van de Natuurbeschermingswet 1998 voor dit plan verplicht is vanwege de in het plan opgenomen activiteiten. Een passende beoordeling is verplicht indien significante negatieve effecten op Natura 2000\-gebieden niet zijn uit te sluiten;

* c. Wanneer Provinciale Staten in haar provinciale milieuverordening activiteiten hebben aangewezen, aanvullend op de activiteiten in het Besluit m.e.r., die kunnen leiden tot m.e.r.\-plicht.

**Toets MER\-plicht**

Het bestemmingsplan biedt een juridische\-planologische regeling voor de realisatie van 14 woningen. De activiteit die mogelijk wordt gemaakt (wonen) valt onder categorie 'D 11\.2 uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen'. De drempelwaarden van de betreffende categorie worden niet overschreden of zijn niet van toepassing (oppervlakte van 200 hectare of meer, 2\.000 of meer woningen en bedrijfsvloeroppervlakte van 200\.000 m2 of meer). Dit betekent dat een vormvrije m.e.r.\-beoordeling dient te worden uitgevoerd. Uit de vormvrije m.e.r.\-beoordeling blijkt of niet alsnog een m.e.r.\-procedure op grond van het Besluit m.e.r. moet worden doorlopen. In de volgende paragraaf is de 'vormvrije m.e.r.\-beoordeling' behandeld.

De afstand tot het dichtstbijzijnde Natura 2000\-gebied (Veluwe) bedraagt circa 2 kilometer. Gelet op de soort activiteit (wonen), de huidige bestemming en de afstand tot aan het Natura 2000\-gebied, is geoordeeld dat is uit te sluiten dat er significante negatieve effecten optreden op het Natura 2000\-gebied. Dit betekent dat er geen 'passende beoordeling' op grond van de Natuurbeschermingswet 1998 voor dit plan verplicht is en er derhalve, via dit spoor, ook geen sprake is van een planMER\-plicht.

De Provinciale Staten van Gelderland hebben momenteel geen activiteiten aangewezen die kunnen leiden tot een m.e.r.\-plicht. Derhalve is er via dit spoor ook geen sprake van een planMER\-plicht voor dit bestemmingsplan.

**Vormvrije m.e.r.\-beoordeling**

Zoals in de vorige paragraaf is aangegeven, is een vormvrije m.e.r.\-beoordeling altijd nodig als een besluit of plan wordt voorbereid over activiteiten die voorkomen op de D\-lijst en die onder de drempelwaarden liggen. Dit is het geval bij het voorliggend bestemmingsplan. Bij de vormvrije m.e.r.\-beoordeling dient te worden getoetst of belangrijke nadelige gevolgen voor het milieu kunnen worden uitgesloten. De toetsing dient te worden gedaan aan de hand van de criteria uit Bijlage III bij de Europese richtlijn m.e.r. (kenmerk project, plaats project en kenmerk potentieel effect).

Gelet op de kenmerken van het project, de plaats van het project en de kenmerken van de potentiÃ«le effecten is geoordeeld dat er geen belangrijke negatieve milieugevolgen zullen optreden. Dit blijkt ook uit de onderzoeken van de verschillende milieuaspecten, zoals deze in de voorgaande paragrafen zijn opgenomen. Voor de vormvrije m.e.r.\-beoordeling is het relevant om te melden dat het plangebied niet in een Belvedere\-gebied, een waterwingebied en een grondwaterbeschermingsgebied ligt.

Voor dit bestemmingsplan is dan ook geen m.e.r.\-procedure noodzakelijk op grond van het Besluit m.e.r.

**Conclusie**

Dit bestemmingsplan maakt geen activiteiten mogelijk die grote nadelige gevolgen hebben voor het milieu. Het opstellen van een milieueffectrapportage (MER) en het doorlopen van de bijbehorende m.e.r.\-procedure is dan ook niet verplicht. Er is daarom geen MER opgesteld.

### Hoofdstuk 5 Juridische planopzet

In de voorgaande hoofdstukken is ingegaan op het plangebied, het relevante beleid en de omgevingsaspecten. De informatie uit deze hoofdstukken is gebruikt om keuzes te maken bij het maken van het juridische deel van het bestemmingsplan: de verbeelding en de regels. In dit hoofdstuk wordt dieper ingegaan op de opzet van dit juridische deel.

#### 5\.1 Opzet van de regels

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. In de ministeriÃ«le Regeling standaarden ruimtelijke ordening is vastgelegd dat de Standaard Vergelijkbare Bestemmingsplannen (SVBP) de norm is voor de vergelijkbaarheid van bestemmingsplannen. Naast de SVBP zijn ook het Informatiemodel Ruimtelijke Ordening en de Standaard Toegankelijkheid Ruimtelijke Instrumenten normerend bij het vastleggen en beschikbaar stellen van bestemmingsplannen.

De SVBP geeft normen voor de opbouw van de planregels en voor de digitale verbeelding van het bestemmingsplan. Voor alle plannen die vanaf 1 juli 2013 in procedure gaan, is de RO Standaarden 2012 verplicht. Dit bestemmingsplan is opgesteld conform de normen van de SVBP2012\.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken.

De regels zijn onderverdeeld in vier hoofdstukken:

* 1\. Inleidende regels.

* 2\. Bestemmingsregels.

* 3\. Algemene regels.

* 4\. Overgangs\- en slotregels.

**Inleidende regels**

Hoofdstuk 1 bevat de inleidende regels. Deze regels gelden voor het gehele plangebied en bevatten:

* Begrippen.

In dit artikel zijn definities van de in de regels gebruikte begrippen opgenomen. Hiermee is een eenduidige interpretatie van deze begrippen vastgelegd.

* Wijze van meten.

Dit artikel geeft onder meer bepalingen waar mag worden gebouwd en hoe voorkomende eisen betreffende de maatvoering begrepen moeten worden.

**Bestemmingsregels**

Hoofdstuk 2 van de regels bevat de juridische vertaling van de in het plangebied voorkomende bestemmingen. De regels zijn onderverdeeld in onder andere:

* Bestemmingsomschrijving: omschrijving van de activiteiten die zijn toegestaan.

* Bouwregels: eisen waaraan de bebouwing moet voldoen (bebouwingshoogte, bebouwingspercentage, et cetera).

* Specifieke gebruiksregels: welk gebruik van gronden en opstallen in ieder geval strijdig zijn.

* Afwijken van de gebruiksregels: onder welke voorwaarde mag afgeweken worden van de aangegeven bestemming.

In paragraaf 5\.2 worden de bestemmingen nader toegelicht en wordt ook per bestemming aangegeven waarom voor bepaalde gronden voor deze is gekozen.

**Algemene regels**

Hoofdstuk 3 bevat de algemene regels. Deze regels gelden voor het gehele plangebied. Dit hoofdstuk is opgebouwd uit:

* Anti\-dubbeltelregel.

Deze regel is opgenomen om een ongewenste verdichting van de bebouwing te voorkomen. Deze verdichting kan zich met name voordoen, indien een perceel of een gedeelte daarvan, meer dan een keer betrokken wordt bij de berekening van een maximaal bebouwingspercentage.

* Algemene bouwregels

Hierin is een regeling opgenomen voor parkeren en laden en lossen. Voor het plangebied geldt een parkeernorm van 1,8 parkeerplaats per woning. Daarvan moet minimaal 0,3 parkeerplaats in openbaar gebied worden gerealiseerd voor bezoekers. Dit plan gaat uit van 1 parkeerplaats op eigen terrein en 0,8 in openbaar gebied.

* Algemene gebruiksregels.

In dit artikel worden de algemene gebruiksregels beschreven. Deze gaat uit van de gedachte dat het gebruik uitsluitend mag plaatsvinden in overeenstemming met de bestemming. Dit brengt met zich mee dat de bestemmingsomschrijving van de te onderscheiden bestemming helder en duidelijk moet zijn.

* Algemene afwijkingsregels

In dit artikel worden de algemene afwijkingsregels beschreven. Deze regels maken het mogelijk om op ondergeschikte punten van de regels in het bestemmingsplan af te wijken.

* Algemene wijzigingsregels

In dit artikel worden de algemene wijzigingsregels beschreven. Deze regels voorzien in de mogelijkheid om de ligging van bestemmings\-, bouw\- en aanduidingsgrenzen te wijzigen en om eventueel de woning te splitsen.

**Overgangs\- en slotbepalingen**

In hoofdstuk 4 van de regels staan de overgangs\- en slotregels. In de overgangsregels is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregels wordt aangegeven hoe het bestemmingsplan wordt genoemd.

#### 5\.2 Toelichting op de bestemmingen

**Verkeer**

De openbare wegen en het openbaar groen zijn bestemd als 'Verkeer'. Gronden met deze bestemming zijn bedoeld voor wegen, straten en paden, parkeervoorzieningen, groenvoorzieningen, speelvoorzieningen, waterhuishoudkundige voorzieningen, geluidwerende voorzieningen. In beginsel zijn geen geluidwerende voorzieningen voorzien, maar uit oogpunt van harmonisatie van planregels binnen de gemeente zijn ze hier wel vermeld. De inrichting van de openbare ruimte is niet in het bestemmingsplan vastgelegd vanwege gewenste flexibiliteit. Als na enige tijd blijkt dat een iets andere inrichting van de openbare ruimte gewenst is, kan dit worden gerealiseerd zonder dat een bestemmingsplanherziening nodig is.

**Wonen**

De toekomstige woningen zijn bestemd tot 'Wonen'. De regels voor 'Wonen' bevatten in Heerde gebruikelijke bepalingen, met aanpassingen in verband met de kwadrantwoningen, die een andere stedenbouwkundige situatie betreffen.

Doorgaans worden bijgebouwen gebouwd op tenminste 3 m achter de voorgevel (en het verlengde daarvan). Omdat dat bij de kwadrantwoningen niet mogelijk is, is middels een aanduiding geregeld dat bijgebouwen in het voorerf mogen worden gebouwd. De maximum bouwhoogte van de woningen is per bouwvlak vastgelegd.

### Hoofdstuk 6 Uitvoerbaarheid

Wettelijk bestaat de verplichting om inzicht te geven in de uitvoerbaarheid van een bestemmingsplan. In dat verband wordt een onderscheid gemaakt tussen de economische en de maatschappelijke uitvoerbaarheid.

#### 6\.1 Economische uitvoerbaarheid

Overeenkomstig artikel 3\.1\.6, lid 1 sub f van het Besluit op de ruimtelijke ordening dient bij de voorbereiding van een ruimtelijk plan dient een onderzoek te worden ingesteld naar de uitvoerbaarheid van het plan. Tussen de ontwikkelaar en de gemeente is een anterieure overeenkomst opgesteld. In de overeenkomst zijn afspraken gemaakt over de kosten, waaronder begrepen de kosten voor eventuele planschade. Bij een anterieure overeenkomst is een exploitatieplan niet nodig, gelet op artikel 6\.12 lid 2 Wro.

#### 6\.2 Maatschappelijke uitvoerbaarheid

**Inspraak**

Op 17 december 2015 is er een informatieavond geweest. Omwonenden zijn geÃ¯nformeerd over de plannen. Deze zijn positief ontvangen. Vragen van omwonenden zijn ter plekke of in deze toelichting beantwoord. Bovendien zijn de omwonenden door middel van een nieuwsbrief (15 april 2016\) geÃ¯nformeerd over de voortgang van de plannen en zijn nagekomen vragen daarin en gedurende de ter inzage periode beantwoord.

**Overleg**

In het kader van de woonvisie heeft regionaal overleg plaatsgevonden. Het plan past binnen deze visie. Gelet hierop wordt het overleg ex artikel 3\.1\.1 Bro gecombineerd met de terinzagelegging van het ontwerpbestemmingsplan.

12 september 2016\.