xml version\="1\.0" encoding\="UTF\-8"?

Oosteinde 8a Waarder: Toelichting

direct naar inhoud van Toelichting

Oosteinde 8a Waarder

====================

Toelichting

-----------

| Plan: | Oosteinde 8a Waarder |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1901\.Oosteinde8a\-BP80 |

* Vaststellingsbesluit

* Toelichting

* Bijlagen bij de toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldende planologische situatie

+ 1\.4 Leeswijzer

* Hoofdstuk 2 Planbeschrijving/initiatief

+ 2\.1 Ontstaansgeschiedenis locatie

+ 2\.2 Beschrijving bestaande situatie

+ 2\.3 Randvoorwaarden en uitgangspunten

+ 2\.4 Beschrijving nieuwe situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

+ 3\.4 Conclusie

* Hoofdstuk 4 Omgevingsaspecten

+ 4\.1 Milieu

+ 4\.2 Water

+ 4\.3 Verkeer en parkeren

+ 4\.4 Ecologie

+ 4\.5 Archeologie en cultuurhistorie

+ 4\.6 Overige realiserings\- en uitvoeringsaspecten

* Hoofdstuk 5 Juridische planbeschrijving

+ 5\.1 Algemeen

+ 5\.2 Verbeelding

+ 5\.3 Regels

+ 5\.4 Handhaving bestemmingsplan

* Hoofdstuk 6 Maatschappelijke uitvoerbaarheid

+ 6\.1 Economische uitvoerbaarheid

+ 6\.2 Inspraak en overleg

+ 6\.3 Zienswijzen

### Hoofdstuk 1 Inleiding

#### 1\.1 Aanleiding

Het perceel direct ten oosten van de woning Oosteinde 2 te Waarder heeft een bedrijfsbestemming en op de kavel staan een bedrijfsgebouw en een schuur. Het perceel is grotendeels verhard ten dienste van deze bestemming en is voorzien van een inrit. De bedrijfsfunctie is vervallen, de wens is ontstaan het perceel te herbestemmen naar een woonperceel, waarbij het voormalige bedrijfsgebouw zal worden gesloopt. De nieuwe woning wordt aan de oostzijde binnen de voormalige bedrijfsbestemming gesitueerd. De oppervlakte van het bestaande bedrijfsgebouw voldoet niet aan de regeling ruimte voor ruimte. Het tekort aan schuren wordt gecompenseerd uit de regeling (depot) van de gemeente.

Middels het schrijven van d.d. 12 januari 2017 hebben Burgemeester en Wethouders van de gemeente Bodegraven\-Reeuwijk de bereidheid uitgesproken aan deze planontwikkeling medewerking te verlenen.

Het voorliggende bestemmingsplan heeft tot doel om deze bestemmingswijziging te motiveren.

#### 1\.2 Ligging plangebied

De planlocatie ligt in het buitengebied aan de Oosteinde 2, aan de overzijde van de straat begint de bebouwde kom van Waarder. Aan de oostzijde van het perceel is een woonbestemming gesitueerd. Aan de noordzijde van het plangebied liggen de sportvelden van Waarder. Het plangebied is aangegeven in figuur 1\.1 en 1\.2\.

In onderstaande plankaart (figuur 1\.1\) is het plangebied met een ronde stip aangeduid

![afbeelding "i_NL.IMRO.1901.Oosteinde8a-BP80_0001.png"](i_NL.IMRO.1901.Oosteinde8a-BP80_0001.png)

Figuur 1\.1 Plangebied met omgeving (bron: Google Maps)

![afbeelding "i_NL.IMRO.1901.Oosteinde8a-BP80_0002.png"](i_NL.IMRO.1901.Oosteinde8a-BP80_0002.png)

Figuur 1\.2 Luchtfoto plangebied met omgeving (bron: PDOK viewer)

#### 1\.3 Geldende planologische situatie

Voor het plangebied geldt het volgende, door de gemeenteraad van Bodegraven\-Reeuwijk vastgestelde, bestemmingsplan:

Bestemmingsplan : Bestemmingsplan "Lange Ruige Weide"

Raadsbesluit : 2 oktober 2006

Gedeputeerde Staten : \-

Raad van State : \-

Het perceel is deels bestemd voor Bedrijven 'B(2\) (zw) â Bedrijfsdoeleinden(2\)' bedrijven vallende onder categorieÃ«n 1 en 2, (zw) zonder woning. Het overige deel is bestemd als A, Agrarische doeleinden, grondgebonden veehouderij. Een uitsnede van de plankaart is opgenomen in figuur 1\.3\.

![afbeelding "i_NL.IMRO.1901.Oosteinde8a-BP80_0003.png"](i_NL.IMRO.1901.Oosteinde8a-BP80_0003.png)

Figuur 1\.3 Uitsnede bestemmingsplankaart "Lange Ruige Weide"

#### 1\.4 Leeswijzer

In hoofdstuk 2 wordt de huidige situatie uiteengezet en geeft een planbeschrijving van de nieuwe toestand. In hoofdstuk 3 wordt het beleidskader verwoord. Hierin wordt het voor dit bestemmingsplan relevante rijks\-, provinciaal\-, en gemeentelijk beleid beschreven. Hoofdstuk 4 omvat de omgevingsaspecten, waaronder milieu, water en archeologie. Ook uitvoeringsaspecten worden hier beschreven. Hoofdstuk 5 is gewijd aan de uitvoerbaarheid. Hier wordt ingegaan op de uitkomsten van de inspraak en het overleg ex artikel 3\.1\.1 van het Besluit ruimtelijke ordening.

### Hoofdstuk 2 Planbeschrijving/initiatief

#### 2\.1 Ontstaansgeschiedenis locatie

Waarder is een dorp en een voormalige gemeente in de provincie Zuid\-Holland, thans behorend tot de gemeente Bodegraven\-Reeuwijk en voor een klein gedeelte tot de gemeente Oudewater.

Tussen 1000 en 1400 lieten zowel de bisschoppen van Utrecht als de graven van Holland het onbewoonde moerasbos in de Rijndelta ontginnen. Ook het gebied tussen de Oude Rijn en de Hollandse IJssel kwam aan de beurt. Na de ontginners kwamen de akkerbouwers. In de loop van de tijd ontstonden op belangrijke plaatsen als knooppunten van wegen of waterwegen kleine dorpjes. Langs de uitgestrekte polderwegen ontstond agrarisch georiÃ«nteerde lintbebouwing:

* Waarder: bebouwing rond de kerk en agrarische lintbebouwing tot aan de brug over de Dubbele Wiericke;

* Driebruggen: dorpskern ten westen van de brug over de Dubbele Wiericke en agrarische lintbebouwing in de polder Lange Weide en Ruige Weide;

* Sluipwijk: dorpsbebouwing rond de kerk in het huidige plassengebied en agrarische lintbebouwing;

* Reeuwijk: dorpsbebouwing rond de kerk in Reeuwijk\-Dorp en agrarische lintbebouwing;

* Middelburg: agrarische lintbebouwing langs de Middelburgseweg en de Randenburgseweg.

In de dorpen Reeuwijk\-Brug, Reeuwijk\-Dorp, Driebruggen en Waarder heeft er na 1945 een duidelijke uitbreiding van de bebouwing plaatsgevonden in de vorm van nieuwbouwwijken en âbuurten. Kenmerkend voor de structuur van het Reeuwijkse Land is het contrast tussen het veenweidelandschap en droogmakerijenlandschap, waar overwegend het agrarisch gebruik aanwezig is en het plassenlandschap, een zone van rust, natuur en water. De dorpen in het Reeuwijkse Land zijn ontstaan door de centrale ligging aan infrastructurele lijnen, zoals waterwegen en belangrijke doorgaande hoofdwegen. De ligging aan en achter de belangrijke hoofdwegen en waterwegen is een belangrijke identiteit voor de dorpen. De wijken en buurtjes in Reeuwijk\-Brug, Waarder, Driebruggen en Reeuwijk\-Dorp kenmerken zich ieder door hun eigen identiteit. De bouwstijlen en stedenbouwkundige opzet zijn in de wijken en buurten duidelijk zichtbaar. Sommige buurten zijn met veel water en groen, andere delen van het dorp kenmerken zich door een rijke afwisseling van straten met hofjes en pleintjes. Het Reeuwijkse Land ligt âmiddenâ in het Groene Hart, met als kenmerk rust en ruimte. Op relatief korte afstand liggen de steden Gouda en Woerden maar ook steden als Rotterdam, Den Haag en Utrecht liggen in de nabijheid van het Reeuwijkse Land.

Het perceel is gelegen in een gebied dat gekenmerkt wordt door haar landschappelijke openheid en de karakteristieke verkavelingsstructuur van het slagenlandschap. De karakteristieke lange en smalle kavels van dit landschap zijn typerend voor de cope ontginningen van het veen. Kenmerkend voor het landschapstype is dan ook het open weidelandschap, dat wordt doorsneden door een fijnmazig stelsel van sloten. In de open ruimten liggen enkele landschappelijke elementen zoals kleine geriefbosjes en houtkades/tiendwegen.

De herinrichting van onderhavig perceel is gericht op de sloop van de bestaande bebouwing en na het vervallen van de bedrijfsfunctie, volgt een meer open invulling passend bij het landschappelijke karakter waarin het zich bevindt. Een gedegen landschappelijke inpassing voorziet door toepassing van streekeigen elementen in een natuurlijke inbedding in het landschap.

#### 2\.2 Beschrijving bestaande situatie

Het perceel waarop het plan betrekking heeft, staat kadastraal bekend als gemeente Waarder, sectie C, nummers 386(gedeeltelijk) en 559 (figuur 2\.1\). Het nummer 386 valt gedeeltelijk in het plangebied.

![afbeelding "i_NL.IMRO.1901.Oosteinde8a-BP80_0004.png"](i_NL.IMRO.1901.Oosteinde8a-BP80_0004.png)

Figuur 2\.1 Kadastrale grenzen (Bron: PDOK viewer)

![afbeelding "i_NL.IMRO.1901.Oosteinde8a-BP80_0005.png"](i_NL.IMRO.1901.Oosteinde8a-BP80_0005.png)

Figuur 2\.2 Uittreksel kadastrale kaart (verkleind)

Het perceel Oosteinde 2 heeft een inrit, aan de westzijde van het perceel is een overpad aanwezig naar de woningen nummer 4 en 6\. Direct naast de oostelijke inrit ligt een inrit ten behoeve van de ontsluiting perceel C 386\. De bedrijfshal is gebouwd in jaren '80 naast de bestaande boerderij.

![afbeelding "i_NL.IMRO.1901.Oosteinde8a-BP80_0006.png"](i_NL.IMRO.1901.Oosteinde8a-BP80_0006.png)

Figuur 2\.3 Bestaande situatie bestemming 'Bedrijfsdoeleinden'

De hiernavolgende foto's geven een impressie van de huidige situatie.

![afbeelding "i_NL.IMRO.1901.Oosteinde8a-BP80_0007.png"](i_NL.IMRO.1901.Oosteinde8a-BP80_0007.png)

Figuur 2\.4 Bestaande bebouwing (bron: Google Streetview)

#### 2\.3 Randvoorwaarden en uitgangspunten

De volgende randvoorwaarden zijn van toepassing voor de ontwikkeling:

* Positionering en maatvoering bebouwing. De vrijstaande woning dient middenvoor op de kavel te worden geplaatst, evenwijdig aan de kavelgrenzen, waarbij rekening moet worden gehouden met de volgende voorwaarden:

+ 1\. Woning: maximaal 1 woning van 650 m3, Goothoogte maximaal 3,5 meter

+ 2\. Bijgebouwen : maximaal 75 m2, maximale goothoogte 3 meter en bouwhoogte 5 meter

+ 3\. Groene oevers: zowel de vrijstaande woning als erfbebouwing dient op tenminste 2 meter uit de poldersloten te worden gesitueerd;

+ 4\. Voorgevelrooilijn: de voorgevelrooilijn van de nieuwbouwwoning ligt minimaal 10 meter uit de weg

+ 5\. Hoogtes en inhoud: de maximale maatvoering (hoogtes, inhoud, dakhelling) van de woning dient overeen te komen met de regels conform bestemmingsplan Buitengebied Ruige weide;

+ 6\. Kap: de kaprichting van de woning dient evenwijdig aan de zijdelingse kavelgrenzen te worden gerealiseerd; kaphelling, minimaal 30 en maximaal 65 graden.

+ 7\. Woningbreedte: de breedte van de voorgevel van de vrijstaande woning bedraagt maximaal 9 meter.

* Ontsluiting

+ 1\. Ontsluiting: de ontsluiting van het perceel is aan de Oosteinde middels een dam

* Erf\-inrichting

+ 1\. Parkeren: het parkeren dient achter de bebouwing te worden gesitueerd en uit het zicht te worden geplaatst;

+ 2\. Versterken waterstructuren: bestaande waterstructuren als poldersloten dienen gehandhaafd te blijven

+ 3\. Landschappelijke inpassing: de inrichting van het erf bestaat uit eenvoudige materialen met streekeigen beplanting (opgaand groen en hagen/heggen).

* Architectuur

+ 1\. Architectuur: de architectuur is in een traditionele en kleinschalige stijl,

+ 2\. Kleur\- en materiaalgebruik: om de nieuwbouwwoning zoveel mogelijk te laten aansluiten bij de omliggende landschappelijke architectuur, wordt het volgende materiaalgebruik voorgesteld: gevels (baksteen: bruin tot donker bruin), donkere keramische dakpannen en houten kozijnen.

Met inachtneming van deze uitgangspunten en randvoorwaarden is het bestemmingsplan opgesteld

#### 2\.4 Beschrijving nieuwe situatie

De beoogde ontwikkeling betreft het slopen van de bestaande voormalige bedrijfsbebouwing, en het herbestemmen van het perceel naar wonen, gebruikmakend van de aanwezige inrit. Het bestaande bedrijfsgebouw wordt vervangen door een woning. De voorgevel van nieuw te bouwen woning komt op minimaal 10 meter uit de bestaande weg. Tussen de nieuw te bouwen woning en de bestaande woningen ontstaat meer ruimte dan in de huidige situatie waardoor een zichtlijn ontstaat naar het achterliggende polderlandschap. Het perceel wordt bestemd als Wonen. De aanwezige bestaande illegale bebouwing achter de bedrijfshal wordt gesloopt.

De nieuwe perceelinrichting voorziet in een landschappelijke inpassing, waarbij een sloot wordt gegraven tussen het woonperceel en de agrarische grond. Tevens wordt het perceel ingericht met streekeigen groen.

![afbeelding "i_NL.IMRO.1901.Oosteinde8a-BP80_0008.png"](i_NL.IMRO.1901.Oosteinde8a-BP80_0008.png)

Figuur 2\.5 Nieuwe situatie bestemming 'Wonen'

### Hoofdstuk 3 Beleidskader

#### 3\.1 Rijksbeleid

##### 3\.1\.1 Structuurvisie Infrastructuur en Ruimte (2012\)

De Structuurvisie Infrastructuur en Ruimte (SVIR) is op 13 maart 2012 vastgesteld en in werking getreden. In deze visie schetst het Rijk de ambities tot 2040 en de doelen, belangen en opgaven tot 2028\. Daarmee moet Nederland concurrerend, bereikbaar en veilig worden. Anders dan in de Nota Ruimte gaat de structuurvisie uit van het adagium 'decentraal, tenzij'. Het Rijk kiest voor een selectievere inzet van Rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid. Afspraken over verstedelijking, groene ruimte en landschap laat het Rijk over aan de provincies en gemeenten. Gemeenten krijgen ruimte voor kleinschalige natuurlijke groei en voor het bouwen van huizen die aansluiten bij de woonwensen van mensen. Bij het beheren en ontwikkelen van natuur krijgen boeren en particulieren in het landelijk gebied een grotere rol. Om zorgvuldig ruimtegebruik te bevorderen neemt het Rijk enkel nog een 'ladder' voor duurzame verstedelijking op (gebaseerd op de 'SER\-ladder'). Hierdoor neemt de bestuurlijke drukte af en ontstaat er ruimte voor regionaal maatwerk.

De stedelijke ontwikkeling die dit wijzigingsplan mogelijk maakt betreft de wijziging van een bedrijfsbestemming naar een woonperceel. Deze passende vervolgfunctie is van een dusdanig schaalniveau dat hieruit geen concrete rijksbelangen voortkomen. Het rijksbeleid staat de uitvoering van het plan niet in de weg.

##### 3\.1\.2 Bestluit algmene regels ruimtelijke ordening (Barro)

De wetgever heeft in de Wro, ter waarborging van de nationale of provinciale belangen, de besluitmogelijkheden van lagere overheden begrensd. Indien provinciale of nationale belangen dat met het oog op een goede ruimtelijke ordening noodzakelijk maken, kunnen bij of krachtens provinciale verordening respectievelijk bij of krachtens algemene maatregel van bestuur regels worden gesteld omtrent de inhoud van bestemmingsplannen. In het Besluit algemene regels ruimtelijke ordening (Barro) zijn 13 nationale belangen opgenomen die in de Structuurvisie Infrastructuur en Ruimte (SVIR) zijn herbevestigd. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid.

Het planinitiatief raakt geen rijksbelangen als genoemd in de Structuurvisie Infrastructuur en Ruimte en het Besluit algemene regels ruimtelijke ordening. Vanuit rijksbeleid zijn er derhalve geen beperkingen aan deze planontwikkeling.

#### 3\.2 Provinciaal beleid

##### 3\.2\.1 Visie ruimte en mobiliteit (2014\)

De Provinciale Staten van Zuid\-Holland hebben op 9 juli 2014 de Visie ruimte en mobiliteit (VRM) en de bijbehorende uitvoeringsdocumenten vastgesteld. De actualisering van de VRM, het Programma ruimte, de Verordening ruimte en de Cultuurhistorische Hoofdstructuur is op 14 december 2016 vastgesteld door Provinciale Staten. Deze actualisering heeft betrekking op een reeks van onderwerpen, waaronder de actualisering van de regionale visies voor wonen en kantoren. Dit beleidskader geeft op hoofdlijnen sturing aan de ruimtelijke ordening en maatregelen op het gebied van verkeer en vervoer. Uitgangspunt vormt steeds de maatschappelijke vraag. Ook rekent de provincie op de daadkracht van maatschappelijke partners, met wie zij intensievere samenwerking zoekt. Hoofddoel van de Visie ruimte en mobiliteit (VRM) is het scheppen van voorwaarden voor een economisch krachtige regio. Dat betekent: ruimte bieden om te ondernemen, het mobiliteitsnetwerk op orde en zorgen voor een aantrekkelijke leefomgeving.

De VRM bevat een nieuwe sturingsfilosofie. De kern daarvan is:

* Ruimte bieden aan ontwikkelingen.

* Aansluiten bij de maatschappelijke vraag naar woningen, bedrijfsterreinen, kantoren, winkels en mobiliteit.

* Allianties aangaan met maatschappelijke partners.

* Minder toetsen op regels en meer sturen op doelen.

Bij de VRM horen: de Visie ruimte en mobiliteit, de Verordening ruimte, het Programma ruimte en het Programma mobiliteit. De Agenda ruimte bevat een concretere uitwerking van de VRM. In de VRM zijn 4 thema's te onderscheiden.

* 1\. Beter benutten en opwaarderen

De provincie vangt de groei van de bevolking, de mobiliteit en de economische activiteit vooral op in de bestaande netwerken en bebouwde gebieden. Steden bieden nog volop kansen om te bouwen en te verbouwen. Ze kunnen de hoofdmoot voor hun rekening nemen van de woningen die Zuid\-Holland tot 2030 extra nodig heeft. Daardoor kan het landelijk gebied open blijven. Door de schaalvoordelen blijft het mogelijk om goed openbaar vervoer tussen knooppunten te laten rijden. Gemeenten stellen regionale visies voor woningen en kantoren op. Door deze visies stemmen de gemeenten het aanbod met elkaar af op de reÃ«le behoefte naar woningen en kantoren. Op deze wijze wil de provincie het overschot aan kantoren terugdringen en het tekort aan woningen voor bepaalde segmenten kleiner maken.

* 2\. Versterken stedelijk gebied (agglomeratiekracht)

Meer concentratie en specialisatie van locaties die onderling goed verbonden zijn, leidt tot de versterking van de kennis\- en bedrijvencentra op het Europese en wereldtoneel. De provincie wijst in de VRM de concentratielocaties met goede ontsluiting aan. Daarnaast werkt de provincie aan een goede aantakking van de Zuid\-Hollandse economie op nationale, Europese en wereldwijde netwerken van goederen\- en personenvervoer. Detailhandel is een belangrijke drager voor levendige centra. De VRM concentreert winkels zoveel mogelijk in bestaande winkelgebieden om leegstand in de binnenstad te voorkomen.

* 3\. Versterken ruimtelijke kwaliteit

Het provinciale landschap valt onder te verdelen in drie typen, gekenmerkt door veenweiden, rivieren en kust. Het verstedelijkingspatroon, de natuurwaarden en het agrarisch gebruik sluiten daar op aan. De provincie stelt de versterking van de kwaliteiten van gebieden centraal in het provinciaal beleid. Per nieuwe ontwikkeling zal voortaan eerst worden bekeken of het nodig is om het buiten bestaand stadsâ en dorpsgebied te realiseren. De voorwaarde hierbij is dat de maatschappelijke behoefte is aangetoond en de nieuwe ontwikkeling bijdraagt aan het behoud of verbetering van de ruimtelijke kwaliteit. Bij ruimtelijke kwaliteit gaat het om een integrale benadering waarbij de samenhang tussen bruikbaarheid, duurzaamheid Ã©n belevingswaarde in acht wordt genomen.

* 4\. Bevorderen van een water\- en energie\-efficiÃ«nte samenleving

In de VRM zet de provincie in op de transitie naar een water\- en energie\-efficiÃ«nte samenleving. Door ruimtelijke reserveringen te maken voor de benodigde netwerken en via haar vergunningen\- en concessiebeleid, draagt de provincie hieraan bij. Blikvanger is het warmtenet. Restwarmte uit de Rotterdamse mainport kan in de toekomst via een ondergronds leidingstelsel worden getransporteerd naar de greenport Westland\-Oostland, waar er kassen mee worden verwarmd, en naar steden om te voorzien in de warmtebehoefte van bewoners en bedrijven.

**Conclusie**

Onderhavige planontwikkeling levert een bijdrage aan het actief opruimen en tegengaan van verrommeling, waarbij rekening wordt gehouden met de kernkwaliteiten van het landschap. Er is sprake van een kwaliteitsverbetering, omdat sloop van 100 m2 voormalige bedrijfsgebouwen plaatsvindt. Deze bedrijfsfunctie behoort niet in het oorspronkelijke veenweidegebied.

Tevens is door compensatie van elders gesloopte gebouwen ook een ruimtelijke kwaliteitsverbetering ontstaan. Deze transformatie geeft vanuit landschappelijk en cultuurhistorisch oogpunt een duurzame kwaliteitsverbetering van dit veenweidegebied.

##### 3\.2\.2 Provinciale Verordening Ruimte (2014\)

**Ladder voor duurzame verstedelijking**

in de Verordening Ruimte van 9 juli 2014 en de partiÃ«le wijziging van 14 december 2016 (artikel 2\.1\.1 van de Verordening) is de ladder voor duurzame verstedelijking opgenomen. Op grond van dit artikel dient een bestemmingsplan waarin een nieuwe stedelijke ontwikkeling mogelijk wordt gemaakt te voldoen aan de volgende eisen:

* a. de stedelijke ontwikkeling voorziet in een actuele behoefte, die zo nodig regionaal is afgestemd;

* b. in die behoefte wordt binnen het bestaand stads\- en dorpsgebied voorzien door benutting van beschikbare gronden door herstructurering, transformatie of anderszins, of

* c. indien de stedelijke ontwikkeling niet binnen het bestaand stads\- en dorpsgebied van de betreffende regio kan plaatsvinden, wordt gebruik gemaakt van locaties die,

* 1\. gebruikmakend van verschillende middelen van vervoer, passend ontsloten zijn of als zodanig worden ontwikkeld,

* 2\. passen in de doelstellingen en richtpunten van de kwaliteitskaart van de Visie ruimte en mobiliteit, waarbij artikel 2\.2\.1\. van toepassing is, en

* 3\. zijn opgenomen in het Programma ruimte, voor zover het gaat om locaties groter dan 3 hectare. In de begripsbepalingen wordt onder bestaand stads\- en dorpsgebied verstaan: *bestaand*

*stedenbouwkundig samenstel van bebouwing, met inbegrip van daartoe bouwrijp gemaakte*

*terreinen, ten behoeve van wonen, dienstverlening, bedrijvigheid (uitgezonderd glastuinbouw),*

*detailhandel of horeca, alsmede de daarbij behorende openbare of sociaal culturele voorzieningen,*

*stedelijk groen en infrastructuur.*

In lid 2 is bepaald dat Gedeputeerde Staten bij de aanvaarding van een regionale visie kunnen aangeven in hoeverre de ladder voor duurzame verstedelijking op regionaal niveau geheel of gedeeltelijk is doorlopen. In de toelichting van het bestemmingsplan als bedoeld in het eerste lid, kan in dat geval worden verwezen naar de regionale visie als motivering of gedeeltelijke motivering dat de stedelijke ontwikkeling voldoet aan het eerste lid.

Toetsing aan ladder voor duurzame verstedelijking

Dit bestemmingsplan maakt het oprichten van Ã©Ã©n compensatiewoning mogelijk. Het begrip 'woningbouwlocatie', zoals opgenomen in de definitie in het Besluit ruimtelijke ordening is niet nader gedefinieerd in het Bro. Het moet echter gaan om een ruimtelijke ontwikkeling van enige omvang. Het bouwen van Ã©Ã©n woning is geen stedelijke ontwikkeling in de zin van de ladder (ABRvS 14 januari 2014, nr. 201308263/2/R4\). Gesteld kan worden dat de gebruiksmogelijkheden te kleinschalig zijn om onder het regime van artikel 3\.1\.6 lid 2 Bro te vallen, waarin de Ladder voor duurzame verstedelijking is opgenomen. Toetsing aan de ladder is derhalve niet nodig. Overigens wordt voldaan aan de eerste trede van de ladder, zodat verdere bespreking niet nodig is.

**Ruimtelijke kwaliteit**

Op grond van artikel 2\.2\.1, lid 1 van de Verordening ruimte (Ruimtelijke kwaliteit) kan een bestemmingsplan voorzien in een nieuwe ruimtelijke ontwikkeling, onder de volgende voorwaarden ten aanzien van ruimtelijke kwaliteit:

* 1\. de ruimtelijke ontwikkeling past binnen de bestaande gebiedsidentiteit, voorziet geen wijziging op structuurniveau, past bij de aard en schaal van het gebied en voldoet aan de relevante richtpunten van de kwaliteitskaart (inpassen);

* 1\. als de ruimtelijke ontwikkeling past binnen de bestaande gebiedsidentiteit, maar wijziging op structuurniveau voorziet (aanpassen), wordt deze uitsluitend toegestaan mits de ruimtelijke kwaliteit per saldo ten minste gelijk blijft door:

+ a. zorgvuldige inbedding van de ontwikkeling in de omgeving, rekening houdend met de relevante richtpunten van de kwaliteitskaart, en

+ b. het zo nodig treffen van aanvullende ruimtelijke maatregelen zoals bedoeld in het derde lid.

* 2\. als de ruimtelijke ontwikkeling niet past bij de bestaande gebiedsidentiteit (transformeren), wordt deze uitsluitend toegestaan mits de ruimtelijke kwaliteit van de nieuwe ontwikkeling is gewaarborgd door:

+ a. een integraal ontwerp, waarin behalve aan de ruimtelijke kwaliteit van het gehele gebied ook aandacht is besteed aan de fysieke en visuele overgang naar de omgeving en de fasering in ruimte en tijd, alsmede rekening is gehouden met de relevante richtpunten van de kwaliteitskaart,

+ b. en het zo nodig treffen van aanvullende ruimtelijke maatregelen zoals bedoeld in het derde lid.

Het kwaliteitsbeleid gaat uit van 'ja, mits': ruimtelijke ontwikkelingen zijn mogelijk, met behoud of verbetering van de ruimtelijke kwaliteit en geldt in principe voor het grondgebied van de gehele provincie, dat wil zeggen zowel de groene ruimte als de bebouwde ruimte. De provincie hanteert hier het handelingskader ruimtelijke kwaliteit: een benadering die enerzijds onderscheid maakt in drie soorten ruimtelijke ontwikkelingen (nieuwe bebouwing of nieuw gebruik van grond of bebouwing) naar gelang hun impact op de omgeving en anderzijds de realisatie van bepaalde soorten ruimtelijke ontwikkelingen uitsluit in gebieden met een bepaalde beschermingscategorie. Dit betekent dat ruimtelijke ontwikkelingen 1\) moeten passen de bestaande gebiedsidentiteit en 2\) moet voldoen aan de relevante richtpunten van de Kwaliteitskaart. Als een ontwikkeling niet past bij de aard en/of de schaal van het gebied zijn ontwerpoptimalisaties, inpassingsmaatregelen of aanvullende ruimtelijke maatregelen nodig om de ruimtelijke kwaliteit te behouden of te verbeteren.

![afbeelding "i_NL.IMRO.1901.Oosteinde8a-BP80_0009.png"](i_NL.IMRO.1901.Oosteinde8a-BP80_0009.png)

Figuur 3\.1 Uitsnede Kwaliteitskaart

Op de Kwaliteitskaart is het plangebied aangeduid als 'stads\- en dorpsrand'. Als richtpunten wordt onder andere het volgende aangehouden:

* Ontwikkelingen dragen bij aan de karakteristieke kenmerken/identiteit van stads en dorpsranden. Een nieuwe uitbreidingswijk bouwt voort op het bestaande stads\- en dorpsgebied en versterkt de overgangskwaliteit van de dorpsrand (zie stads\- en dorpsranden).

* Cultuurhistorisch waardevolle gebouwen en stedenbouwkundige patronen worden behouden door ze waar mogelijk een functie te geven die aansluit bij de behoeften van deze tijd. Voor ontwikkelingen aan de stads\- of dorpsrand geldt als richtlijn dat deze bijdragen aan het realiseren van een rand met passende overgangskwaliteit (front, contact of overlap). De sloop van het bedrijfsgebouw en de nieuwbouw van een woning versterkt het lint aan de Oosteinde.

Voor ontwikkelingen aan de stads\- of dorpsranden geldt als richtlijn dat deze bijdragen aan het realiseren van een rand met passende overgangskwaliteit (front, contact of overlap). De nieuwbouw van een woning tussen de aanwezige lintbebouwing aan Oosteinde is gelet op de kleinschaligheid inpasbaar zonder dat de stedenbouwkundige en landschappelijk structuur wordt aangepast. Deze planontwikkeling past qua aard en schaal bij wat er al in de directe omgeving in het lint aan de Oosteinde. Gesteld kan worden dat hier sprake is vanuit cultuur en landschappelijke waarden een betere 'inpassing' plaatsvindt.

Het plangebied ligt net buiten de BSD. Over deze ontwikkeling heeft regionale afstemming plaatsgevonden met de Regio Midden\-Holland. De planontwikkeling is opgenomen in de Regionale Agenda Wonen. Voldaan wordt aan de ladder voor duurzame verstedelijking. Daarom is deze ontwikkeling in overeenstemming met de provinciale belangen.

##### 3\.2\.3 Gebiedsprofiel Gouwe Wiericke

Gedeputeerde Staten van Zuid\-Holland hebben voor Gouwe Wiericke op 16 december 2014 een gebiedsprofiel vastgesteld. Een gebiedsprofiel omvat een beschrijving van karakteristieken (wat is er), ontwikkeling (wat speelt er), kwaliteiten (wat is waardevol) en ambitie (wat willen we) van het landschap van het betreffende gebied. Het gebiedsprofiel is in samenwerking met gemeenten en andere overheden en gebiedspartners opgesteld als gezamenlijke basis voor de ruimtelijke kwaliteit van dit gebied. Het gebiedsprofiel is een handreiking om de kwaliteit van plannen en ontwikkelingen te stimuleren om zo de ruimtelijke kwaliteit te behouden of te versterken. Het gebiedsprofiel bevat een schat aan informatie die gebruikt kan worden om te bepalen met welke kwaliteiten het wenselijk is rekening te houden bij ruimtelijke ontwikkelingen. Het gebiedsprofiel is de basis voor het plannen met kwaliteit. Elke ontwikkeling vraagt uiteindelijk om maatwerk.

Gouwe Wiericke heeft een rijk palet aan polders met ieder zijn eigen karakteristieke verkavelingspatroon. Kenmerkend voor Gouwe Wiericke is het samenspel tussen het oorspronkelijke ontginningspatroon en de vervening die onder andere tot het ontstaan van de Reeuwijkse Plassen hebben geleid. De planlocatie ligt in de Polder Ruige Weide.

De ambities van het gebiedsprofiel richten zich onder andere op:

* het behouden van de grote openheid en uitgestrektheid van het veenweidelandschap van Gouwe Wiericke,

* het versterken van de samenhang met de andere gebieden van het Groene Hart, en het behoud van de polders, met de daarbij horende verkavelings\- en waterpatronen, als dominante ruimtelijke eenheden,

* het behouden van de nuances tussen de polders en de beleefbaarheid van de verschillende stadia van veenontwikkeling,

* het behoud van de gevarieerde opbouw van de bebouwing langs de Oude Rijn en de panorama's vanaf de A12, N11 en de spoorlijnen,

* het behouden en versterken van de grote mate van diversiteit tussen de verschillende bebouwingslinten.

Het plangebied ligt in en herkenbaar waterrijk veen(weide)gebied. Als richtpunten bij de kwaliteitskaart zijn o.a. genoemd:

* Ontwikkelingen in het veenlandschap dragen zorg voor behoud van het veen en zijn gericht op het beperken van de bodemdaling.

* Bewaren diversiteit aan verkavelingspatronen. Lengtesloten zijn beeldbepalend en worden behouden.

* Ontwikkelingen houden rekening met het behoud van kenmerkende landschapselementen.

* Ontwikkelingen dragen bij aan behoud van de maat en weidsheid van de poldereenheden.

* Nieuwe bebouwing en bouwwerken worden geplaatst binnen de bestaande structuren/ linten en niet in de veenweidepolders.

Aanvullende ambities zijn onder meer het behouden van de weidsheid van het gebied als totaal en het tegengaan van verrommeld grondgebruik dat de openheid aantast. De veranderende landschappelijke dynamiek aan de Oosteinde krijgt een opwaardering, omdat de voormalige bedrijfsfunctie wordt omgezet in wonen en omdat ten behoeve van de realisering van dit plan elders 900 m2 wordt gesloopt.

Door de bouw van de nieuwe woning verandert het doorzicht naar het achterland niet waardoor het panorama niet wordt verstoord. Het lint blijft een lint als onderscheidende bebouwingsvorm in het gebied, waarbij de huidige korrel, profiel, transparantie en respect voor historische gaafheid van het lint gehandhaafd blijven. De woning wordt landschappelijk ingepast, zodat er per saldo sprake is van een verbetering van de ruimtelijke kwaliteit. Hiermee wordt een bijdrage geleverd aan een strategie van 'behoud, herstel en ontwikkeling': behoud en herstel van openheid, van rust en stilte en van het veenweidekarakter, zonder daarmee 'het gebied op slot te zetten' (ontwikkeling). Het tegengaan en saneren van verrommeling heeft hier prioriteit.

**Conclusie**

Onderhavige planontwikkeling voor het oprichten van een compensatiewoning voldoet aan het provinciale belang met betrekking tot Ruimtelijke kwaliteit zoals is vastgelegd in artikel 2\.2\.1, lid 4 van de Verordening Ruimte. De ruimtelijke\- en beeldkwaliteit krijgen hierdoor een kwaliteitsimpuls. Hierdoor kan worden voldaan aan het provinciale belang met betrekking tot de in dit bestemmingsplan mogelijk te maken functiewijziging.

#### 3\.3 Gemeentelijk beleid

##### 3\.3\.1 Structuurvisie 'Vitaliteit in het Reeuwijkse Land 2013\-2020

De gemeenteraad van Bodegraven\-Reeuwijk heeft op 9 oktober 2013 de structuurvisie 'Vitaliteit in het Reeuwijkse Land 2013\-2020' vastgesteld. Deze visie vervangt de door de gemeenteraad van Reeuwijk op 27 april 2009 vastgestelde Structuurvisie. Bij het opstellen van de structuurvisie is de inhoud van de Structuurvisie Reeuwijk (2009\) als uitgangspunt gehanteerd. Hierin zijn relevante gewijzigde (beleids)nota's en documenten van andere overheidsinstanties verwerkt. Tevens is de structuurvisie aangepast aan de gewijzigde wet\- en regelgeving. De visie bevat een thematische benadering en een uitvoeringsparagraaf met projectenlijst. Door onder andere het opnemen van een uitvoeringsparagraaf voldoet de structuurvisie aan gewijzigde wetgeving en op basis van deze paragraaf vindt kostenverhaal bij ruimtelijke ontwikkelingen plaats. De gemeente wil beschikken over een concurrerend aanbod van woon\- en werklocaties, maar ook over een aantrekkelijke openbare ruimte en een winkelaanbod, waar de bewoners zich in vele opzichten thuis voelen.

**Vitaal en beleefbaar platteland**

Een belangrijke kernkwaliteit van de gemeente Bodegraven\-Reeuwijk is de centrale ligging in het Groene Hart. Het open slagenlandschap is kenmerkend voor het landelijk gebied het Reeuwijkse Land. Het platteland en de agrarische sector bepalen daarmee niet alleen in belangrijke mate de identiteit van het Reeuwijkse Land, maar zijn ook van groot natuur\-, cultuurhistorisch\-, economisch\- en recreatief belang. De gemeente wil de agrarische functie \-als drager van de cultuurhistorische, landschappelijke en natuurlijke waarden\- behouden en leidend laten zijn voor het inpassen van ruimtevragende functies. Verder zijn ook het Reeuwijkse Plassengebied, Reeuwijkse Hout en sierteeltgebied unieke gebieden in het Reeuwijkse Land waarbij elk deelgebied een eigen karakter heeft.

**Zorgvuldige inpassing vrijkomende agrarische bebouwing**

Ondanks de relatief gunstige bedrijfsstructuur en gemiddelde bedrijfsomvang in het gebied zullen in de komende jaren bedrijven beÃ«indigd worden vanwege reguliere bedrijfsbeÃ«indiging, onder andere ten gevolge van de huidige en te verwachten maatregelen op landelijk en Europees niveau. Voor vrijkomende agrarische gebouwen en bedrijfscomplexen zal in de toekomst zorgvuldig worden nagegaan welke vervolgfuncties toegestaan kunnen worden, zodanig dat de omringende agrarische bedrijven niet in hun ontwikkeling belemmerd worden (milieu, ontsluiting). In dit kader kan onder andere worden gedacht aan het toepassen van de zogenaamde "Ruimte voor ruimte\-regeling", waarbij oude, niet functionele bebouwing gedeeltelijk kan worden vervangen door nieuwbouw. Deze nieuwe bebouwing en nieuwe functies moeten passen in de huidige karakteristiek van het type landschap en dienen derhalve qua hoofdopzet, detaillering, inrichting van het perceel en materiaalgebruik te worden afgestemd op de karakteristieke kenmerken van het buitengebied.

![afbeelding "i_NL.IMRO.1901.Oosteinde8a-BP80_0010.png"](i_NL.IMRO.1901.Oosteinde8a-BP80_0010.png)

Figuur 3\.2 Structuurvisiekaart (bron: Structuurvisie "Vitaliteit in het Reeuwijkse Land 2013\-2020\)

##### 3\.3\.2 Woningmarktanalyse (2011\)

Companen heeft voor de gemeente Bodegraven\-Reeuwijk in 2011 een update uitgevoerd van een in 2009 gehouden woningmarktonderzoek (rapport van 23 september 2011\). In dit rapport zijn de volgende conclusies meegegeven:

* stem planvoorraad af op de reÃ«le behoefte;

* zorg voor een betere fasering over de periode 2010\-2020;

* stel plannen waar mogelijk bij in kwaliteit.

Voor de periode 2010\-2020 wordt geadviseerd uit te gaan van de realisatie van circa 280 woningen in Reeuwijk. Dit is voldoende voor het invullen van de eigen autonome woningbehoefte. De uitgevoerde doorstroomanalyse geeft zicht op het daadwerkelijk verhuisgedrag van huishoudens in de afgelopen jaren. Companen ziet in de koopsector nog een beperkt aanvullend gewenst marktsegment. Voor tweekappers en vrijstaande woningen in de koopsector ligt dit beeld genuanceerd: per saldo is er geen aanvullende behoefte aan tweekappers en vrijstaande woningen. Als gekeken wordt naar de gewenste prijssegmenten ziet Companen echter nog wel (beperkte) kansen voor tweekappers en vrijstaande woningen in het segment 300\.000\- 500\.000\.

**Conclusie**

De woningbouw sluit aan op de behoefte aan woningen in Reeuwijk en levert een bijdrage aan het voorzien in de vraag naar grondgebonden woningen in het dure segment. Hiermede wordt tevens de doorstroming bevorderd. De planontwikkeling is in overeenstemming gemeentelijke volkshuisvestelijke uitgangspunten.

##### 3\.3\.3 Welstandsnota Bodegraven\-Reeuwijk 2017

Aanvragen omgevingsvergunning dienen te worden getoetst aan eisen van welstand. Deze eisen hebben betrekking op het uiterlijk van bouwwerken en de situering van deze bouwwerken in hun omgeving. Gekeken wordt of het bouwwerk dat men wenst te plaatsen op zichzelf of in verhouding tot de omgeving voldoende passend is. De gemeenteraad van Bodegraven\-Reeuwijk heeft in 2017 een welstandsnota vastgesteld. Hierin staan criteria omtrent de redelijke eisen van welstand. Het gaat daarbij om de volgende aspecten:

* karakteristiek van de bestaande bebouwing;

* openbare ruimte;

* landschap;

* stedenbouwkundige context;

* massa, structuur, maat en schaal, detaillering, materiaalkeuze en kleurstelling;

* samenhang in het bouwwerk (de onderlinge relatie tussen samenstellende delen).

De criteria kunnen afhankelijk van de specifieke ruimtelijke kwaliteiten en uiterlijke kenmerken van de omgeving per dorp, wijk, buurt of deelgebied verschillen. Daartoe zijn in de welstandsnota specifieke gebiedscriteria opgesteld.

Het plangebied is in de gebiedsgerichte criteria aangemerkt als 'gewoon welstandsgebied', zie figuur 3\.3\. 'Gewoon welstandsgebied houd het volgende in: âHier ligt de lat vanwege de landschappelijke kwaliteit en het belang voor de identiteit van de gemeente wat hoger dan in de soepele gebieden. Het Welstandsnota Bodegraven\-Reeuwijk, ontwerp oktober 2016 pagina 6 uiterlijk van de bebouwing mag geen obstakel zijn voor de beleving van het gebied.â (Welstandsnota Bodegraven\-Reeuwijk). Bij de verdere uitwerking van concrete bouwplannen zal aan de welstandscommissie om advies worden gevraagd. De door de commissie gemaakte opmerkingen worden overgenomen.

![afbeelding "i_NL.IMRO.1901.Oosteinde8a-BP80_0011.png"](i_NL.IMRO.1901.Oosteinde8a-BP80_0011.png)

Figuur 3\.3 Welstandgebieden Bodegraven\-Reeuwijk (Bron: Welstandsnota Bodegraven\-Reeuwijk 2017\)

##### 3\.3\.4 Duurzaamheidsvisie Bodegraven\-Reeuwijk 2013\-2023

De gemeenteraad van Bodegraven\-Reeuwijk heeft op 11 december 2013 de Duurzaamheidsvisie Bodegraven\-Reeuwijk 2013\-2023 vastgesteld. Met deze visie wil de gemeente uitvoering geven aan haar doelstellingen op het gebied van duurzaamheid. Om de doelstellingen en resultaatsverplichtingen van de gemeente voortvarend en praktisch op te pakken zal de gemeente zich richten op de onderstaande drie speerpunten:

* 1\. Gemeente als Millenniumgemeente;

* 2\. Duurzame omgeving;

* 3\. Duurzame gemeentelijke organisatie.

Naast de bovengenoemde speerpunten heeft de gemeente ook de volgende doelstellingen:

* De gemeente zet zich in om een flinke bijdrage te leveren aan de verbetering van de leefomgeving en het klimaat.

* Aansluiten bij de landelijke doelstellingen: 20% energiebesparing in 2020 ten opzichte van 1990 Ã©n 16% duurzame energie in 2023\.

* Zichtbaarder maken van de gemeentelijke duurzaamheidsactiviteiten, om de voorbeeldfunctie van de gemeente beter uit te dragen, dit mede ter stimulering van anderen.

* Samen met alle partners wordt gewerkt aan een duurzamer Bodegraven\-Reeuwijk.

In het Bouwbesluit zijn eisen opgenomen voor de energiezuinigheid van een gebouw. Woningen die vanaf 2020 worden gebouwd dienen energieneutraal te zijn. Het is niet mogelijk om bovenop het Bouwbesluit eisen te stellen die juridisch kunnen worden afgedwongen. Juridisch afdwingen kan alleen als er een collectief warmteplan zou zijn. Dit is een nieuw juridisch instrument. De gemeente stimuleert duurzaam bouwen. Dit doet zij door onder andere gebruik te maken van en actief stimuleren tot gebruik van GPR gebouw. Een GPR gebouw is een gebruiksvriendelijk software pakket, dat gebruikt kan worden door projectontwikkelaars en architecten om de duurzaamheid van woningen, kantoren of scholen te beoordelen. De aspecten energieverbruik, materiaalgebruik, afval, water, gezondheid en woonkwaliteit worden door het programma beoordeeld en krijgen een cijfer tussen nul en tien. Door eigenschappen van het gebouw te wijzigen, kan een lagere of hogere score worden behaald. Met behulp van GPR krijgt een project een duidelijk duurzaamheidscijfer. Als een woning exact wordt gebouwd naar het Bouwbesluit, behaalt het een score van vijf op alle aspecten. In regionaal verband is gekozen om als basiswaarde te kiezen voor een score van zes\-en\-een\-half. Deze score is vergelijkbaar met het nationaal pakket duurzaam bouwen. Met het actieve ambitieniveau verplicht de gemeente zich tot uitvoering van de landelijk gestelde voorwaarden voor het behalen van dit niveau. Hiermee wordt een stap verder gedaan dan de verplichtingen in het Bouwbesluit.

**Conclusie**

De planontwikkeling zal voldoen aan de bepalingen in het Bouwbesluit. Bij uitwerking van het bouwplan zal voor zoveel mogelijk rekening worden gehouden met de gemeentelijke uitgangspunten op het gebied van duurzaam bouwen. In het Bouwbesluit zijn eisen opgenomen voor de energiezuinigheid van een gebouw.

#### 3\.4 Conclusie

Dit bestemmingsplan voldoet aan het geschetste rijksbeleid, omdat de mogelijkheden worden benut om de kwaliteit en vitaliteit van de groene ruimte te verbeteren. Ten behoeve hiervan heeft het rijk aan de provincies gevraagd om een planologisch kader op te stellen voor het thema bebouwing in het buitengebied. Dit provinciale kader moet vastleggen welke randvoorwaarden de provincie hanteert inzake:

* de mogelijkheden voor hergebruik van bestaande vrijkomende bebouwing;

* de mogelijkheden om bestaande onbruikbare of niet\-waardevolle bebouwing te saneren met behulp van nieuwbouw van woningen (ruimte\-voor\-ruimte) en;

* de mogelijkheden voor nieuwbouw gekoppeld aan een substantiÃ«le kwaliteitsverbetering van het veenweidegebied, water, landschap en/of recreatie.

Met deze planontwikkeling zijn verder geen rijksbelangen gemoeid.

In de provinciale Structuurvisie is het gebied buiten het bestaand stads\- en dorpsgebied gelegen. De planopzet is zodanig gekozen dat verrommeling wordt tegengegaan, omdat de bedrijfsfunctie wordt opgeheven, en elders is ruimtelijke winst door slopen van bedrijfsgebouwen in het veenweidegebied. Voldaan wordt aan de uitgangspunten en randvoorwaarden, zoals is vastgelegd in de Verordening ruimte (Ruimte\-voor\-Ruimte\-regeling). Mitsdien is de gevraagde functiewijziging in overeenstemming met het provinciale belang. De planontwikkeling past eveneens binnen de uitgangspunten van het gemeentelijke beleid, omdat (voormalige agrarische) bedrijfsbebouwing wordt gesaneerd. Het oprichten van Ã©Ã©n compensatiewoning ter plaatse van Oosteinde 8a is in overeenstemming met het gemeentelijke beleid. Ook wordt de woning wordt op een landschappelijke wijze ingepast.

Op grond van het vorenstaande kan worden geconcludeerd dat dit bestemmingsplan past in het beleid.

### Hoofdstuk 4 Omgevingsaspecten

De uitvoerbaarheid van een plan moet ingevolge de Wet ruimtelijke ordening (Wro) aangetoond worden. Daaronder valt zowel de onderzoeksverplichting naar verschillende ruimtelijk relevante aspecten (geluid, bodem, ect.) als ook de economische uitvoerbaarheid van het plan.

#### 4\.1 Milieu

##### 4\.1\.1 Bodem

In het kader van een wijzigingsplan moet aangetoond worden dat de kwaliteit van de bodem en het grondwater in het plangebied in overeenstemming zijn met het beoogde gebruik. Dit is geregeld in de Wet Bodembescherming. Ontwikkelingen kunnen pas plaatsvinden als de bodem waarop deze ontwikkelingen plaatsvinden geschikt is of geschikt is gemaakt voor het beoogde doel. Bij herinrichtingsituaties is doorgaans een bodemonderzoek noodzakelijk in het kader van de Woningwet. Bij een bestemmingswijziging is een bodemonderzoek slechts noodzakelijk, indien de bestemmingswijziging tevens een wijziging naar een strenger bodemgebruik inhoudt.

Om een uitspraak te kunnen doen over de milieukundige situatie ter plaatse is er voor gekozen een historisch bodemonderzoek uit te voeren op basis van de richtlijnen van de NEN 5725\. Op basis van de resultaten van het bodemonderzoek rapport 17\.3239 van Lawijn wordt het volgende geconcludeerd;

* zowel in het middengedeelte en dempingen zijn lichte tot matige verontreinigen aangetroffen zoals cadmium, kwik, lood, zink, molybdeen en minerale olie PAK.

Op basis van de verkregen onderzoeksresultaten bestaat, conform de wet bodembescherming , geen aanleiding tot nader onderzoek. De verkregen resultaten vormen geen milieutechnisch bezwaren voor het beoogd gebruik en vormen geen belemmering voor een afgifte van een omgevingsvergunning.

##### 4\.1\.2 Luchtkwaliteit

In het kader van een goede ruimtelijke ordening wordt bij het opstellen van ruimtelijke plannen, uit oogpunt van de bescherming van de gezondheid van de mens, rekening gehouden met de luchtkwaliteit. In de Wet Milieubeheer gaat paragraaf 5\.2 over luchtkwaliteit. De Wet luchtkwaliteit introduceert het onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan de verslechtering van de luchtkwaliteit. Wat het begrip 'in betekenende mate' precies inhoudt, staat in de algemene maatregel van bestuur 'Niet in betekenende mate bijdragen' (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 % bijdragen aan de jaargemiddelde norm voor fijnstof en stikstofdioxide (1,2 Ã¬g/mÂ³) een 'betekenend' negatief effect hebben op de luchtkwaliteit. Het gaat hierbij vooral om bedrijventerreinen en infrastructuur (wegen). 'Kleine' projecten die minder dan 3 % bijdragen, zoals in onderhavig geval, kunnen doorgaan zonder toetsing. Deze kwantitatieve vertaling naar verschillende functies is neergelegd in de Regeling 'niet in betekenende mate bijdragen'.

Een plan voldoet in de regel aan het NIBM\-criterium als het minder dan 1500 woningen betreft dan wel als er sprake is van een BVO van maximaal 100\.000 m2\. Nader onderzoek in het kader van luchtkwaliteit is in onderhavig geval dan ook niet noodzakelijk.

##### 4\.1\.3 Geluid

De mate waarin het geluid het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd (artikel 1 Wgh \| per 01\-04\-2012\):

* woningen;

* geluidsgevoelige terreinen (bij algemene maatregel van bestuur als zodanig aangewezen terrein dat vanwege de bestemming of het gebruik daarvan bijzondere bescherming tegen geluid behoeft);

* andere geluidsgevoelige gebouwen (bij algemene maatregel van bestuur als zodanig aangewezen gebouw dat vanwege de bestemming of het gebruik daarvan bijzondere bescherming tegen geluid behoeft, niet zijnde een woning).

Het beschermen van deze geluidsgevoelige objecten gebeurt aan de hand van vastgestelde zoneringen. De belangrijkste geluidsbronnen die in de Wet geluidhinder worden geregeld zijn: industrielawaai, wegverkeerslawaai en spoorweglawaai. Verder gaat deze wet onder meer ook in op geluidwerende voorzieningen en geluidbelastingkaarten en actieplannen.

Conclusie

De meest relevante weg in de directe omgeving van het plangebied (binnen een zone van 200 meter) is de Oosteinde, waar ter plaatse de maximumsnelheid geldt van 50 km/h. De snelweg A12 ligt op ca. 850 m afstand en kent eveneens een maximumsnelheid van 130 km/h. Bij verandering van een bestemmingsplan moet er in principe worden getoetst aan de Wet geluidhinder. In verband met het vorenstaande is 19 juni 2017 een akoestisch onderzoek uitgevoerd door Agel adviseurs, zie bijlage 1. Uit de uitgevoerde berekeningen blijkt dat ten gevolge van wegverkeerslawaai de voorkeursgrenswaarde van 48 (dB) Lden van genoemde weg niet wordt overschreden. Zoals uit figuur 2\.5 blijkt zal de woning op meer dan 10 m van de weg worden gebouwd.

##### 4\.1\.4 Bedrijven en milieuzonering

Bedrijvigheid is een milieubelastende activiteit. Ten gevolge van aanwezige bedrijvigheid kan mogelijk hinder voor de omgeving optreden met betrekking tot de milieuaspecten geluid, geur, stof en gevaar. Nieuwe situaties, waarin milieubelastende activiteiten en milieugevoelige functies met elkaar worden gecombineerd, moeten worden beoordeeld op mogelijke hindersituaties. Daarbij wordt getoetst aan de Wet milieubeheer, Algemene Maatregelen van Bestuur onder de Wet milieubeheer en de brochure Bedrijven en Milieuzonering (VNG, 2009\).

De richtafstanden in Bedrijven en Milieuzonering gelden ten opzichte van een milieugevoelige functie, zoals bedoeld tot de omgevingstypen rustige woonwijk of rustig buitengebied. In het geval de milieugevoelige functies zijn gelokaliseerd in omgevingstype gemengd gebied kan een afwijkende systematiek worden toegepast, die meer ruimte biedt aan bedrijven.

Van een 'rustig buitengebied' is sprake wanneer er in de nabijheid vrijwel geen andere functies voorkomen. Langs de randen is weinig verstoring door verkeer. Een 'gemengd gebied' is een gebied met een matige tot sterke functiemenging. Lintbebouwing in het buitengebied met overwegend agrarische en andere bedrijvigheid kan als gemengd gebied worden beschouwd. Gebieden die direct langs de hoofdinfrastructuur liggen, behoren eveneens tot het omgevingstype gemengd.

Toetsing

Sprake is van een gemengd buitengebied, omdat naast agrarische bedrijven hier ook bedrijven en woningen zijn gelegen. Deze richtafstand geldt voornamelijk voor het onderdeel geluid. De richtafstanden uit de VNG\-publicatie voor de omgevingstypen bij verschillende hindercategorieÃ«n zijn in tabel 4\.1 vermeld.

Tabel 4\.1 Richtafstanden VNG

| Milieucategorie   Â | Richtafstand tot omgevingstype rustig buitengebied   Â | Richtafstand tot omgevingstype gemengd gebied   Â |

| --- | --- | --- |

| 1   Â | 10 m   Â | 0 m   Â |

| 2   Â | 30 m   Â | 10 m   Â |

| 3\.1   Â | 50 m   Â | 10 m   Â |

| 3\.2   Â | 100 m   Â | 50 m   Â |

**Wet geurhinder en veehouderij**

Op grond van de Wet geurhinder en veehouderij gelden er voor veehouderijbedrijven afstanden die in het kader van de milieuvergunningverlening moeten worden aangehouden tussen een veehouderij en milieugevoelige functies. Niet vergunningsplichtige bedrijven dienen te voldoen aan het bepaalde in het Activiteitenbesluit. Voor een woning buiten de bebouwde kom tot een veehouderij geldt een afstand van 50 meter. De Wet geurhinder en veehouderij kent een omgekeerde werking. Dat wil zeggen dat ook plannen die milieugevoelige functies mogelijk maken worden getoetst aan de normen van de Wet geurhinder en veehouderij. Bij ruimtelijke ordeningsplannen moet worden beoordeeld of sprake is van een goed woon\- en verblijfklimaat. Tevens moet beoordeeld worden of het bedrijf niet onevenredig in zijn belangen wordt geschaad.

**Activiteitenbesluit**

Het Activiteitenbesluit is van toepassing op o.a. melkveehouderijbedrijven waar niet meer dan 200 stuks melkrundvee (exclusief vrouwelijk jongvee) worden gehouden en bij opslag van vaste mest. Het Activiteitenbesluit bevat voorwaarden die bepalen of een inrichting wel of niet onder het Besluit valt. Deze voorwaarden hebben onder andere betrekking op het aantal dieren, de afstand tot een kwetsbaar gebied, de afstand tot gevoelige objecten en de aard en capaciteit van stoffen die worden op\- en overgeslagen. Indien niet aan de minimale afstanden wordt voldaan, is het bedrijf Wm\-vergunningsplichtig. De minimale afstanden zijn weergegeven in tabel 4\.3\. Naast de in de tabel genoemde afstanden gelden minimale afstanden tot opslagen van mest, afgedragen gewassen en dergelijke.

Tabel 4\.2 Minimale afstanden landbouwbedrijven

| Â | Inrichting waar landbouwhuisdieren worden gehouden   Â | inrichting waar geen landbouwhuisdieren worden gehouden   Â |

| --- | --- | --- |

| minimumafstand binnen de bebouwde kom   Â | 100 m   Â | 50 m   Â |

| minimumafstand buiten de bebouwde kom   Â | 50 m   Â | 25 m   Â |

Bij het toelaten van nieuwe gevoelige functies en de nieuwbouw of uitbreiding van agrarische bedrijven dient rekening te worden gehouden met (afstands)normen ten aanzien van landbouwbedrijven. Op grond hiervan dient een afstandsnorm van 50 meter te worden aangehouden, omdat het plangebied buiten de bebouwde kom ligt. De afstand kan met 25 meter worden verminderd, wanneer de gemeente een Geurverordening vaststelt op basis van de Wet geurhinder en veehouderij (afgekort Wgv).

**Sportvelden**

De afstand tussen de woning en de sportvelden is groter dan 50 meter. Volgens de richtlijnen van de VNG is de minimale afstand 50 meter tot de tennisvelden. Gezien de afstand van circa 60 meter tussen de woning en het sportveld is geen nader onderzoek noodzakelijk.

Conclusie

Gesteld kan worden dat het woon\- en leefklimaat in het plangebied voldoende kan worden gegarandeerd, omdat de afstand tot agrarische percelen groter is dan 100 meter. De planontwikkeling geeft vanuit milieuzonering geen beperkingen, omdat er binnen het invloedsgebied (zowel bestaand als toekomstige ontwikkeling) geen milieubelastende activiteiten aanwezig zijn. Geconcludeerd kan worden dat in deze situatie sprake is van een aanvaardbaar woon\- en leefklimaat.

##### 4\.1\.5 Externe veiligheid

Externe veiligheid gaat over de beheersing van activiteiten met gevaarlijke stoffen. Die activiteiten kunnen bestaan uit het opslaan, verwerken of transporteren van gevaarlijke stoffen. Deze activiteiten kunnen een risico veroorzaken voor de leefomgeving. Daarnaast worden de risico's van het opstijgen en landen op vliegvelden ook onder het thema externe veiligheid gevangen. De risico's worden uitgedrukt in twee risicomaten; het plaatsgebonden risico (hierna: PR) en het groepsrisico (hierna: GR).

Voor de beoordeling van een ruimtelijk plan moet voor externe veiligheid worden vastgesteld of dit plan is gelegen binnen het invloedgebied van een inrichting die valt onder het Besluit externe veiligheid inrichtingen (BEVI). Daarnaast wordt gekeken of het plan ligt binnen het invloedsgebied van de transportroute (weg, spoor, water of buisleiding) waarover gevaarlijke stoffen (o.a. LPG en benzine) worden vervoerd.

De risicokaart Zuid\-Holland geeft inzicht in de risico's in de woon\- en werkomgeving. Op de kaart staan meerdere typen rampen, zoals ongevallen met brandbare, explosieve en giftige stoffen, grote branden of verstoring van de openbare orde. Deze gegevens zijn afkomstig van gemeenten, waterschappen, provincie en de rijksoverheid. Op de Risicokaart (figuur 4\.1\) is vermeld dat in de directe nabijheid van het plangebied geen risicovolle bedrijven zijn gevestigd.

![afbeelding "i_NL.IMRO.1901.Oosteinde8a-BP80_0012.png"](i_NL.IMRO.1901.Oosteinde8a-BP80_0012.png)

Figuur 4\.1 Uitsnede risicokaart Nederland (plangebied met kader aangeduid)

ConclusieÂ

Uit de risicokaart blijkt dat onderhavig plan geen onderdeel uitmaakt van een transportroute voor gevaarlijke stoffen. In de omgeving van het plangebied zijn geen risicovolle bronnen aanwezig waarmee in het kader van de externe veiligheid rekening moet worden gehouden. Vanuit spoor\-, vaarwegen, wegtransport, buisleidingen en inrichtingen gelden derhalve geen beperkingen voor het plangebied. Het Besluit externe veiligheid inrichtingen (BEVI), Besluit externe veiligheid Buisleidingen (BEVB) en de circulaire Risiconormering vervoer gevaarlijke stoffen (RNVGS) staat de uitvoering van deze ruimtelijke onderbouwing dan ook niet in de weg.

##### 4\.1\.6 M.E.R.

In het Besluit milieueffectrapportage is bepaald dat een milieueffectbeoordeling ook uitgevoerd moet worden als een project, dat wordt genoemd in de bijlage onder D van het Besluit m.e.r., nadelige gevolgen heeft voor het milieu. Omdat dit project wordt genoemd in de D\-lijst (categorie D 11\.2, stedelijk ontwikkelingsproject), maar de omvang onder de drempelwaarde van 2\.000 woningen ligt, kan worden volstaan met een vormvrije m.e.r.\-beoordeling, die onderdeel moet zijn van dit bestemmingsplan.

De centrale doelstelling van het instrument milieueffectrapportage is het milieubelang een volwaardige plaats te geven in de besluitvorming over activiteiten met mogelijk belangrijke nadelige gevolgen voor het milieu. De basis van de milieueffectrapportage wordt gevormd door de EU Richtlijn m.e.r. De richtlijn is van toepassing op de milieueffectbeoordeling van openbare en particuliere projecten die aanzienlijke gevolgen voor het milieu kunnen hebben. De Europese regelgeving is in de Nederlandse wetgeving onder andere geÃ¯mplementeerd in de Wet milieubeheer (verder Wm) en in het Besluit milieueffectrapportage 1994\. In de bijlagen behorende bij het Besluit m.e.r. zijn de m.e.r.\-plichtige activiteiten (de C\-lijst) en de m.e.r. beoordelingsplichtige activiteiten (de D\-lijst) beschreven.

Per 16 mei 2017 is de regelgeving voor de MER en m.e.r.\-beoordeling gewijzigd met daarin een nieuwe procedure voor de vormvrije m.e.r.\-beoordeling.

* Voor de ontwerp\-bestemmingsplanfase moet een m.e.r\-beoordelingsbeslissing worden genomen, waarin wordt aangegeven of wel of geen MER nodig is, gelet op de kenmerken van het project, de plaats van het project en de kenmerken van de potentiÃ«le (milieu)effecten en mogelijke mitigerende maatregelen. Deze beslissing wordt als bijlage bij het bestemmingsplan opgenomen.

* Voor elke aanvraag waarbij een vormvrije m.e.r.\-beoordeling aan de orde komt moet de initiatiefnemer een aanmeldingsnotitie opstellen, waarbij ook mitigerende maatregelen mogen worden meegenomen. Het bevoegd gezag dient binnen zes weken na indienen een m.e.r.\-beoordelingsbesluit af te geven. Een vormvrije m.e.r.\-beoordelingsbeslissing hoeft echter niet gepubliceerd te worden.

Toetsing

Dit bestemmingsplan voorziet in het oprichten van Ã©Ã©n woning. De planontwikkeling zit qua omvang ruim onder de grens voor een m.e.r.\-beoordelingsplichtige activiteit. Op basis van de kenmerken genoemd in Bijlage III van de Europese richtlijn 'betreffende de milieubeoordeling van bepaalde openbare en particulier projecten' dient te worden gemotiveerd waarom geen MER noodzakelijk is voor de beoogde ontwikkeling. Het plan is getoetst aan de volgende kenmerken.

* Kenmerken van het project: sprake is van een geringe omvang van het plangebied, terwijl er geen cumulatie is met andere projecten. Evenmin is het gebruik van natuurlijke hulpbronnen aan de orde. Voorts is er geen sprake van productie van afvalstoffen en verontreiniging. Hinder wordt ondervangen door voldoende afstand te houden van nabijgelegen milieubelastende activiteiten (in paragraaf 4\.1\.2 wordt hierop nader ingegaan). In de directe nabijheid van het plangebied zijn geen speciale beschermingszones aangewezen in het kader van de Vogelrichtlijn, zodat uit dien hoofde geen beperkingen zijn. Risico van ongevallen speelt eveneens niet bij de voorgestelde planontwikkeling.

* Plaats van het project: het plangebied ligt niet binnen de invloedssfeer van het verderop gelegen Natura 2000\-gebied roekvelden/ Vettenbroek. In paragraaf 4\.4 wordt hierop ingegaan. Het plangebied is van cultureel of archeologisch belang. Deze belangen worden evenwel niet aangetast. In paragraaf 4\.3 wordt dit beschreven.

* Kenmerken van het potentiÃ«le effect: het project heeft in samenhang met de hiervoor genoemde criteria geen aanzienlijke effecten op de bevolking. Evenmin is er sprake van een grensoverschrijdend karakter. Bovendien is er geen sprake van een onomkeerbaarheid van het effect. De complexiteit is gering gelet op de omvang van het plangebied.

Conclusie

Op basis van bovenstaande korte toelichting in relatie tot vormvrije M.e.r.\-beoordeling kan worden geconcludeerd dat de beoogde planontwikkeling geen belangrijke nadelige gevolgen voor het milieu tot gevolg zal hebben.

#### 4\.2 Water

**âWaterkoers!â Waterbeheerplan 2016\-2021**

Het waterbeheerplan beschrijft in hoofdlijnen de belangrijkste doelen en maatregelen die het waterschap de komende zes jaar wil bereiken en uitvoeren. In het plan staat hoe Hoogheemraadschap De Stichtse Rijnlanden zorgt voor een duurzaam, schoon en veilig watersysteem. In het waterbeheerplan zijn onder andere de maatregelen voor de KRW vastgelegd. Voor de maatregelen geldt een resultaatsverplichting voor eind 2021\. De doelen die aan deze maatregelen ten grondslag liggen zijn vastgelegd in het Waterplan van de Provincie Utrecht.

Voor ruimtelijke ontwikkelingen geldt het principe van Duurzaam waterbeheer. Het uitgangspunt voor de planontwikkeling is dat het gebied hydrologisch neutraal moet worden ontwikkeld met als doel dat de planontwikkeling geen gevolgen heeft voor het grond\- en oppervlaktewater en de waterkwaliteit. Daarmee wordt geborgd dat de ontwikkeling van het gebied met betrekking tot wateraspecten duurzaam is.

**Waterstructuurvisie (Hoogheemraadschap De Stichtse Rijnlanden, 2002\)**

Water speelt een steeds grotere rol in onze samenleving. Functies zijn afhankelijk van de beschikbaarheid van water. Daarnaast verandert het klimaat. Daarom heeft water in de toekomst meer ruimte nodig. In de Waterstructuurvisie presenteert het waterschap zijn integrale visie op een duurzaam waterbeheer op de lange termijn. Doelen hierbij zijn:

* het gewenste veiligheidsniveau tegen overstroming en wateroverlast is gegarandeerd;

* er is sprake van een goede waterkwaliteit;

* de ecohydrologische variatie binnen het plangebied is hersteld;

* de bodemdaling is verminderd of zo mogelijk stopgezet;

* er zijn goede gebruiksmogelijkheden van het plangebied voor verschillende maatschappelijke functies; er is voldoende water van voldoende kwaliteit beschikbaar om dit mogelijk te maken;

* de landschappelijke betekenis van water is behouden of versterkt.

In de structuurvisie zijn gebied specifieke doelstellingen en maatregelen gedefinieerd. Ook staat het streefbeeld voor 2050 beschreven, gebaseerd op de volgende principes:

* Vasthouden, bergen, afvoeren;

* Voorkomen, scheiden of schoon maken van vuilemissies;

* Vergroten zelfvoorzienendheid en duurzame inrichting;

* Grondwater als ordenend principe.

Het streefbeeld kan niet los worden gezien van het toekomstige grondgebruik binnen het beheer\-gebied. Enerzijds vraagt het streefbeeld op een aantal plaatsen om meer ruimte voor water. Anderzijds kan het streefbeeld alleen worden bereikt indien het grondgebruik meer op de waterdoel\-stellingen wordt afgestemd. Voor de drie belangrijkste functies \-wonen/werken, landbouw en natuur\- is daarom in kaart gebracht of en hoe deze functies passen bij een duurzaam waterbeheer. Dit is in combinatie met het streefbeeld vertaald naar een visie op het toekomstig gewenste grondgebruik in het werkgebied.

Elke ruimtelijke ontwikkeling kan invloed hebben op water. Niet alleen bouwen nabij of op een waterkering, maar ook een toename van verhard oppervlak. Een ruimtelijke ontwikkeling moet minimaal voldoen aan de belangrijkste minimale voorwaarde: âhet standstill beginselâ. Dit beginsel houdt in dat door het plan geen verslechtering van de waterhuishouding mag ontstaan. In het kader van een watertoetsproces moeten de gemeente en het waterschap zoeken naar kansen om het watersysteem te verbeteren en duurzaam in te richten. Voor elke toename van verharding van meer dan 500m2 in stedelijk gebied en 1000m2 in landelijk gebied is een Watervergunning nodig.

Toetsing

Het Hoogheemraadschap De Stichtse Rijnlanden is verantwoordelijk voor schoon oppervlaktewater, veilige dijken en het waterpeil in het zuidelijke deel van de Provincie Utrecht en een klein deel van de Provincie Zuid\-Holland. Onderhavige locatie ligt binnen het beheersgebied van dit waterschap. Het plangebied is in figuur 4\.3 omkaderd.

![afbeelding "i_NL.IMRO.1901.Oosteinde8a-BP80_0013.png"](i_NL.IMRO.1901.Oosteinde8a-BP80_0013.png)

Figuur 4\.3 Legger oppervlaktewater 2012 (bron: HDSHR)

Bij de afvoer van overtollig hemelwater is infiltratie van water in de bodem het uitgangspunt. Oppervlakkige afvoer naar de infiltratievoorziening en infiltratie via wadi's heeft daarbij de voorkeur. Als oppervlakkige infiltratie niet mogelijk is, is ondergrondse infiltratie door middel van bijvoorbeeld een infiltratieriool een optie. Als infiltratie in geheel niet mogelijk is, kan hemelwater via een bodempassage worden geloosd op oppervlaktewater. Schoon hemelwater (bijvoorbeeld vanaf dakoppervlakken) kan direct worden afgevoerd naar oppervlaktewater. Speciale aandacht wordt besteed aan duurzaam bouwen en een duurzaam gebruik van de openbare ruimte om een goede kwaliteit van het afgekoppelde hemelwater te garanderen.

Voor ruimtelijke ontwikkelingen geldt het principe van Duurzaam waterbeheer. Het uitgangspunt voor de planontwikkeling is dat het gebied hydrologisch neutraal moet worden ontwikkeld met als doel dat de planontwikkeling geen gevolgen heeft voor het grond\- en oppervlaktewater en de waterkwaliteit. Daarmee wordt geborgd dat de ontwikkeling van het gebied met betrekking tot wateraspecten duurzaam is. In onderhavig plan worden voormalig bedrijfsgebouwen en verhardingen verwijderd ten behoeve van de ruimtelijke inpassing. Hierdoor zal de afstroming van het regenwater verbeteren.

Het plangebied wordt niet begrensd door tertiaire watergangen. Er zijn geen bescherm zone aanwezig op de betreffende locatie. De gehele planlocatie valt buiten deze beschermingszone.

Als uitvloeisel van onderhavig bestemmingsplan zal sprake zijn van een toename van afwaterend oppervlak. De reeds gedempte watergang aan de oostzijde zal als erfafscheiding weer worden uitgegraven en ten behoeve van doorstroming middels duikers verbonden worden aan de bestaande watergangen. Hiertoe neemt de hoeveelheid oppervlaktewater toe. Voor wat betreft het aspect waterkwaliteit zullen er uitsluitend niet uitlogende bouwmaterialen worden toegepast welke voldoen aan het Besluit bodemkwaliteit. Op deze wijze wordt diffuse verontreiniging van het oppervlaktewater voorkomen. De watertoets is uitgevoerd, met de volgende reactie van de waterbeheerder:

âOp basis van de digitale procedure concluderen wij datÂ uw plan Bestemmingsplan Oosteinde 8aÂ geen groot effect heeft op water (geenÂ groot waterbelang).Â U kunt volstaanÂ met eenÂ standaard wateradviesÂ van het waterschap.â

Geconcludeerd kan worden dat er ten aanzien van het aspect water geen zaken zijn die zich verzetten tegen dit plan.

#### 4\.3 Verkeer en parkeren

Onderdeel van een goede ruimtelijke ordening is het effect van een beoogd nieuw project op de verkeersstructuur en het parkeren in en rondom het plangebied.

Verkeer

De herbestemming van een bedrijfsbestemming naar een woonperceel heeft geen negatieve gevolgen voor de verkeersgeneratie. Het resulterende perceel wordt voorzien van een eigen, reeds bestaande inrit. Door het wegnemen van de bedrijfsbestemming vervalt tevens de noodzaak van in\- en uitrijdend verkeer, hetgeen een verbetering betekent van de verkeersgeneratie.

Parkeren

Uitgangspunt voor parkeren is het bestaande parkeerbeleid en de ASVV 2012 zoals dat door het college is vastgesteld op 10 maart 2015\. Hierbij worden de gemiddelde normen van de kengetallen van de ASVV aangehouden. Voor de planlocatie kan worden uitgegaan van niet\-stedelijk in buitengebied. Het uitgangspunt is een vrijstaande koopwoning. Dit levert een norm op van 2,4 parkeerplaatsen (inclusief bezoekers). Bij de woning zullen op eigen erf minimaal drie parkeerplaatsen worden aangelegd. De noodzakelijke parkeervraag kan volledig beantwoord worden op eigen terrein.

Conclusie

Het aspect verkeer en parkeren vormt derhalve geen belemmering en er is geen nader onderzoek nodig.

#### 4\.4 Ecologie

**Gebiedsbescherming**

Op 1 januari 2017 is de Wet Natuurbescherming in werking getreden. Deze wet vervangt 3 wetten: de Natuurbeschermingswet 1998, de Flora\- en faunawet en de Boswet. Doelen van de Wet natuurbescherming zijn het beschermen en ontwikkelen van de natuur, het behouden en herstellen van biologische diversiteit en het doelmatig beheren, gebruiken en ontwikkelen van de natuur en het verzekeren van een samenhangend beleid gericht op het behoud en beheer van waardevolle landschappen. De Wet Natuurbescherming zorgt voor bescherming van gebieden, diersoorten, plantensoorten en bossen. In de wet blijft de bescherming van Natura 2000\-gebieden vrijwel hetzelfde. De bescherming van Beschermde Natuurmonumenten is komen te vervallen. Wel kunnen provincies ervoor kiezen om deze gebieden alsnog te beschermen via het provinciale beleid. De provincie voegt dan gebieden toe aan de Ecologische hoofdstructuur (EHS)/ het Natuurnetwerk Nederland (NNN) of wijst ze aan als bijzonder provinciaal natuurgebied of â landschap.

Toetsing

Het plangebied maakt geen onderdeel uit van een Natura2000\-gebied of beschermd natuurmonument. Het dichtstbijzijnde Natura2000\-gebied, 'Broekvelden, Vettenbroek \& Polder Stein', bevindt zich op een afstand van circa 3,4 km ten westen van het plangebied. Overige Natura2000\-gebieden liggen op meer dan 7 km afstand (figuur 4\.4\). Sprake is van een kleinschalige herbestemming van een bedrijfsbestemming naar een woonbestemming, gepaard gaande met het slopen van een voormalige bedrijfsbebouwing en verhardingen, wat voorziet in een verbetering van landschappelijke kwaliteiten. De planwijziging heeft derhalve geen effect op dit Natura 2000\-gebied.

![afbeelding "i_NL.IMRO.1901.Oosteinde8a-BP80_0014.png"](i_NL.IMRO.1901.Oosteinde8a-BP80_0014.png)

Figuur 4\.4 Natura 2000\-gebieden (bron: Alterra Wageningen)

![afbeelding "i_NL.IMRO.1901.Oosteinde8a-BP80_0015.png"](i_NL.IMRO.1901.Oosteinde8a-BP80_0015.png)

Figuur 4\.5 Natuurnetwerk Nederland

**Soortenbescherming**

Vanuit de huidige natuurwetgeving is de initiatiefnemer bij ruimtelijke ingrepen verplicht op de hoogte te zijn van de in het plangebied mogelijk voorkomende beschermde natuurwaarden. In verband met het vorenstaande is een ecologisch onderzoek uitgevoerd door Watersnip Advies te Reeuwijk (rapportnummer 17A040, d.d. juli 2017, zie bijlage 3). Hieruit kan worden geconcludeerd dat de geplande werkzaamheden die gepaard gaan met de herbestemming en splitsing van het perceel, geen verstoring veroorzaken aan beschermde planten\- en diersoorten.

Wel blijkt uit de bureaustudie dat de beschermde Rugstreeppad (wnb\-hrl / Rode lijst status 'gevoelig') rond het plangebied voorkomt (0\-1 km). Het plangebied is op dit moment niet geschikt als voortplantings\- en overwinteringsgebied voor deze soort, door het ontbreken van poelen en plassen en zand en/of puinhopen. Vanaf het moment dat de werkzaamheden een aanvang hebben genomen dient voorkomen te worden dat er gedurende de voortplantingsperiode van de Rugstreeppad (globaal van half april tot augustus) water stagneert in poelen en plassen binnen het plangebied. Tevens dient voorkomen te worden dat er hopen zand of grond braakliggen gedurende de overwinteringsperiode (globaal van november tot maart), waarin de Rugstreeppad zich in kan graven.

Indien bomen en struiken verwijderd worden, dient dit bij voorkeur buiten het broedseizoen van vogels te gebeuren, zodat overtreding van de Wet natuurbescherming wordt voorkomen. Het broedseizoen loopt globaal van 15 maart tot 15 juli. De Wnb hanteert echter geen standaard periode voor het broedseizoen; van belang is of een nest bewoond is. Indien een bewoond nest wordt aangetroffen, mogen er geen werkzaamheden uitgevoerd worden die het nest verstoren. Vogelnesten die jaarrond beschermd worden door de Wnb, zijn niet aangetroffen of te verwachten binnen het plangebied. Voor aanvang van werkzaamheden tijdens het broedseizoen dient een ter zake kundige een inspectie uit te voeren ten aanzien van eventuele broedende vogels.

Daarnaast geldt een algemene zorgplicht, waarbij verstoringen aan flora en fauna zo veel mogelijk dient te worden voorkomen.

#### 4\.5 Archeologie en cultuurhistorie

In 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Deze bescherming is in Nederland wettelijk verankerd in de Monumentenwet en de Wet op Archeologie en Monumentenzorg. Op basis van deze wetten zijn mogelijke (toeval)vondsten bij het verrichten van werkzaamheden in de bodem altijd beschermd. Er geldt een meldingsplicht bij het vinden van (mogelijke) waardevolle zaken. Dat melden dient terstond te gebeuren. In het kader van een goede ruimtelijke ordening in relatie tot de Monumentenwet kan vooronderzoek naar mogelijke waarden nodig zijn, zodat waar nodig die waarden veiliggesteld kunnen worden en/of het initiatief aangepast kan worden.

In de Cultuurhistorische Hoofdstructuur Zuid\-Holland (provincie Zuid\-Holland) is het gebied niet specifiek aangeduid. De gemeente Bodegraven\-Reeuwijk heeft gerichtere kaarten die het archeologische plangebied beter aanduiden. Er is onderscheid gemaakt in drie kleuren categorieÃ«n (drie tinten bruin). De toekenning van een (zeer) grote, redelijke of lage kans op sporen (kleuren donker, middel\- en lichtbruin) heeft betrekking op de relatieve dichtheid van archeologische vondsten die in een bepaald gebied verwacht wordt. De witte gebieden hebben een lage trefkans. De plankaart laat zien dat in het gebied een lage trefkans op archeologische sporen is.

![afbeelding "i_NL.IMRO.1901.Oosteinde8a-BP80_0016.png"](i_NL.IMRO.1901.Oosteinde8a-BP80_0016.png)

Figuur 4\.6 Uitsnede archeologische beleidsadvieskaart gemeente

De in de gemeente Bodegraven\-Reeuwijk aanwezige cultuurhistorische waarden zijn van groot belang. De gemeente zet er op in om deze waarden niet alleen te behouden en te versterken, maar ook om deze waarden meer gebiedsgericht te beschouwen en in positieve zin te benutten. De gemeente Bodegraven\-Reeuwijk ziet kansen om het economisch profijt van het cultureel erfgoed te vergroten. Het erfgoed binnen de gemeentegrenzen speelt, in combinatie met het veenweide\- en plassengebied en de ligging van de gemeente in het centrum van het Groene Hart, een belangrijke rol bij een gewenste ontwikkeling van de recreatie en het toerisme. De gemeente Bodegraven\-Reeuwijk streeft ernaar, dat elementen en structuren, die nauw verbonden zijn met de ontstaansgeschiedenis van het landschap en het nederzettingenpatroon, zoals de huidige landschappelijke structuur met het kenmerkende verkavelingspatroon, de lintbebouwing en het stelsel van wegen en waterlopen en de vrije doorzichten in het landschap, ook in de toekomst herkenbaar en ervaarbaar blijven. Behoud van de openheid en het kenmerkende slagenlandschap en behoud van waardevolle cultuurhistorische elementen staan hierbij voorop.

Conclusie

Het plangebied ligt in een zone met een hoge archeologische verwachting/waarde (gebied AW 2\). Het huidige perceel is meer dan 100 m2 bebouwd en de grond is door het bedrijfsmatige gebruik al verstoord. Het nieuw bebouwd oppervlakte van de woning zal niet meer dan 100 m2 zijn en valt grotendeels in vlak van de huidige bebouwing. Ten behoeve van het graven van de sloot moet wel een archeologisch bureauonderzoek worden uitgevoerd. Dit onderzoek dient te worden ingediend bij de aanvraag omgevingsvergunning.

#### 4\.6 Overige realiserings\- en uitvoeringsaspecten

**Kabels en leidingen**

In het plangebied liggen, behoudens de gebruikelijke kabels en leidingen voor huisaansluitingen van gas, water, elektra, kabels en openbare verlichting geen watertransportleidingen en gastransportleidingen, zodat een beschermende regeling niet nodig is.

**Spuitzones en gevoelige functies**

Er gelden in Nederland geen wettelijke bepalingen over minimaal aan te houden afstanden tussen gronden waarop gewassen in de open lucht worden geteeld en nabijgelegen, voor gewasbeschermingsmiddelen gevoelige objecten, zoals woningen. Vanwege mogelijk vrijkomende drift (verwaaiing van spuitvloeistof) bij het bespuiten van fruitbomen wordt in de bestemmingsplanpraktijk een vuistregel gehanteerd om een afstand van 50 meter aan te houden tussen een fruitboomgaard en een gevoelige bestemming. Dit is een in de praktijk gegroeide vuistregel. In de omgeving van het plangebied liggen geen agrarische percelen waar fruit\- en bomenteelt in planologisch opzicht zijn toegestaan. Dit aspect is daarom geen belemmering en er is geen nader onderzoek nodig.

### Hoofdstuk 5 Juridische planbeschrijving

#### 5\.1 Algemeen

In dit hoofdstuk wordt ingegaan op de wijze waarop de ruimtelijke en functionele ontwikkelingen een vertaling hebben gekregen in de juridisch bindende onderdelen van het bestemmingsplan, de plankaart(de verbeelding van de geometrische plaatsbepaling) en de regels.

#### 5\.2 Verbeelding

Op de verbeelding (plankaart), getekend op een kadastrale ondergrond zijn door middel van coderingen (via combinatie van letteraanduidingen, arceringen en/of kleur) de bestemmingen aangegeven. Gekozen is voor een gedetailleerd bestemmingsplan

#### 5\.3 Regels

De regels bevatten het juridisch instrumentarium voor het regelen van het gebruik van de gronden en bepalingen omtrent de toegelaten bebouwing. De regels zijn, overeenkomstig de SVBP 2012, onderverdeeld in vier hoofdstukken:

* Hoofdstuk 1 bevat de inleidende regels. In artikel 1 zijn de begrippen opgenomen die van belang zijn voor de toepassing van de regels. Artikel 2 betreft de wijze van meten, waarin is aangegeven hoe bij de toepassing van de bestemmingsregels wordt gemeten.

* Hoofdstuk 2 bevat de bestemmingsregels. In dit hoofdstuk zijn per bestemming regels opgenomen voor het toegestane gebruik en de toegestane bebouwing van de gronden. In paragraaf 5\.3\.2 wordt nader ingegaan op de bestemmingen die voorkomen binnen het plangebied.

* Hoofdstuk 3 bevat de algemene regels. Het betreft regels die voor het hele plangebied of voor verschillende bestemmingen van toepassing zijn. In dit hoofdstuk zijn onder andere de anti\-dubbeltelbepaling, algemene bouw\- en gebruiksregels, algemene afwijkings\- wijzigingsregels opgenomen.

* Hoofdstuk 4 bevat twee artikelen. In het eerste artikel is het overgangsrecht opgenomen, zoals dat ingevolge het Besluit ruimtelijke ordening is voorgeschreven. Het tweede artikel bevat de slotregel. In de slotregel is aangegeven hoe de regels kunnen worden aangehaald.

##### 5\.3\.1 Inleidende regels

Dit hoofdstuk bevat 2 artikelen.

*Artikel 1 Begrippen*

In het artikel 'Begrippen' wordt een aantal in de planregels voorkomende begrippen nader omschreven. Door de omschrijving wordt de interpretatie van deze begrippen beperkt, waarmee de duidelijkheid van het plan en daarmee de rechtszekerheid wordt vergroot.

*Artikel 2 Wijze van meten*

In het artikel 'Wijze van meten' wordt aangegeven hoe de in het plan voorgeschreven maatvoeringen dienen te worden bepaald.

##### 5\.3\.2 Bestemmingsregels

Dit hoofdstuk bevat de regels waarin de materiÃ«le inhoud van de op de verbeelding gegeven bestemmingen zijn opgenomen. Bij de opzet van de artikelen is, zoals de Standaard Vergelijkbare Bestemmingsplannen (SVBP 2012\) bepaalt, een vaste indeling aangehouden. Voor de volgorde van de bestemmingen leidt dit ertoe dat eerst de bestemmingsomschrijvingen worden benoemd en hierna de bouwregels en in voorkomende geval nadere eisen, afwijken van de bouwregels, specifieke gebruiksregels, afwijken van de gebruiksregels en omgevingsvergunning voor het uitvoeren van een werk, geen bouwwerk zijnde, of van werkzaamheden.

*Artikel 3 Wonen*

De op de kaart voor 'Wonen' aangeduide gronden zijn, met inachtneming van de nadere aanduidingen, bestemd voor gebouwen en andere voorzieningen ten behoeve van de huisvesting van personen. Binnen deze bestemming zijn de volgende bouwwerken toegestaan: hoofdgebouwen met bijbehorende bouwwerken. In de planregels is onder meer de toegestane goot\- en bouwhoogte van het hoofdgebouw vastgelegd. Met betrekking tot de situering van het hoofdgebouw is op de plankaart een bouwvlak ingetekend waarin het hoofdgebouw gesitueerd dient te worden. In het hoofdgebouw is het toegestaan om onder voorwaarden kleinschalige beroepen en bedrijven aan huis uit te oefenen. De voorwaarden hebben als doel om de kleinschaligheid van deze activiteiten te waarborgen en om te voorkomen dat dergelijke activiteiten het woon\- en leefklimaat aantasten. Onder andere betekent dit, dat verkeer aantrekkende functies worden tegengegaan en dat op het eigen terrein voldoende parkeergelegenheid moet zijn. Bijbehorende bouwwerken zijn alleen binnen het bouwvlak toegestaan, zodat open zichtlijnen op de Oude Rijn niet volledig worden belemmerd door bebouwing.

*Artikel 4 Waarde \- Archeologie 2*

Op basis van de door de gemeenteraad vastgestelde archeologische beleidsadvieskaart is in het bestemmingsplan de dubbelbestemming 'Waarde \- Archeologie 2' opgenomen om de in het plangebied voorkomende zone met archeologische (verwachtings)waarden juridisch\-planologisch te beschermen. In de dubbelbestemming is aangegeven in welke mate en onder welke voorwaarden werkzaamheden zijn toegestaan. De opgelegde beperkingen zijn opgelegd om te voorkomen dat (mogelijk) voorkomende archeologische waarden worden aangetast. Van de mogelijkheden die de onderliggende bestemming biedt voor de uitvoering van (bouw)werkzaamheden kan pas gebruik worden gemaakt indien uit archeologisch onderzoek is gebleken dat als gevolg van de geplande werkzaamheden geen schade wordt toegebracht aan archeologische waarden. Aan een te verlenen omgevingsvergunning kunnen voorwaarden worden verbonden die er op gericht zijn om archeologische resten te behouden. Deze voorwaarden kunnen ook gericht zijn op de wijze waarop de werkzaamheden worden uitgevoerd. Verlangd kan worden dat de werkzaamheden plaatsvinden onder archeologische begeleiding.

##### 5\.3\.3 Algemene regels

Dit hoofdstuk bevat meerdere artikelen die op de bestemmingen uit hoofdstuk 2 van toepassing zijn.

*Artikel 5 Anti\-dubbeltelregel*

Het artikel 'Antidubbeltelregel' bevat een regeling waarmee wordt voorkomen dat met het bestemmingsplan strijdige situaties ontstaan of worden vergroot.

*Artikel 6 Algemene bouwregels*

In het artikel 'Algemene bouwregels' is een aantal aanvullende bouwregels opgenomen die voor alle bestemmingen kunnen gelden.

Overschrijding bouwgrenzen

Om te voorkomen dat kleine, ondergeschikte ontwikkelingen tot aparte procedures leiden, is in dit lid opgenomen dat voor bepaalde ontwikkelingen de bouwgrenzen overschreden mogen worden.

Ondergronds bouwen

Het is niet wenselijk dat ondergronds bouwen binnen het plangebied onbeperkt mogelijk is. Daarom zijn in de regels bepalingen hierover opgenomen. Ondergronds bouwen is toegestaan, mits de oppervlakte van de ondergrondse bebouwing niet groter is dan de bebouwing die aanwezig is boven peil en de bebouwingsdiepte niet meer dan 3 meter is.

Parkeren

In dit artikel is opgenomen dat een omgevingsvergunning pas kan worden verleend indien sprake is van voldoende parkeergelegenheid.

*Artikel 7 Algemene gebruiksregels*

In het artikel 'Algemene gebruiksregels' is een algemeen verbod opgenomen voor gebruik in strijd met de bestemmingen.

*Artikel 8 Algemene afwijkingsregels*

Het artikel 'Algemene afwijkingsregels' is gebaseerd op artikel 2\.1, lid 1 onder a, b of c van de Wet algemene bepalingen omgevingsrecht (Wabo) en heeft onder meer tot doel enige flexibiliteit in de regels aan te brengen. Met een door het bevoegd gezag te verlenen afwijking kunnen onder meer geringe wijzigingen in de maatvoeringen voor bouwwerken, zoals genoemd in hoofdstuk 2 van de regels, worden aangebracht. Daarnaast is een regeling opgenomen voor het toestaan van mantelzorg.

Aan toepassing van de afwijkingsbevoegdheid dient een belangenafweging ten grondslag te liggen. Dit artikel is een aanvulling op de afwijkingsregels uit de bestemmingen.

*Artikel 9 Nadere eisen*

In dit artikel is de bevoegdheid voor het bevoegd gezag opgenomen om ter voorkoming van de aantasting van landschappelijke waarden bij een omgevingsvergunning nadere eisen stellen ten aanzien van het treffen van maatregelen ten behoeve van de landschappelijke inpassing van bebouwing.

*Artikel 10 Overige regels*

In dit artikel is een verwijzing opgenomen naar de wettelijke regelingen die genoemd worden in het plan. Deze gelden zoals deze luiden op het moment van vaststelling van het plan.

##### 5\.3\.4 Overgangs\-en slotregels

Het laatste hoofdstuk van de planregels bevat twee artikelen.

*Artikel 11 Overgangsrecht*

Het artikel 'Overgangsrecht' heeft ten doel de rechtstoestand te begeleiden van situaties die afwijken van de regels van het bestemmingsplan. Lid 1 van dit artikel geeft regels voor bouwwerken die op het tijdstip van de inwerkingtreding van het plan gebouwd zijn of gebouwd kunnen worden, en die afwijken van de bebouwingsregels van het plan. Lid 2 van dit artikel regelt het gebruik van onbebouwde gronden en bouwwerken in het plan, voor zover dit gebruik op het tijdstip van de inwerkingtreding van het plan, afwijkt van de in het plan gegeven bestemming.

*Artikel 12 Slotregel*

Het artikel 'Slotregel' bevat de titel waaronder het bestemmingsplan kan worden geciteerd. Dit artikel wordt dan ook wel het citeerartikel genoemd.

#### 5\.4 Handhaving bestemmingsplan

Het ontwikkelen van beleid en de vertaling daarvan in een bestemmingsplan heeft alleen zin, indien na de vaststelling van het bestemmingsplan handhaving plaatsvindt. Daarom is het belangrijk om reeds ten tijde van het opstellen van een bestemmingsplan aandacht te besteden aan de handhaafbaarheid van de voorgeschreven regels.

Vier factoren zijn van wezenlijk belang voor een goed handhavingsbeleid:

* 1\. Voldoende kenbaarheid van het plan: een goed handhavingsbeleid begint bij de kenbaarheid van het bestemmingsplan bij degenen die het moeten naleven. De wet bevat enkele waarborgen ten aanzien van de te volgen procedure: deze heeft in de bestemmingsplanprocedure een aantal inspraakmomenten ingebouwd.

* 2\. Voldoende maatschappelijk draagvlak voor beleid en regeling in het plan: de inhoud van het plan kan slechts gehandhaafd worden indien het beleid en de regeling vanuit een oogpunt van algemeen belang aanvaardbaar is. De belangen van omwonenden worden hierbij vooraf gewogen in het kader van de inspraak.

* 3\. Realistische en inzichtelijke regeling: een juridische regeling dient realistisch en inzichtelijk te zijn; dat wil zeggen niet onnodig beperkend of inflexibel. Bovendien moeten de bepalingen goed controleerbaar zijn. De regels moeten derhalve niet meer regelen dan noodzakelijk is.

* 4\. Actief handhavingsbeleid: het sluitstuk van een goed handhavingsbeleid is voldoende controle van de feitelijke situatie in het plangebied. Daarnaast moeten adequate maatregelen worden getroffen indien de regels worden overtreden. Indien dit wordt nagelaten, ontstaat een grote mate van rechtsonzekerheid.

Conclusie

Het bestemmingsplan is zodanig opgesteld met toelichting, regels en verbeelding dat handhaving op naleving hiervan goed mogelijk is.

### Hoofdstuk 6 Maatschappelijke uitvoerbaarheid

#### 6\.1 Economische uitvoerbaarheid

Bij de voorbereiding van een wijzigingsplan dient op grond van artikel 3\.1\.6, eerste lid, sub f van het Besluit ruimtelijke ordening (Bro) onderzoek plaats te vinden naar de financiÃ«le uitvoerbaarheid van het plan. Doorgaans is relevant de vraag of er gemeentelijke kosten zijn en hoe deze verhaald worden. Deze vraag omhelst tevens eventuele planschade.

Sinds de inwerkingtreding van de Wet ruimtelijke ordening (Wro) op 1 juli 2008 is het onder omstandigheden verplicht om aan het opstellen van een nieuw bestemmingsplan een exploitatieplan te koppelen. Er is sprake van een bouwplan als bedoeld in artikel 6\.12, lid 1 van de Wro als onderdeel van afdeling 6\.4 inzake de grondexploitatie. Een exploitatieplan is niet verplicht indien het verhaal van kosten van de grondexploitatie van de in het plan opgenomen gronden op een andere wijze is verzekerd (artikel 6\.12, lid 2 sub a Wro).

De begeleiding van de planologische procedure is door middel van een anterieure exploitatieovereenkomst gedekt. Het aanleggen van voorzieningen in het aangrenzende openbaar gebied is niet aan de orde. Voor de gemeente Reeuwijk zijn derhalve geen kosten verbonden aan het opstellen en uitvoeren van de bestemmingsplan wijziging. Tussen de gemeente en de initiatiefnemer wordt een planschade overeenkomst afgesloten.Gezien voorgaande is het niet noodzakelijk een exploitatieplan op te stellen. De economische uitvoerbaarheid van het bouwplan is voldoende aangetoond.

#### 6\.2 Inspraak en overleg

**Inspraak**

Voor het bestemmingsplan is geen uitgebreid inspraaktraject gevolgd. Wel heeft de initiatiefnemer in de periode september/oktober 2017 direct omwonenden geÃ¯nformeerd. Hieruit kwam naar voren dat er geen bezwaren bestaan tegen het plan.

**Overleg ex artikel 3\.1\.1 Bro**

In het kader van het wettelijk vooroverleg is het e\-formulier van de provincie ingevuld. Hieruit blijkt dat er geen provinciale belangen in het geding zijn.

#### 6\.3 Zienswijzen

Voor onderhavig ontwerpbestemmingsplan is de uniforme voorbereidingsprocedure gevolgd als bedoeld in artikel 3\.8 van de Wet ruimtelijke ordening en Afdeling 3\.4 van de Algemene wet bestuursrecht. Het ontwerpbestemmingsplan is op 22 maart 2018 gedurende zes weken ter inzage gelegd. Gedurende de termijn van terinzagelegging kon een mondelinge en/of schriftelijke zienswijze ingediend worden. Van deze gelegenheid is geen gebruik gemaakt.