**Toelichting**

d

# Inhoud

| 1 Inleiding<br>3                                                  |  |
|-------------------------------------------------------------------|--|
| 1.1 Algemeen 3                                                    |  |
| 1.2 De begrenzing van het plangebied  4                           |  |
| 1.3 Vigerend bestemmingsplan 4                                    |  |
| 1.4 Leeswijzer  6                                                 |  |
| 2 Planbeschrijving<br>7                                           |  |
| 2.1 Ligging van het plangebied  7                                 |  |
| 2.2 Het bouwplan  12                                              |  |
| 3 Toets uitwerking uitwerkingsregels en wet- en regelgeving<br>15 |  |
| 3.1 Uitwerkingsregels 15                                          |  |
| 3.2 Wet- en regelgeving 15                                        |  |
| 3.2.1 Ladder voor duurzame verstedelijking  16                    |  |
| 3.2.2 Provinciaal Omgevingsplan Limburg (POL) 2014  16            |  |
| 3.3 Wet- en regelgeving milieuaspecten  22                        |  |
| 4 Opzet wijzigingsplan<br>33                                      |  |
| 4.1 Algemeen 33                                                   |  |
| 4.2 Opzet van de regels  33                                       |  |
| 5 Economische paragraaf<br>34                                     |  |
| 6 Handhavingsparagraaf<br>35                                      |  |
| 7 Communicatieparagraaf<br>36                                     |  |
| 7.1 Zienswijzen ex art. 3.9 Wro  36                               |  |
| 7.2 Vaststelling  36                                              |  |
| Bijlage 1 Collegevoorstel en -besluit 37                          |  |

## **Separate bijlagen:**

- 1) Quickscan flora en fauna Haesenstraat te Landgraaf, bureau Econsultancy, rapportnummer 2246.001 (versie D2), d.d. 01.11.2016;
- 2) Verkennend bodemonderzoek voor de bouw van 8 nieuwe woningen aan Sleinadastraat/Prickenleenstraat te Landgraaf, Geonius Milieu B.V., rapportnummer MA150524.R01, d.d. 18.01.2016.

# <span id="page-2-0"></span>1 Inleiding d

# <span id="page-2-1"></span>**1.1 Algemeen**

## *Aanleiding*

Bouwonderneming Jansen De Jong Bouw Zuid B.V. (hierna te noemen: de initiatiefnemer) is voornemens op een perceel gelegen tussen de Prickenleenstraat en de Sleinadastraat (locatie ook wel bekend als "Achter de Haesen") acht levensloopbestendige huurwoningen te realiseren. De woningen zullen worden verhuurd door HEEM Wonen, tevens eigenaar van de gronden. Het perceel is kadastraal bekend gemeente Landgraaf, sectie D, nummer 878 (gedeeltelijk) en is gelegen in het ter plaatse vigerende bestemmingsplan 'Schaesberg Centrum'. Het perceel is thans bestemd tot 'Groen'. Het realiseren van woningen is binnen deze bestemming niet rechtstreeks toegestaan. Het perceel is echter gelegen in de gebiedsaanduiding 'wetgevingszone – wijzigingsbevoegdheid'. Deze gebiedsaanduiding biedt de mogelijkheid de bestemming te wijzigen in de bestemming 'Wonen', om de realisatie van acht nieuwe woningen mogelijk te maken.

De gemeente Landgraaf heeft principemedewerking toegezegd om middels de genoemde wijzigingsbevoegdheid de beoogde woning juridisch-planologisch mogelijk te maken. Hiertoe dient een wijzigingsplan te worden vastgesteld. Dit wijzigingsplan ligt thans voor.

## *Opbouw van het wijzigingsplan*

De strekking van het bepaalde in artikel 3.6.1, sub a. van de Wet ruimtelijke ordening (Wro) aangaande de wijzigingsbevoegdheid voor burgemeester en wethouders is dat de essentialia van de te wijzigen bestemming in het moederplan (in casu het bestemmingsplan 'Schaesberg Centrum') zijn vastgelegd. Vervolgens dient de uitwerking plaats te vinden met inachtneming van de bij het moederplan gegeven wijzigingsregels. Het wijzigingsplan dient, evenals het daaraan ten grondslag liggende moederplan, objectief begrensd te zijn; daarbij hoeft niet het gehele gebied van de opgenomen wijzigingsbevoegdheid onderdeel te zijn van een wijzigingsplan. In het voorliggende wijzigingsplan is dit ook het geval; alleen het daadwerkelijk te bebouwen perceel maakt onderdeel uit van het plangebied van dit wijzigingsplan. Daarnaast maakt het parkeerterrein dat bij de woningen wordt gerealiseerd, deel uit van het plangebied.

In een wijzigingsplan worden door middel van de op de verbeelding aangegeven bestemmingen en daarop betrekking hebbende regels de in het plan begrepen gronden voor bepaalde doeleinden aangewezen. Daarbij worden regels gegeven voor het bouwen van bouwwerken en voor het gebruik van de bouwwerken en de onbebouwde gronden. De juridische regeling is opgebouwd conform de Standaard Vergelijkbare Bestemmingsplannen, die is verankerd in paragraaf 1.2 van het Besluit ruimtelijke ordening (Bro) en de Regeling standaarden ruimtelijke ordening 2012. Het voorliggende wijzigingsplan bestaat formeel uit twee juridische onderdelen:

- een verbeelding: een digitaal GML-bestand met een specifiek nummer, in dit geval NL.IMRO.0882.WPACHTERDEHAESEN-VG01;
- regels: deze regels zijn in de SVBP2012 zoveel mogelijk gestandaardiseerd (o.a. volgorde, indeling, benaming, begripsbepalingen, overgangsbepalingen en de slotbepaling).

Op de verbeelding zijn, met bijbehorende verklaringen, de bestemmingen van de in het plan begrepen gronden aangegeven. De verbeelding is getekend op schaal 1:1.000. De regels bevatten de regelingen inzake de bebouwingsmogelijkheden en het gebruik van de gronden en de daarop aanwezige opstallen. Bij het voorliggende wijzigingsplan wordt verwezen naar de bestaande juridische regelingen in het moederplan. Het wijzigingsplan gaat ten slotte vergezeld van een toelichting, waarin met name de toetsing aan de wijzigingsregels is beschreven.

d

## <span id="page-3-0"></span>**1.2 De begrenzing van het plangebied**

Het plangebied is gelegen in het gebied Schaesberg, in de gemeente Landgraaf. Het perceel is kadastraal bekend gemeente Landgraaf, sectie D, nummer 878 (gedeeltelijk). Het plangebied heeft een oppervlakte van 1.845 m² en is in de huidige situatie onbebouwd.

Op het onderstaande topografische kaartje is het plangebied van het voorliggende wijzigingsplan middels een rode kleur weergegeven:

## <span id="page-3-1"></span>**1.3 Vigerend bestemmingsplan**

## *Bestemmingsplan 'Schaesberg Centrum'*

Het vigerende bestemmingsplan en tevens het moederplan voor de betreffende gronden is het bestemmingsplan 'Schaesberg Centrum' (vastgesteld door de raad van de gemeente Landgraaf d.d. 28.01.2016 en onherroepelijk sinds 28.09.2016). Het plangebied is in dit bestemmingsplan aangewezen voor de bestemming 'Groen'. Op het onderstaande kaartje is een uitsnede van de verbeelding behorende bij het voornoemde bestemmingsplan weergegeven. Het plangebied is op deze afbeelding middels een blauwe omlijning aangeduid:

#### Toelichting

## *Enkelbestemming 'Groen'*

De voor 'Wonen' bestemde gronden zijn bestemd voor:

- groen en groenvoorzieningen;
- verkeer in de vorm van parkeerplaatsen en fiets- en voetpaden;
- mountainbikeroutes en paardenroutes;
- doeleinden van openbaar nut;

en tevens voor:

- waterbergingsvoorzieningen, uitsluitend ter plaatse van de aanduiding 'waterberging (wb)'; **(*)**
- parkeerterreinen, uitsluitend ter plaatse van de aanduiding 'parkeerterrein (wb)'; **(*)**
- een jeu de boules baan, uitsluitend ter plaatse van de aanduiding 'specifieke vorm van sport - jeu de boules baan (ss-jdb)' ten behoeve van de bestemming 'Maatschappelijk – buurthuis': **(*)**

en daarbij behorende:

- voorzieningen voor het opvangen, vasthouden (infiltreren), bergen en afvoeren van hemelwater;
- speelvoorzieningen;
- straatmeubilair;
- kunstobjecten;
- hondenuitlaatplaatsen.

## *(*): deze aanduidingen zijn niet van toepassing op het onderhavige plangebied.*

*Dubbelbestemming 'Waarde – Archeologie 4' (gebieden met een middelhoge verwachtingswaarde)* Daarnaast is het gehele plangebied voorzien van de dubbelbestemming 'Waarde – Archeologie 4' (gronden met een middelhoge verwachtingswaarde). Gronden met deze dubbelbestemming zijn, naast de andere daar voorkomende bestemmingen, mede bestemd voor het behoud en bescherming van de archeologische waarden van de gronden.

In deze dubbelbestemming is vastgelegd dat archeologisch onderzoek dient plaats te vinden d wanneer ruimtelijke ontwikkelingen plaatsvinden waarbij de bodem tot dieper dan 0,40 meter over een oppervlakte van 2.500 m² of meer wordt geroerd.

#### *Gebiedsaanduiding 'wetgevingszone – wijzigingsgebied*

Het plangebied is gelegen binnen de gebiedsaanduiding 'wetgevingszone – wijzigingsgebied'. Conform artikel 35.3 (Algemene aanduidingsregels) van het vigerende bestemmingsplan zijn burgemeester en wethouders bevoegd het plan te wijzigen ter plaatse van deze aanduiding ten behoeve van de realisatie van woningen, met bijbehorende voorzieningen waaronder parkeren. Aan deze wijzigingsbevoegdheid is een aantal voorwaarden verbonden.

Een uiteenzetting van de uitwerkingsregels behorende bij deze wijzigingsbevoegdheid en een toetsing van het voorliggende plan aan deze regels, is verwoord in hoofdstuk 3 van deze toelichting.

## <span id="page-5-0"></span>**1.4 Leeswijzer**

De toelichting bij dit wijzigingsplan bestaat uit zeven hoofdstukken. Na dit eerste inleidende hoofdstuk worden in hoofdstuk 2 de ontwikkelingen die op de locatie gaan plaatsvinden afgezet tegen de bestaande situatie. In hoofdstuk 3 worden deze ontwikkelingen getoetst aan de uitwerkingsregels uit het vigerende bestemmingsplan. Hoofdstuk 4 handelt over de opbouw van de regels in dit wijzigingsplan. In hoofdstuk 5 komt de economische uitvoerbaarheid aan de orde. Hoofdstuk 6 bevat een handhavingsparagraaf. De toelichting wordt afgesloten met een communicatieparagraaf in hoofdstuk 7; in dit hoofdstuk wordt ingegaan op de maatschappelijke uitvoerbaarheid van het plan en tevens komt de zienswijzenbeantwoording aan de orde.

# <span id="page-6-0"></span>d 2 Planbeschrijving

# <span id="page-6-1"></span>**2.1 Ligging van het plangebied**

Het plangebied is gelegen in het gebied Schaesberg, in het zuidelijke deel van de gemeente Landgraaf. Het betreffende perceel is kadastraal bekend gemeente Landgraaf, sectie D, nummer 878 (gedeeltelijk). Het plangebied heeft een oppervlakte van 1.845 m² en is in de huidige situatie onbebouwd.

Op het onderstaande topografische kaartje is het plangebied van het voorliggende wijzigingsplan middels een rode kleur weergegeven:

Het onderhavige plangebied is gelegen tussen de Prickenleenstraat en de Sleinadastraat, ter hoogte van de Haesenstraat. Op de onderstaande luchtfoto is het plangebied middels een rode omlijning aangeduid. Op deze luchtfoto is de oude bebouwing die voorheen in het plangebied aanwezig was nog weergegeven.

Toelichting

Op de navolgende luchtfoto is het plangebied in de huidige situatie weergegeven. Het perceel is thans onbebouwd. Ook de gronden direct ten noorden van het plangebied zijn inmiddels onbebouwd en ingericht als park.

#### Toelichting

d De onderstaande afbeeldingen geven een impressie van het plangebied en de omgeving. Op de navolgende afbeelding is het thans braakliggende plangebied weergegeven vanaf de noordwestzijde.

*Het braakliggende plangebied, gezien vanaf de noord-westzijde*

Op de onderstaande afbeelding is het plangebied vanaf de noordzijde weergegeven. Op de achtergrond zijn de woningen aan de Prickenleenstraat (rechts op de foto) en de Sleinadastraat (links op de foto) weergegeven.

*Het braakliggende plangebied, gezien vanaf de noordzijde*

d Op de onderstaande afbeelding is het plangebied vanaf de Sleinadastraat, ten oosten van het plangebied, weergegeven.

*Het plangebied, gezien vanaf de oostzijde, met op de achtergrond de woningen aan de Prickenleenstraat*

De navolgende afbeeldingen tonen de omliggende woonstraten rondom het plangebied. Op de onderstaande afbeelding is de Sleinadastraat in zuidelijke richting weergegeven.

*De Sleinadastraat in noordelijke richting*

*De Sleinadastraat in noordelijke richting*

*De Prickenleenstraat in zuidelijke richting* 

Toelichting

d Ten noorden van het plangebied, op een afstand van circa 30 meter aan het Haesenplen 1, ligt het buurthuis 'Onger os'. Op de onderstaande afbeelding is het buurthuis weergegeven.

*Buurthuis 'Onger os' (Haesenplein 1)*

## <span id="page-11-0"></span>**2.2 Het bouwplan**

## *Algemeen*

Door Bulkens Architecten is een bouwplan vervaardigd dat voorziet in acht grondgebonden, woningen met achtertuin. De woningen worden aaneengeschakeld gerealiseerd. In het navolgende wordt, aan de hand van enkele afbeeldingen, het bouwplan kort uiteengezet.

De navolgende afbeelding toont de situatietekening van het bouwplan. De nieuwe woningen zijn op deze afbeelding middels een rode pijl aangeduid. De 10 parkeerplaatsen waarin het bouwplan voorziet zijn middels een blauwe pijl aangegeven.

*Situatietekening*

De woningen hebben een voetprint van circa 55 m² en een goot- en bouwhoogte van circa 3 respectievelijk circa 7 meter. De twee hoekwoningen hebben een hogere bouwhoogte, van circa 9 meter. Op de onderstaande afbeeldingen zijn de voor- en achtergevel van de woningen weergegeven.

*Voorgevel*

Toelichting

*Achtergevel*

#### *Parkeren*

Conform de uitwerkingsregels van artikel 35.3 van het moederplan 'Schaesberg Centrum' dient het bouwplan te voldoen aan de parkeernormen uit de 'Parkeernota Landgraaf 2008'(vastgesteld d.d. 04.12.2007). Conform de gemeentelijke parkeernormen dienen per grondgebonden woning 1,7 parkeerplaatsen aanwezig te zijn. Het voorliggende plan voorziet in de realisatie van acht woningen, waarmee het totale aantal benodigde parkeerplaatsen 13,6 (afgerond 14) parkeerplaatsen bedraagt. Het bouwplan voorziet in de aanleg van 10 parkeerplaatsen. De overige vier parkeerplaatsen zijn in de directe omgeving rondom het plangebied in voldoende mate beschikbaar. Hiermee voldoet het plan aan de gemeentelijke parkeernormen van de gemeente Landgraaf.

# <span id="page-14-0"></span>d 3 Toets uitwerking uitwerkingsregels en wet- en regelgeving

## <span id="page-14-1"></span>**3.1 Uitwerkingsregels**

Het plangebied is gelegen binnen de gebiedsaanduiding 'wetgevingszone – wijzigingsgebied'. Conform artikel 35.3 (Algemene aanduidingsregels) van het vigerende bestemmingsplan zijn burgemeester en wethouders bevoegd het plan te wijzigen ter plaatse van deze aanduiding ten behoeve van de realisatie van woningen, met bijbehorende voorzieningen waaronder parkeren. Aan deze wijzigingsbevoegdheid zijn de onderstaande voorwaarden verbonden:

- a) ter plaatse mogen grondgebonden woningen worden gerealiseerd;
- b) het aantal woningen mag niet meer bedragen dan 8;
- c) maximaal in twee bouwlagen mag worden gebouwd;
- d) de noodzaak tot realisatie van de woningen wordt aangetoond;
- e) voldaan dient te worden aan het regionale woonbeleid;
- f) voldaan wordt aan het bepaalde in artikel 21 ('Wonen-1') van het bestemmingsplan, waarbij vanuit stedenbouwkundig oogpunt kan worden afgeweken van de daarin opgenomen bouwregels;
- g) er wordt geen afbreuk gedaan aan de stedenbouwkundige en ruimtelijke kwaliteit ter plaatse, zulks naar het oordeel van het bevoegd gezag;
- h) voorzien wordt in voldoende parkeervoorzieningen op eigen terrein of in de directe omgeving;
- i) milieutechnische- en waardeonderzoeken hebben uitgewezen dat de locatie geschikt is voor het beoogde gebruik;
- j) de belangen van derden mogen niet onevenredig worden geschaad;
- k) het verhaal van kosten van grondexploitatie door de gemeente over de in het wijzigingsplan begrepen gronden zijn via een exploitatieplan of anderszins verzekerd.

In het navolgende hoofdstuk wordt uiteengezet hoe het onderhavige plan voldoet aan de bovengenoemde uitwerkingsregels. In het voorgaande hoofdstuk heeft reeds een uiteenzetting van het bouwplan plaatsgevonden. Hiermee is aangetoond dat het bouwplan voldoet aan de uitwerkingsregels onder sub a., b., c., f., g. en h. In het navolgende hoofdstuk is uiteengezet hoe het voorliggende plan voldoet aan de uitwerkingsregels onder sub d., e. en j. Concreet betekent dit dat het plan wordt getoetst aan de regionale woningbouwprogrammering. Tenslotte komen in hoofdstuk 3.3 de milieutechnische aspecten aanbod, waarmee een uiteenzetting plaatsvindt van de uitwerkingsregel onder sub i. Een toetsing aan de uitwerkingsregels onder sub k. vindt plaats door het bevoegd gezag.

## <span id="page-14-2"></span>**3.2 Wet- en regelgeving**

Bij het opstellen van een wijzigingsplan heeft in het moederplan reeds een afweging plaatsgevonden inzake de ruimtelijke inpasbaarheid en toelaatbaarheid van de beoogde ontwikkeling. In het moederplan zijn in de meeste gevallen ook de resultaten van uitgevoerde sectorale onderzoeken openomen op basis waarvan destijds is geconcludeerd dat de beoogde ontwikkeling planologisch aanvaardbaar wordt geacht. In de voorliggende situatie is bij het moederplan sprake van een consoliderend plan, waarin de planologisch toegestane situatie is overgenomen van eerder vastgestelde ontwikkelingsgerichte plannen. Ten behoeve van die plannen is destijds onderzoek gedaan. Deze onderzoeken zijn deels gedateerd. Bij de uitwerking van een wijzigingsplan dient getoetst te worden aan overige wet- en regelgeving, indien de daartoe

d uitgevoerde onderzoeken gedateerd zijn dan wel kan worden aangenomen dat de uitgangssituatie van die onderzoeken aan verandering onderhevig is geweest. In dat kader zijn ten behoeve van dit wijzigingsplan een bodemonderzoek en een ecologische quickscan uitgevoerd. De resultaten van dit onderzoek zijn beschreven in hoofdstuk 3.4 van deze toelichting.

Naast deze onderzoeksplicht is ook een motivering in het kader van de 'ladder voor duurzame verstedelijking' op basis van artikel 1.1.1 lid 3 van het Besluit ruimtelijke ordening (Bro) noodzakelijk voor een wijzigingsplan. Deze motivering is opgenomen in de navolgende paragraaf.

#### <span id="page-15-0"></span>**3.2.1 Ladder voor duurzame verstedelijking**

Overheden dienen nieuwe stedelijke ontwikkelingen te motiveren met drie opeenvolgende stappen. De stappen bewerkstelligen dat de wens om een nieuwe stedelijke ontwikkeling mogelijk te maken, nadrukkelijk wordt gemotiveerd en afgewogen met oog voor de ruimtevraag, de beschikbare ruimte en de ontwikkeling van de omgeving waarin dit gebied ligt. De motivering is, afhankelijk van de locatie, in drie treden opgebouwd:

- trede 1: bepalen regionale vraag: is er een regionale behoefte?
- trede 2: is (een deel van) de regionale behoefte op te vangen in bestaand stedelijk gebied? (indien het antwoord op deze vraag positief is en geen sprake is van ontwikkelingen buiten bestaand stedelijk gebied, is de motivering afgerond);
- trede 3: zo nee, zoek een locatie die multimodaal ontsloten kan worden voor de (resterende) regionale behoefte.

#### *Voorvraag: is sprake van een nieuwe stedelijke ontwikkeling?*

Alvorens de ladder te motiveren dient eerst de voorvraag te worden beantwoord: is sprake van een nieuwe stedelijke ontwikkeling (NSO)? Een NSO is een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

#### *Jurisprudentie*

Volgens jurisprudentie is de ladder van toepassing op functieveranderingen en nieuwbouw van een 'zekere omvang'. De Afdeling bestuursrechtspraak van de Raad van State heeft op 24 december 2014 een uitspraak gedaan in een zaak (nummer 201405237/1/R2) waarin acht woningen binnen het bestaand stedelijk gebied planologisch mogelijk werden gemaakt. De Afdeling heeft in deze zaak geoordeeld dat het mogelijk maken van acht woningen een dermate kleinschalige ontwikkeling is, dat deze niet als een nieuwe stedelijke ontwikkeling kan worden beschouwd.

Onderhavig plan voorziet in de realisatie van acht woningen. Er dient derhalve geen toetsing aan de Ladder voor duurzame verstedelijking plaats te vinden.

De Ladder voor duurzame verstedelijking vormt dan ook geen belemmering voor de realisatie van het onderhavige plan.

## <span id="page-15-1"></span>**3.2.2 Provinciaal Omgevingsplan Limburg (POL) 2014**

Op 12 december 2014 is het POL2014 vastgesteld. De centrale ambitie van de provincie Limburg komt voort uit de Limburgagenda: een voortreffelijk grensoverschrijdend leef- en vestigingsklimaat, dat eraan bijdraagt dat burgers en bedrijven kiezen voor Limburg: om er naar toe te gaan en vooral ook om hier te blijven. In het POL staan de fysieke kanten van het leef- en vestigingsklimaat centraal. Belangrijke uitdagingen zijn het faciliteren van innovatie, het aantrekkelijk houden van de regio voor jongeren en arbeidskrachten, de fundamenteel veranderde opgaven op het gebied van wonen en voorzieningen, de leefbaarheid van kernen en buurten en het inspelen op de klimaatverandering. Kwaliteit staat daarbij centraal. Dat komt tot uiting in het koesteren van de gevarieerdheid van Limburg onder het motto 'meer stad, meer land', het bieden

d van ruimte voor verweving van functies, in kwaliteitsbewustzijn, en in dynamisch voorraadbeheer dat moet resulteren in een nieuwe vorm van groeien. Algemene principes voor duurzame verstedelijking sluiten hierop aan, zoals de ladder van duurzame verstedelijking en de prioriteit voor herbenutting van cultuurhistorische en beeldbepalende gebouwen.

Woningen, bedrijventerreinen, kantoren en winkels zijn er in Limburg genoeg, in toenemende mate zelfs te veel. Tegelijkertijd is de kwaliteit steeds minder toegesneden op de behoefte. Op al deze gebieden liggen nog grote kwalitatieve opgaven. Blijvende vernieuwing en innovatie zijn dan ook van groot belang. De uitdaging is om een omslag te maken 'van kwantiteit naar kwaliteit' en meer schaarste te creëren.

Er zullen per regio visies gemaakt worden waarin gezamenlijke ambities, principes en werkwijze zijn uitgewerkt. Voor sommige thema's gaat het ook om gezamenlijke programmering. Die vormen de basis voor bestuursovereenkomsten tussen regiogemeenten en provincie. De provincie borgt de uitvoering van die afspraken met voorzorgbepalingen in de Omgevingsverordening. De visies richten zich op het verbeteren van de kwaliteit van de bestaande voorraad, de mogelijke aanpak van overmatige leegstand en het schrappen van plannen die niet goed passen bij de beoogde kwaliteit. Er is onder voorwaarden ruimte voor het toevoegen van goede nieuwe voorraad, maar dan wel in combinatie met het schrappen van bestaande voorraad. Dit moet in de visies vorm en inhoud krijgen. De precieze aanpak kan per onderwerp en regio uiteenlopen.

Het onderhavige plangebied is gelegen binnen de zone 'Overig bebouwd gebied'. Op de onderstaande afbeelding is een uitsnede van de kaart 'Zonering Limburg' behorende bij het POL2014 opgenomen. Het plangebied is op deze afbeelding middels een rode omlijning weergegeven.

#### *Overig bebouwd gebied*

De zone 'Overig bebouwd gebied' bestaat uit gemengde woon/werkgebieden met voorzieningen, deels met een stedelijk karakter, deels met een dorps karakter. Een aantrekkelijke woon- en

d leefomgeving is een belangrijk uitgangspunt binnen deze zone. Een voortreffelijk leef- en vestigingsklimaat kan niet zonder een woon- en leefomgeving van goede kwaliteit. Waarin burgers graag wonen, toeristen graag op vakantie komen en ondernemers graag hun bedrijf vestigen. En waar het gezond en veilig leven is. Die leefomgeving heeft een fysieke en een sociale kant. De sociale kant omvat aspecten zoals sociale cohesie, sociale veiligheid, verenigingsleven, toegang tot sport en cultuur.

Het onderhavige plan voorziet in de realisatie van acht nieuwe woningen in een bestaande woonomgeving. Deze ontwikkeling past binnen de uitgangspunten die gelden binnen de zone 'Overig bebouwd gebied'.

## *3.2.3 Omgevingsverordening Limburg 2014, Wonen Zuid-Limburg*

Bij de vaststelling van het POL2014 (d.d. 12.12.2014) is de Omgevingsverordening Limburg 2014 vastgesteld. Het beleid uit paragraaf 2.4 (*Wonen Zuid-Limburg)* is een voortzetting van de op 21 juni 2013 in werking getreden Verordening Wonen Zuid-Limburg. Met de verordening wordt beoogd dat de kwaliteit van de woningvoorraad op peil blijft en aansluit bij de vraag van de huidige en toekomstige woonconsument. De vitaliteit en de kwaliteit van wonen en leven in Zuid-Limburg wordt hiermee versterkt. De Verordening moet voorkomen dat de mismatch tussen vraag en aanbod in kwantiteit en kwaliteit verder toeneemt. Dit betekent dat het overaanbod aan woningen niet verder mag toenemen en dat de kwaliteit van nieuwbouwwoningen moet voldoen aan de eisen van de huidige en toekomstige woonconsument. Er mogen geen 'ongewenste' woningen bij komen. De term 'ongewenst' wordt gebruikt om aan te geven dat het niet de bedoeling is dat de gehele woningmarkt 'op slot' gaat. Er zijn plannen in de maak voor woningen die ook in deze fase als wenselijk en zelfs noodzakelijk kunnen worden beschouwd. Ook valt niet uit te sluiten dat de in de nabije toekomst nieuwe plannen worden gemaakt voor woningen die eveneens wenselijk worden geacht. Dergelijke plannen moeten natuurlijk doorgang kunnen vinden.

De vraag of een plan wenselijk is, en dus buiten het verbod van de verordening valt, hangt van een groot aantal factoren af. Factoren die samenhangen met het plan zelf, de locatie en de invloed op woningvoorraadontwikkeling in zijn geheel. Voorbeelden hiervan zijn onder meer de prioriteit dat een plan heeft in de regionale planning, inbreidingslocatie versus uitbreiding, duurzaamheid van het plan en de relatie met leegstand van kantoren en winkels. Bij de provincie wordt er vanuit gegaan dat indien tegenover een nieuw plan voldoende compenserende maatregelen in de vorm van sloop en/of het schrappen van bestaande, hard plancapaciteit staan, een dergelijk plan doorgang moet kunnen vinden.

#### *Harde, zachte en nieuwe plannen*

Er worden drie soorten woningbouwplannen onderscheiden: harde, zachte en nieuwe plannen. Onder 'harde' plannen worden alle woningen verstaan die zijn opgenomen in bestemmingsplannen, beheersverordeningen en omgevingsvergunningen, die op het moment van inwerkingtreding van deze verordening door de gemeenteraad en Burgemeester en Wethouders zijn vastgesteld. Bij 'zachte' plannen gaat het om initiatieven voor nieuwe woningen die wel al bekend zijn, maar waarvoor nog geen bestemmingsplan c.s. is vastgesteld. Zolang voor een initiatief nog geen definitief bestemmingsplan is vastgesteld, valt het onder de zachte plancapaciteit. Nieuwe plannen zijn initiatieven die nog niet bekend zijn en waarmee dus nog geen rekening is gehouden bij het bepalen van de regionale planvoorraad.

De verordening heeft geen betrekking op de woningen die zijn opgenomen in de 'harde' plannen. Die woningen kunnen in beginsel worden gerealiseerd. Bestaande plannen kunnen door gemeenten worden herzien, maar op het moment dat een gemeente via een dergelijke herziening meer woningen toevoegt, geldt het verbod van de verordening. Bestaande woningen mogen dus wel worden geschrapt, maar er mogen geen nieuwe woningen worden toegevoegd. Bij zachte plannen gaat het om initiatieven die nog in voorbereiding zijn. Dat wil zeggen dat de gemeenteraad nog geen definitief besluit heeft genomen tot vaststelling van het bestemmingsplan of dat Burgemeester en Wethouders nog geen besluit hebben genomen om de gevraagde

d omgevingsvergunning te verlenen. Voor die plannen geldt dat de voorbereidingsactiviteiten mogen worden voortgezet, maar de definitieve vaststelling of vergunningverlening vooralsnog moet worden aangehouden.

Ten opzichte van de voorgaande Verordening Wonen Zuid-Limburg uit 2013 is een wijziging aangebracht bij plannen voor maximaal één woning (art. 2, lid b.). Op dergelijke plannen was de Verordening Wonen Zuid-Limburg niet van toepassing. Die keuze was onder meer gemaakt omdat de toevoeging van één woning, bezien vanuit het belang van de woningmarkt op de schaal van Zuid-Limburg niet relevant genoeg geacht werd om daarop provinciale sturing van toepassing te laten zijn. Echter, bij de implementatie van de Regionale Structuurvisie Wonen en Leefbaarheid Zuid-Limburg kan de uitzondering voor plannen voor maximaal één woning juist het omgekeerde effect hebben en de regio hinderen in de formulering van eigen beleid voor deze categorie. Daarom is de uitzondering voor één woning met de vaststelling van het POL2014 overgeheveld van de verordening naar de bijbehorende Beleidsregel nieuwe woningen Zuid-Limburg. Hierin is een uitzondering opgenomen voor plannen voor maximaal één woning. Deze wijziging is tegelijkertijd met de vaststelling van het POL2014 in werking getreden. Voor belanghebbenden verandert hierdoor per saldo niets.

## *3.2.4 Gewijzigde Beleidsregel 'Kwaliteitscriteria nieuwe woningen Zuid-Limburg ' (2014)*

De Omgevingsverordening Limburg 2014, paragraaf 2.4, Wonen Zuid-Limburg is niet van toepassing indien:

- a) het plan voldoet aan de eisen van artikel 1 én 2, of;
- b) het plan deel uitmaakt van één van de in artikel 3 genoemde projecten, of;
- c) naar het oordeel van Gedeputeerde Staten wegens bijzondere omstandigheden de verwezenlijking van het gemeentelijk ruimtelijk beleid onevenredig wordt belemmerd in verhouding tot de belangen die worden gediend met de Omgevingsverordening, of;
- d) het plan de toevoeging van maximaal één woning mogelijk wordt gemaakt.

| artikel 1 | 1a | De sloop van kwantitatief minimaal hetzelfde aantal woningen als wordt                                                                                                                                                                                                                      |  |  |  |  |  |
|-----------|----|---------------------------------------------------------------------------------------------------------------------------------------------------------------------------------------------------------------------------------------------------------------------------------------------|--|--|--|--|--|
|           |    | toegevoegd door het nieuwe plan.                                                                                                                                                                                                                                                            |  |  |  |  |  |
|           | 1b | De voorgaande eis is niet van toepassing indien het een<br>herstructureringsproject betreft waarbij de sloop al in een eerdere fase heeft<br>plaatsgevonden of indien er sprake is van kwantitatieve toevoeging van<br>woningen binnen een bestaand gebouw (met maximaal 10% toename van de |  |  |  |  |  |
|           |    | bebouwde oppervlakte).                                                                                                                                                                                                                                                                      |  |  |  |  |  |
|           | 2  | (Nog uit te werken alternatief via een eventueel in te stellen gemeentelijk of<br>provinciaal sloopfonds).                                                                                                                                                                                  |  |  |  |  |  |
| artikel 2 |    | er dient te worden voldaan aan ten minste vier van de navolgende zes<br>criteria:                                                                                                                                                                                                           |  |  |  |  |  |
|           | 1  | Het plan betreft een inbreidingslocatie, volledig gelegen binnen het bestaand<br>bebouwd gebied.                                                                                                                                                                                            |  |  |  |  |  |
|           | 2  | Het plan is voorzien van een gezamenlijke verklaring van de<br>(woon)regiogemeenten, waarin staat dat het plan bijdraagt aan een<br>versterking van de woonmilieus.                                                                                                                         |  |  |  |  |  |
|           | 3  | Het plan is voorzien van een gezamenlijke verklaring van de<br>(woon)regiogemeenten, waarin staat dat het plan bijdraagt aan kansrijke<br>woningmarktsegmenten.                                                                                                                             |  |  |  |  |  |
|           | 4  | Het plan is voorzien van een gezamenlijke verklaring van de<br>(woon)regiogemeenten, waarin staat dat het aantal te realiseren woningen is<br>opgenomen in de regionale woningbouwprogrammering.                                                                                            |  |  |  |  |  |
|           | 5  | Het plan betreft een of meer van de navolgende situaties:<br>a. een binnenstedelijk revitaliserings- of herstructureringsproject;                                                                                                                                                           |  |  |  |  |  |

Toelichting

|                                                             |   | b. kwantitatieve toevoeging van woningen binnen een bestaand gebouw<br>(met maximaal 10% toename van de bebouwde oppervlakte).<br>d                    |
|-------------------------------------------------------------|---|--------------------------------------------------------------------------------------------------------------------------------------------------------|
|                                                             | 6 | Het schrappen van bestaande, harde plancapaciteit van kwantitatief<br>minimaal hetzelfde aantal woningen als wordt toegevoegd door het nieuwe<br>plan. |
| artikel 3<br>Revisited (Sittard) en Maankwartier (Heerlen). |   | Projecten van strategisch belang: A2 en Belvedère (Maastricht), Zitterd                                                                                |

## *Onderhavig plan*

Een algemene conclusie in relatie tot het geldende woningbouwbeleid is verwoord aan het einde van deze paragraaf.

## *3.2.5 Intergemeentelijke structuurvisie Parkstad, 'ruimte voor park en stad'*

De ruimtelijke ontwikkelingsvisie voor de regio Parkstad is in 2005 vastgelegd in de Structuurvisie Parkstad Limburg 2030. De Structuurvisie schetst die ambities en kansen en nodigt uit om mee te denken, mee te doen en te ontwikkelen. De in de visie verwoorde structuur vormt géén strak keurslijf, maar biedt een aanzet om met alle partijen - markt, overheden en bewoners - samen te werken, ideeën te genereren en kansrijke initiatieven met veel draagvlak te starten.

De structuurvisie kent zes pijlers die samen het fundament vormen van de inhoudelijke keuzes en zullen steeds als toetssteen gebruikt worden bij ontwikkelingen en initiatieven van de vier grote opgaven: Ruimte, Mobiliteit, Economie en Wonen.

De zes pijlers zijn:

- landschap leidt;
- één hoofdcentrum;
- energie als fundament;
- netwerk van Park en Stad;
- buitenring = Parkstadring;
- economische slagader N281.

Toetsing aan deze pijlers levert per opgave een ontwikkelingsbeeld op. Het ontwikkelingsbeeld voor ruimte is een duurzame versterking van de identiteit en vitaliteit. De ambitie bij mobiliteit is een betere bereikbaarheid via weg en spoor, zowel regionaal als internationaal. Hoofdambitie bij economie is structuurversterking met als strategie ruimtelijke concentratie en revitalisering van locaties die niet meer aan de moderne eisen voldoen. Bij wonen is lef nodig om zoveel mogelijk te realiseren via integrale gebiedsontwikkeling om daarbij plaats te bieden aan bestaande en nieuwe kansrijke bewonersgroepen en te zorgen dat inbedding en uitstraling van de woongebieden bijdragen aan het nieuwe 'Parkstad imago'. Dit alles is vertaald naar zeven ontwikkelingszones: Noordflank, Oostflank, Zuidflank, Westflank, Gravenrode, Via Belgica en Herstructurering stedelijk gebied. Onderhavig besluitgebied maakt geen deel uit van deze ontwikkelingszones.

In de Intergemeentelijke Structuurvisie Parkstad is als missie van Parkstad Limburg geformuleerd "duurzame economische structuurversterking van de regio door het bundelen van de krachten van de zeven gemeenten Brunssum, Heerlen, Kerkrade, Landgraaf, Onderbanken, Nuth, Simpelveld en Voerendaal." De bevolkingsafname die de regio meemaakt wordt gezien als een kans om de kwaliteit van de woon-, werk en leefomgeving duurzaam te versterken. Dat gaat gebeuren door in te zetten op de herkenbare, unieke pluspunten:

- het vele groen in de directe nabijheid van woongebieden, de landschappelijke rijkdom en de dynamische afwisseling tussen park en stad;
- sterke natuurlijke beekdalen;
- een rijke culturele en sociale historie;

- d - fijnmazige sociale structuren met sterke dorps- en stadskernen die een grote variëteit aan woonmilieus bieden;
- een goede bereikbaarheid;
- een hoge dichtheid aan kennisinstellingen, hoogkwalitatieve bedrijventerreinen met bovenregionale bedrijven en winkelgebieden;
- een sterk toeristisch/recreatief netwerk.

De Intergemeentelijke structuurvisie zet de toekomstlijnen uit voor twee structuurdragers: ontwikkeling van de ruimtelijke kwaliteit en de economisch-maatschappelijke ontwikkeling. Deze twee dragers zijn uitgewerkt op vier hoofdthema's, te weten ruimtelijke identiteit, economie, wonen en mobiliteit. Het zijn de belangrijkste thema's voor de komende decennia:

- Ruimtelijke identiteit regionale ontwikkeling met de natuur als goede buur;
- Economie meer vitaliteit vanuit historische en huidige kracht;
- Wonen meer kwaliteit voor een veranderende bevolking;
- Mobiliteit meer samenhang, betere bereikbaarheid.

Deze thema's zijn omgezet in de volgende pijlers:

- 1) Landschap leidt: nieuwe ontwikkelingen versterken kwaliteit, gebruik en beleving van natuur en landschap. Beekdalen zijn heilig.
- 2) Eén hoofdcentrum: heldere beeldkwaliteit en dito ruimtelijke inrichting ondersteunen stedelijke dynamiek;
- 3) Energie als fundament: cradle-to-cradle-technieken, alternatieve opwekking, energielandschappen en CO2-compensatie;
- 4) Netwerk van Park en Stad: meer contrast stad en land, versterken verbindingen tussen stedelijk en landelijk gebied;
- 5) Economisch slagader N281/A76 en Parkstadring: inrichting en beeldkwaliteit versterken verbindingen en contrasten.

## *Onderhavig plan*

Voor het onderhavige plan bevat de Intergemeentelijke Structuurvisie Parkstad geen specifieke uitgangspunten. Een algemene conclusie in relatie tot het geldende woningbouwbeleid voor de regio Parkstad is verwoord aan het einde van deze paragraaf.

## *3.2.6 Herstructureringsvisie woningvoorraad Parkstad Limburg*

De gemeenten in Parkstad en de woningcorporaties hebben een gemeenschappelijke visie opgesteld over de herstructurering van de woningmarkt voor de periode 2010-2020 (vastgesteld d.d. 16 december 2009). Het doel van de visie is om in Parkstad te bouwen aan een sterke regio. Een evenwichtige woningmarkt voor de huidige en toekomstige bewoners is daarbij van groot belang.

De herstructureringsvisie is opgesteld vanuit het thema 'Wonen'. Dat betekent dus dat de consequenties van sloop en transformatie van bijvoorbeeld de voorzieningenstructuur, maatschappelijke structuur en economische structuur niet zichtbaar zijn. De Herstructureringsvisie is opgebouwd uit een aantal onderdelen: een totaalkaar (Synthesekaart) voor de Parkstad regio, informatie op gemeentelijk niveau en informatie op stadsdeelniveau (dit laatste geldt alleen voor de stedelijke gemeenten). Op de Synthesekaart zijn beheergebieden, verdunningsgebieden, ontwikkelingsgebieden en wijkaanpak te onderscheiden.

## *Onderhavig plan*

Het onderhavige plangebied betreft het laatste deelgebied van een herstructureringslocatie, waarvan de herstructurering reeds in 2010 is ingezet. De wijze waarop het onderhavige bouwplan voldoet aan de regionale woningbouwprogrammering is op de navolgende pagina kort beschreven.

#### <span id="page-21-0"></span>d *Algemene conclusie in relatie tot het regionale woningbouwbeleid*

Het woningbouwplan voor deze acht woningen maakte destijds onderdeel uit van de regionale woningbouwprogrammering. Bij de opstelling van de nieuwe programmering in2013 is dit plan geschrapt. De reden hiervan was dat binnen de regio werd afgesproken alleen 'harde' plannen op te nemen in de nieuwe programmering. Bij de opstelling van de nieuwe programmering was het plan voor de in dit plan beoogde acht woningen nog niet concreet.

Inmiddels is de situatie op de woningmarkt zo dat er sprake is van een verhoogde druk op het huursegment. De toenemende druk is het gevolg van het aantrekken van de economie, de gewijzigde hypotheekregels en de grotere vraag naar goedkopere huurwoningen. De corporatie wil deze woningen derhalve bouwen.

Om de woningen te kunnen bouwen dient het plan, overeenkomstig de binnen de stadsregio gemaakte afspraken, opgenomen te zijn in de regionale woningbouwprogrammering. Gelet op de eerder uitgevoerde sloop binnen het gebied 'Achter de Haesen' en de eerdere opname van de vervangende nieuwbouw in de programmering, de bestuurscommissie Wonen & Herstructurering van de stadsregio voorgesteld dit plan wederom toe te voegen aan de woningbouwprogrammering, zonder dat hiervoor aanvullende sloop of compensatie anderszins voor hoeft te worden ingebracht.

De bestuurscommissie Wonen & Herstructurering van de stadsregio heeft hiermee inmiddels ingestemd (d.d. 19.05.2016).

## **3.3 Wet- en regelgeving milieuaspecten**

In deze paragraaf worden milieuaspecten besproken en worden de resultaten van het uitgevoerde bodem onderzoek en de quickscan flora en fauna beschreven.

## **3.3.1 Archeologie**

De Wet op de archeologische monumentenzorg (Wamz) is op 1 september 2007 in werking getreden. De Wet op de Archeologische Monumentenzorg is de Nederlandse uitwerking van het Verdrag van Malta. De wet is een raamwet, die regelt hoe Rijk, provincies en gemeenten bij hun ruimtelijke plannen rekening moeten houden met het erfgoed in de bodem. De gemeenten zijn in deze wet tot bevoegd gezag aangewezen.

#### *Onderhavig plangebied*

Het plangebied is in het moederplan 'Schaesberg Centrum' voorzien van de dubbelbestemming 'Waarde – Archeologie 4' (gebieden met een middelhoge verwachtingswaarde). Binnen deze dubbelbestemming geldt dat archeologisch onderzoek dient plaats te vinden wanneer sprake is van een ruimtelijke ontwikkeling waarbij de bodem verstoord wordt tot een diepte van meer dan 0,40 meter beneden maaiveld, over een oppervlakte van 2.500 m² of meer. Het onderhavige plangebied heeft een oppervlakte van 1.845 m². Het uitvoeren van een archeologisch onderzoek is derhalve niet noodzakelijk.

Geconcludeerd kan worden dat het aspect archeologie geen belemmering vormt voor de realisatie van het plan.

## **3.3.2 Ecologie**

d Vanuit Europa is de bescherming van soorten en gebieden geregeld in de Europese Vogelrichtlijn en Habitatrichtlijn. De Europese Vogelrichtlijn (Richtlijn 79/409/EEG) en de Habitatrichtlijn (Richtlijn 92/33/EEG) hebben de bescherming van soorten en hun natuurlijke habitats tot doel. Elke lidstaat is verplicht om speciale beschermingszones aan te wijzen, die samen één Europees netwerk van natuurgebieden vormen: 'Natura 2000'. Tot voor kort speelde de Vogel- en Habitatrichtlijn een belangrijk rol in het Nederlandse rechtssysteem. Het beschermingsregime van artikel 6 van de Habitatrichtlijn had namelijk een rechtstreekse werking. Dit gold ook voor de Vogelrichtlijn. Met de implementatie van de bepalingen uit de Vogel- en Habitatrichtlijn in de Nederlandse wetgeving is een einde gekomen aan de rechtstreekse werking van deze richtlijnen. De soortenbescherming is thans verankerd in de Flora- en faunawet en de gebiedsbescherming in de Natuurbeschermingswet 1998.

Onder werking van de Natuurbeschermingswet vallen:

- Natura 2000-gebieden (Vogel- en Habitatrichtlijngebieden);
- Beschermde Natuurmonumenten;
- Gebieden door de minister aangewezen ter uitvoering van verdragen of andere internationale verplichtingen.

Het Natura 2000-netwerk bevat dus de gebieden die zijn aangewezen onder de Vogel- en Habitatrichtlijn en zijn daarmee geselecteerd op grond van het voorkomen van soorten en habitattypen die vanuit Europees oogpunt bescherming nodig hebben. Voor die gebieden geldt dat aanwijzingsbesluiten zijn opgesteld waarin staat voor welke soorten en habitats het betreffende gebied is aangewezen en welke instandhoudingdoelstellingen er gelden voor deze soorten en habitats.

## *Onderhavig plangebied*

Ten noorden van het plangebied, op een afstand van circa 2 kilometer, bevindt zich het Natura2000-gebied 'Brunssummerheide'. Op de onderstaande luchtfoto is het plangebied middels een gele cirkel weergegeven. Het Natura2000-gebied 'Brunssummerheide' is middels een rode kleur weergegeven.

Gezien de ruime afstand tussen het plangebied en het Natura2000 d -gebied 'Brunssummerheide' en vanwege het feit dat er tussen het plangebied en dit natuurgebied diverse (stedelijke) voorzieningen zijn gelegen, kan geconcludeerd worden dat de realisatie van het voorliggende plan geen verstorend effect zal hebben op de kwalificerende soorten en habitats binnen het Natura2000-gebied 'Brunssummerheide'.

## *Quickscan flora en fauna*

Ter voorbereiding op de realisatie van het voorliggende plan is door bureau Econsultancy een quickscan flora en fauna uitgevoerd. De resultaten van deze quickscan zijn in het navolgende kort uiteengezet.

*Quickscan flora en fauna Haesenstraat te Landgraaf, bureau Econsultancy, rapportnummer 2246.001 (versie D2), d.d. 01.11.2016*

## *Samenvatting en conclusies*

De quickscan flora en fauna is uitgevoerd in het kader van een bestemmingswijziging en heeft tot doel om in te schatten of er op de onderzoekslocatie planten- en diersoorten aanwezig of te verwachten zijn die volgens de Flora- en faunawet een beschermde status hebben en die mogelijk verstoring kunnen ondervinden door de voorgenomen ingreep.

De aanwezigheid van geschikt habitat op de onderzoekslocatie voor de verschillende soorten en soortgroepen is weergegeven in de onderstaande tabel. In de tabel is samengevat of de voorgenomen ingreep mogelijk verstorend kan werken en wat de consequenties zijn voor eventuele vervolgstappen, zoals soortgericht nader onderzoek of vergunningtrajecten. In de tabel is tevens weergegeven of maatregelen noodzakelijk zijn om overtreding van de Flora- en faunawet voor bepaalde soortgroepen te voorkomen.

| Soortgroep               |                      | Geschikt<br>habitat | Ingreep<br>verstorend | Nader<br>onderzoek | Ontheffings-<br>aanvraag | Bijzonderheden / opmerkingen                                                                                                                                                                               |
|--------------------------|----------------------|---------------------|-----------------------|--------------------|--------------------------|------------------------------------------------------------------------------------------------------------------------------------------------------------------------------------------------------------|
| Broedvogels              | algemeen             | ja                  | mogelijk              | nee                | nee                      | het verwijderen van nestgelegenheden<br>buiten het broedseizoen uitvoeren of vooraf<br>controle op de aanwezigheid van in gebruik<br>zijnde nesten indien werkzaamheden starten<br>binnen het broedseizoen |
|                          | jaarrond<br>beschemd | nee                 | nee                   | nee                | nee                      | -                                                                                                                                                                                                          |
| Vleermuizen              | verblijfplaatsen     | nee                 | nee                   | nee                | nee                      | -                                                                                                                                                                                                          |
|                          | foerageergebied      | ાંક                 | nee                   | nee                | nee                      |                                                                                                                                                                                                            |
|                          | vliegroutes          | nee                 | nee                   | nee                | nee                      | -                                                                                                                                                                                                          |
| Grondgebonden zoogdieren |                      | ja                  | mogelijk              | nee                | nee                      | aandacht voor algemene zorgplicht ten<br>aanzien van soorten als egel, mol en konijn                                                                                                                       |
| Amfibieën                |                      | minimaal            | mogelijk              | nee                | nee                      | aandacht voor algemene zorgplicht ten<br>aanzien van soorten als gewone pad, bruine<br>kikker en kleine watersalamander                                                                                    |
| Reptielen                |                      | nee                 | nee                   | nee                | nee                      | -                                                                                                                                                                                                          |
| Vissen                   |                      | nee                 | nee                   | nee                | nee                      | -                                                                                                                                                                                                          |
| Ongewervelden            |                      | nee                 | nee                   | nee                | nee                      | -                                                                                                                                                                                                          |
| Vaatplanten              |                      | nee                 | nee                   | nee                | nee                      | -                                                                                                                                                                                                          |
|                          |                      |                     |                       |                    |                          |                                                                                                                                                                                                            |
| Gebiedsbescherming       |                      | Gebied<br>aanwezig  | Ingreep<br>verstorend | Nader<br>onderzoek | Vergunning-<br>plicht    |                                                                                                                                                                                                            |
| Natura 2000              |                      | 1.8 km              | nee                   | nee                | nee                      | -                                                                                                                                                                                                          |
| Natuurnetwerk Nederland  |                      | 460 m               | nee                   | nee                | nee                      | -                                                                                                                                                                                                          |

#### *Conclusie*

Op basis van de uitgevoerde quickscan wordt vervolgonderzoek naar het voorkomen van verschillende soortgroepen niet noodzakelijk geacht. Tevens is er geen sprake van het indienen van

d een ontheffingsaanvraag voor overtreding van verbodsbepalingen in de Flora- en faunawet ten aanzien van het verstoren van vaste rust- of verblijfplaatsen. Overtredingen ten aanzien van algemene broedvogels kunnen worden voorkomen door het groen op voorhand buiten het broedseizoen te verwijderen of een controle uit te voeren op afwezigheid van broedvogels vóór verwijdering van het groen. Verder dient de algemene zorgplicht te allen tijde in acht genomen te worden.

Gelet op de gevonden en te verwachten ecologische waarden en de beoogde planontwikkeling is de verwachting dat de wijziging van het bestemmingsplan uitvoerbaar is. Met betrekking tot de werkzaamheden dient het bepaalde in de Flora- en faunawet in acht te worden genomen, hetgeen in dit geval goed mogelijk is.

Bij de voorgenomen plannen is geen sprake van het indienen van een vergunningaanvraag voor overtredingen van verbodsbepalingen in de Natuurbeschermingswet 1998 of noodzaak tot vervolgonderzoek in het kader van het Natuurnetwerk Nederland.

Geconcludeerd kan worden dat het aspect ecologie geen belemmering vormt voor de realisatie van het plan. De rapportage van de quickscan van Econsultancy is als separate bijlage 1 bij deze toelichting opgenomen.

## **3.3.3 Bodem**

In het kader van de Wet ruimtelijke ordening dient voor ontwikkelingen te worden aangegeven of de bodemkwaliteit geschikt is voor de beoogde bestemming.

## *Onderhavig plangebied*

In opdracht van de initiatiefnemer heeft Geonius Milieu B.V. een verkennend bodemonderzoek uitgevoerd. De resultaten die uit het verkennend bodemonderzoek naar voren zijn gekomen worden in het navolgende kort beschreven.

*Verkennend bodemonderzoek voor de bouw van 8 nieuwe woningen aan Sleinadastraat/Prickenleenstraat te Landgraaf, Geonius Milieu B.V., rapportnummer MA150524.R01, d.d. 18.01.2016*

## *Conclusies*

Na uitvoering van het verkennend bodemonderzoek wordt het volgende geconcludeerd:

- er is met voldoende betrouwbaarheid vastgesteld dat op de locatie geen asbest in de bodem aanwezig is. Vervolgonderzoek en maatregelen zijn niet noodzakelijk;
- bij het chemisch onderzoek zijn in de lemige bovengrond enkel licht verhoogde gehalten cadmium en zink aangetoond. In de zandige bovengrond zijn slechts licht verhoogde gehalten aan cadmium, zink, PAK, PCB en minerale olie aangetroffen. In de lemige ondergrond zijn geen van de onderzochte parameters aangetoond in verhoogd gehalte;
- de aangetroffen concentraties leveren geen milieuhygiënische risico's op voor de gebruikers of voor het milieu. Het terrein(deel) is daarmee vanuit milieuhygiënisch oogpunt geschikt voor het voorgenomen gebruik/functie. In geval van een bestemmingswijziging kan het bevoegd gezag aanvullende voorwaarden stellen;
- het verlenen van een omgevingsvergunning of een 'verklaring van geen bezwaar' is ter competentie van de overheid.

## *Aanbevelingen*

Bij de eventuele afvoer van grond ten behoeve van de werkzaamheden dient, op basis van de analyseresultaten, rekening te worden gehouden met verhoogde afzetkosten. Getoetst aan de

d referentiewaarden uit tabel 1 van bijlage B uit de Regeling bodemkwaliteit behorende bij het Besluit bodemkwaliteit betreft de zandige bovengrond indicatief kwaliteitsklasse 'Industrie'. De lemige boven- en ondergrond betreft indicatief kwaliteitsklasse 'achtergrondwaarde'. Opgemerkt wordt dat het onderzoek niet is uitgevoerd om de hergebruikmogelijkheden van de grond te bepalen. Hiervoor is een onderzoek conform het Besluit bodemkwaliteit (Bbk) noodzakelijk.

Geadviseerd wordt om af te voeren grond middels een partijkeuring conform de richtlijnen uit het Besluit bodemkwaliteit te laten onderzoeken alvorens eventuele bouwwerkzaamheden op de locatie worden uitgevoerd, teneinde de hergebruikmogelijkheden van de vrijkomende grond te bepalen.

Geconcludeerd kan worden dat het aspect bodemkwaliteit geen belemmering vormt voor de realisatie van het plan. Het onderzoeksrapport van Geonius Milieu B.V. is als separate bijlage 2 bij deze toelichting opgenomen.

#### **3.3.4 Geluid**

Bij het ontwikkelen van een ruimtelijk plan is het belangrijk rekening te houden met geluidbronnen en de mogelijke hinder of overlast daarvan voor mensen. De beoordeling van het aspect geluid vindt zijn grondslag vooral in de Wet geluidhinder maar daarnaast ook in de Wet ruimtelijke ordening wanneer het gaat om de beoordeling of er sprake is van een goed woon- en leefklimaat. Het aspect geluid kent voor een aantal bestemmingen (zoals wonen) in combinatie met een aantal typen geluidbronnen een wettelijk kader dat van belang is bij het opstellen van ruimtelijke plannen.

#### *Wet geluidhinder*

Bij het ontwikkelen van een ruimtelijk plan is het belangrijk rekening te houden met geluidbronnen en de mogelijke hinder of overlast daarvan voor mensen. De beoordeling van het aspect geluid vindt zijn grondslag vooral in de Wet geluidhinder maar daarnaast ook in de Wet ruimtelijke ordening wanneer het gaat om de beoordeling of er sprake is van een goed woon- en leefklimaat.

Het aspect geluid kent voor een aantal bestemmingen (zoals wonen) in combinatie met een aantal typen geluidbronnen een wettelijk kader dat van belang is bij het opstellen van ruimtelijke plannen. Zo zijn in de Wet geluidhinder voor woningen en andere geluidgevoelige bestemmingen grenswaarden opgenomen voor industrielawaai, wegverkeerlawaai en spoorweglawaai. Voor andere geluidsbronnen bestaan geen wettelijke kaders. Andere geluidbronnen kunnen wel noodzaken tot een aanvullende beoordeling van het aspect geluid in het kader van een goede 'ruimtelijke ordening'.

#### *Onderhavig plangebied*

#### Wegverkeerslawaai

Het plangebied is gelegen in een 30-kilometerzone. Wegen met een 30 km/uur regime hebben geen geluidzone. Tevens is het plangebied niet gelegen binnen de geluidzone van een gemeentelijke weg, provinciale weg of een Rijksweg. Een akoestisch onderzoek naar wegverkeerlawaai is derhalve niet noodzakelijk.

#### Industrielawaai

Tevens is het plangebied niet gelegen binnen geluidzone voor industrielawaai. Ook het aspect industrielawaai hoeft derhalve niet nader onderzocht te worden.

#### Spoorweglawaai

Ten noorden van het plangebied, op een afstand van circa 300 meter, bevindt zich de spoorweg Heerlen-Herzogenrath. Het plangebied valt buiten de geluidzone van 100 meter van deze

d spoorweg. Nader akoestisch onderzoek naar het aspect spoorweglawaai is derhalve niet noodzakelijk.

Geconcludeerd kan worden dat er vanuit de Wet geluidhinder geen belemmering zijn voor de realisatie van het plan.

#### *Bedrijven en milieuzonering*

Bij het beoordelen van de invloedssfeer van geluidbronnen welke niet via de Wet geluidhinder zijn geregeld vormt de VNG-publicatie 'Bedrijven en Milieuzonering' een hulpmiddel. Deze publicatie geeft richtlijnen over de aan te houden afstanden van (bedrijfs)bestemmingen ten opzichte van geluidgevoelige bestemmingen. Onderhavig plan voorziet in de realisatie van acht nieuwe woningen. Een woning betreft een geluidgevoelige bestemming. Het plangebied is gelegen in een woongebied en in de omgeving van het plangebied zijn geen bedrijven gelegen die geluidhinder veroorzaken richting de beoogde nieuwe woning. Anderzijds kunnen de op te richten woningen geen belemmering vormen voor omliggende bedrijven. Er is derhalve sprake van een 'goede ruimtelijke ordening'.

Geconcludeerd kan worden dat het aspect geluid geen belemmering vormt voor de realisatie van het plan.

#### **3.3.5 Waterhuishouding**

#### *Waterbeheerplan Waterschap Roer en Overmaas en Waterschap Peel en Maas 2016-2021*

De gemeente Landgraaf valt in de zin van wateraangelegenheden binnen de Keur van het Waterschap Roer en Overmaas. Het Waterschap is de waterkwantiteit- en waterkwaliteitsbeheerder en de beheerder van de primaire en secundaire waterkeringen. Het waterbeheerplan 2016-2021 is, vooruitlopend op de fusie in 2017 tot Waterschap Limburg, een gezamenlijk plan van beide waterschappen. Met dit Waterbeheerplan zetten de waterschappen de koers uit voor een toekomstbestendig waterbeheer in Limburg en geven zij aan hoe zij invulling willen geven aan de taak om te zorgen voor veilige dijken, droge voeten en voldoende en schoon water. In het plan is vastgelegd hoe men het watersysteem en waterkeringen op orde wil brengen en houden. Ook staat hierin welke bijdrage de waterschappen leveren aan de Europese Kaderrichtlijn Water. Voorbeelden van maatregelen zijn: het aanleggen en verbeteren van dijken tegen overstromingen, het aanpakken van knelpunten van wateroverlast, herstellen van beken en het verbeteren van de effluentkwaliteit van de rioolwaterzuiveringsinstallaties.

#### *Legger en Keur Waterschap Roer en Overmaas*

Het waterschap kent naast zijn beleid de Keur als regelgeving (en de bijbehorende legger als kaart). Om zijn taak uit te kunnen oefenen, maakt het waterschap gebruik van deze Keur. De Keur is een door het waterschapsbestuur vastgestelde verordening waar gedoogplichten, geboden en verboden in staan. Deze regels gelden voor toestanden en handelingen op en vlakbij waterkeringen, watergangen en kunstwerken zoals duikers. De Keur bevat de ligging en maatvoering van waterstaatkundige werken en waterpartijen, alsmede de onderhoud- en beschermingszones. Het waterschap levert deze gegevens aan de gemeente, teneinde de hoofdwatergangen en waterkeringen, inclusief de onderhoud- en beschermingszone in het bestemmingsplan te regelen.

#### *Onderhavig plan*

Het hemelwater in het plangebied dient te worden afgekoppeld. Voor het afkoppelen van het hemelwater heeft het Waterschap Roer en Overmaas een 10-stappenplan opgesteld. Bij de realisatie van de beoogde woning dienen de in het stappenplan opgenomen stappen in acht te worden genomen. Deze voorwaarden worden opgenomen in de omgevingsvergunning voor de activiteit bouwen.

## Afkoppelen van hemelwater in 10 stappen:

- d *1) Circa 10% van het plangebied reserveren voor water* Doorgaans zijn lager gelegen gebiedsdelen het meest geschikt. Nagaan of het plangebied nodig is voor wateropgave van omliggende gebieden; zorgen dat geen logische waterstructuren worden geblokkeerd;
- *2) Rekening houden met hoogteverschillen in het plangebied en de omgeving* Voorkomen van wateroverlast en erosie door afstromend water vanuit de omgeving naar het plangebied en andersom.
- *3) Uitvoeren van bodem- en infiltratieonderzoek en bepalen grondwaterstand* Input voor ontwerp van het hemelwatersysteem. Denk ook aan bodemverontreinigingen.
- *4) Toepassen voorkeursvolgorde voor waterkwaliteit* Schoonhouden, scheiden, zuiveren.
- *5) Toepassen voorkeursvolgorde voor waterkwantiteit* Hergebruik water, vasthouden in de bodem (infiltratie), tijdelijk bergen, afvoeren naar oppervlaktewater, afvoeren naar gemengd of DWA-riool.
- *6) Toepassen voorkeurstabel afkoppelen* Verantwoorde systeemkeuze conform voorkeurstabel; maatwerk per situatie. Bij voorkeur toepassen van bovengrondse waterhuishoudkundige voorzieningen. Bij diepte-infiltratie gelden zeer strenge randvoorwaarden; liever geen diepte-infiltratie toepassen.
- *7) Infiltratie- en bergingsvoorziening in het plan dimensioneren op T=25 (35 mm neerslag in 45 minuten), met een leegloop/beschikbaarheid binnen 24 uur* Voldoende opvangcapaciteit en een duurzame leegloop realiseren.
- *8) Doorkijk maken naar T=100 (45 mm neerslag in 30 minuten)* Gevolgen bij extreme situaties aangeven en noodoverlaat aanbrengen. Indien gemeente en initiatiefnemer besluiten om water-op-straat in extreme situaties te accepteren, dit expliciet vermelden.
- *9) Beheer en onderhoud regelen* Denk aan bereikbaarheid, controlemogelijkheid, verantwoordelijk.
- *10) Watersysteem verankeren in het bestemmingsplan* Zie notitie 'Water in ruimtelijke plannen'.

## *Onderhavig plangebied*

Wanneer bij de realisatie van de beoogde nieuwe woning de bovenstaande voorwaarden van het Waterschap Roer en Overmaas in acht worden genomen, worden geen nadelige effecten op de waterhuishouding ter plaatse voorzien. Het doorlopen van een watertoets is niet aan de orde, omdat het plan niet voorziet in een toename van het verhard oppervlak van 2.000 m² of meer. Het aspect water vormt dan ook geen belemmering voor de realisatie van het plan.

## **3.3.6 Luchtkwaliteit**

## *Wet milieubeheer en nationaal samenwerkingsprogramma Luchtkwaliteit*

De belangrijkste wet- en regelgeving voor luchtkwaliteit is vastgelegd in de Wet Milieubeheer. Op 15 november 2007 is een nieuw wettelijk stelsel voor luchtkwaliteitseisen van kracht geworden. De hoofdlijnen van de nieuwe regeling zijn te vinden in hoofdstuk 5, titel 5.2 van de Wet milieubeheer (Wm), ook wel bekend als de Wet luchtkwaliteit. Deze wetgeving introduceerde een

d programmasystematiek voor maatregelen en projecten, hetgeen geconcretiseerd is in het Nationaal Samenwerkingsprogramma Luchtkwaliteit: het NSL. Daarnaast is de term 'niet in betekenende mate' besluiten geïntroduceerd, waarbij geen toetsing aan de luchtkwaliteitsnormen nodig is, omdat deze projecten niet of zeer weinig bijdragen aan de verslechtering van de luchtkwaliteit. Een project draagt in betekenende mate (IBM) bij aan de verslechtering van de luchtkwaliteit wanneer de planbijdrage groter is dan 1,2 μg/m³. Projecten met een kleinere concentratietoename dragen 'niet in betekenende mate' (NIBM) bij aan de verslechtering van de luchtkwaliteit.

In het NSL werken de Rijksoverheid en de decentrale overheden samen om overal in Nederland tijdig (binnen de verkregen derogatietermijn) te voldoen aan de Europese grenswaarden voor fijn stof (PM10) en stikstofdioxide (NO2). Het NSL bevat niet alleen de maatregelen die de luchtkwaliteit verbeteren, maar ook de ruimtelijke plannen die de luchtkwaliteit verslechteren. Voor een project dat past binnen de reikwijdte van de grondslag in artikel 5.16 lid 1 sub d Wm, geldt dat de toetsing aan de grenswaarden verschuift van het besluit naar het programma. De wettelijke basis voor deze programma aanpak ligt in de Wet milieubeheer (paragraaf 5.2.3, titel 5.2 Wm).

*Normen en grenswaarden*

In de Wet Luchtkwaliteit zijn regels en grenswaarden opgenomen voor zwaveldioxide, stikstofdioxide (NO2), stikstofoxiden, fijn stof, lood, koolmonoxide en benzeen, ozon, arseen, cadmium en nikkel. Er vinden in Nederland langs wegen geen overschrijdingen plaats van de richtof grenswaarden van de zware metalen (lood, arseen, cadmium en nikkel) en ozon; derhalve zijn deze stoffen niet opgenomen in de rekenmodellen. Voor de stoffen NO2 en PM10 zijn in de Wet Luchtkwaliteit grenswaarden gesteld van 40 μg/m³. Daarnaast geldt een grenswaarde van de uurgemiddelde concentratie voor NO2 (200 μg/m³) die maximaal 18 keer per jaar mag worden overschreden. De uurgemiddelde grenswaarde van NO2 wordt eenmaal per jaar overschreden bij een jaargemiddelde concentratie van iets minder dan 54 μg/m³. De norm van maximaal 18 keer overschrijding van de uurgemiddelde grenswaarde wordt bereikt bij een jaargemiddelde grenswaarde van 82 μg/m3. Er zijn in Nederland geen plaatsen waar deze norm wordt overschreden.

Voor de toetsing aan de luchtkwaliteitsnormen zijn in de praktijk drie normen van toepassing:

- jaargemiddelde concentratie NO2 (40 μg/m³);
- jaargemiddelde concentratie PM10 (40 μg/m³);
- aantal dagen overschrijding van de grenswaarde van de 24-uursgemiddelde concentratie PM10 (maximaal 35 dagen per jaar > 50 μg/m³).

## *Besluit gevoelige bestemmingen*

Conform artikel 5.16a van de 'Wet luchtkwaliteit' kunnen bij Algemene Maatregel van Bestuur nog nadere regels worden gesteld om te voorkomen dat bij een (dreigende) overschrijding van één of meerdere grenswaarde(n) projecten doorgang vinden die er toe leiden dat het aantal blootgestelden met een verhoogde gevoeligheid toeneemt. Dit Besluit gevoelige bestemmingen (luchtkwaliteitseisen) van 15 januari 2009 (in werking met ingang van 16 januari 2009) beperkt de mogelijkheden om ruimtelijke ontwikkelingen uit te voeren in overschrijdingssituaties voor zogenaamde 'gevoelige bestemmingen'. Tot die gevoelige bestemmingen worden scholen, kinderopvang en bejaarden-, verpleeg of verzorgingshuizen gerekend. In het Besluit is aangegeven dat moet worden onderzocht of op een locatie sprake is van een daadwerkelijke of een dreigende overschrijding van de grenswaarden indien de locatie:

- is gelegen binnen 300 meter vanaf Rijkswegen (wegen in beheer van het Rijk);
- is gelegen binnen 50 meter vanaf de rand van een provinciale weg (wegen in beheer bij de provincie)

De bouw van woningen betreft geen gevoelige functie. Daarnaast is het plangebied niet gelegen binnen een straal van 300 meter vanaf een Rijksweg of binnen een straal van 50 meter vanaf een provinciale weg.

# *Huidige jaargemiddelde concentraties: NSL-Monitoringstool 2016* d

Uit de monitoringstool van het NSL (Nationaal Samenwerkingsprogramma Luchtkwaliteit, Atlas voor de Leefomgeving) volgt dat de concentraties luchtverontreinigende stoffen stikstofdioxide (NO2) en fijn stof (PM10) in de directe omgeving van het plangebied lager liggen dan de grenswaarden die voor deze stoffen zijn vastgesteld (voor beiden 40 µg/m³). De NO2-concentratie bedraagt minder dan 35 µg/m³. Ook de PM10-concentratie bedraagt minder dan 25 µg/m³.

## *Niet in betekenende mate (NIBM)*

In de algemene maatregel van bestuur 'Niet in betekenende mate' (Besluit NIBM) en de ministeriële regeling NIBM (Regeling NIBM) zijn de uitvoeringsregels vastgelegd die betrekking hebben op het begrip NIBM. Het begrip 'niet in betekenende mate' is gedefinieerd als 3% van de grenswaarde voor NO2 en PM10. In de Regeling NIBM is een lijst met categorieën van gevallen (inrichtingen, kantoor- en woningbouwlocaties) opgenomen die niet in betekenende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden.

Om te bepalen of dit plan NIBM bijdraagt aan de verslechtering van de luchtkwaliteit is gebruik gemaakt van de NIBM-tool van het Ministerie van I&M (versie 14-07-2016). Om de generatie van verkeersbewegingen te bepalen is gebruik gemaakt van publicatie 317 'Kencijfers parkeren en verkeersgeneratie', van het CROW (mei 2014). In deze tool dient het extra aantal verkeersbewegingen ten opzichte van de bestaande situatie te worden ingevoerd.

In de publicatie 'Kencijfers parkeren en verkeersgeneratie' van het CROW geldt voor de woningcategorie 'huurhuis, sociale huur' in een matig stedelijk gebied, in het gebiedstype 'rest bebouwde kom' een verkeersgeneratiecijfer van 4,5 verkeersbewegingen per woning per dag. Het onderhavige plan voorziet in de realisatie van acht woningen, waarmee de verkeersaantrekkende werking in totaal op 36 verkeersbewegingen per dag komt.

Wanneer de verkeersgeneratie van 36 verkeersbewegingen per dag wordt ingevoerd in de NIBMtool komt hieruit het volgende resultaat naar voren:

| vorst oase nereneming voor de nijdlage van herenna verkeel<br>als gevolg van een plan op de luchtkwaliteit |                         |      |
|------------------------------------------------------------------------------------------------------------|-------------------------|------|
|                                                                                                            | Jaar van planrealisatie | 2017 |
| Extra verkeer als gevolg van het plan                                                                      |                         |      |
| Extra voertuigbewegingen (weekdaggemiddelde)                                                               | 36                      |      |
|                                                                                                            | Aandeel vrachtverkeer   | 0.0% |
| Maximale bijdrage extra verkeer                                                                            | NO2 in µg/m3            | 0.03 |
|                                                                                                            | PM10 in µg/m3           | 0.01 |
| Grens voor "Niet In Betekenende Mate" in µg/m3                                                             | 1,2                     |      |
| Conclusie                                                                                                  |                         |      |
| De bijdrage van het extra verkeer is niet in betekenende mate;                                             |                         |      |
| geen nader onderzoek nodig                                                                                 |                         |      |
|                                                                                                            |                         |      |

Voor de volledigheid wordt vermeld dat een onevenredige verslechtering van de luchtkwaliteit pas optreedt bij de realisatie van circa 1.500 woningen.

Geconcludeerd kan worden dat het aspect luchtkwaliteit geen belemmering vormt voor de realisatie van onderhavig plan.

## **3.3.7 Externe veiligheid**

d Externe veiligheid gaat over het beheersen van de risico's voor de omgeving als gevolg van gebruik en opslag van gevaarlijke stoffen bij bedrijven, het vervoer van gevaarlijke stoffen over de weg, het water, het spoor en door buisleidingen. De risicobenadering externe veiligheid kent twee begrippen om het risiconiveau van transport en aanwezigheid van gevaarlijke stoffen in relatie tot de omgeving aan te geven. Deze begrippen zijn het plaatsgebonden risico (PR) en het groepsrisico (GR).

Het PR is de kans per jaar dat een persoon, die zich continu en onbeschermd op een bepaalde plaats in de omgeving van een transportroute of inrichting bevindt, overlijdt door een ongeval met het transport van gevaarlijke stoffen op die route of binnen die inrichting. Plaatsen met een gelijk risico kunnen door zogenaamde risicocontouren op een kaart worden weergegeven. Voor kwetsbare objecten (bijvoorbeeld woningen) is de grenswaarde voor het PR gesteld op een niveau van 10-6 /jaar. Voor beperkt kwetsbare objecten (bijvoorbeeld bedrijven) is dit een richtwaarde.

Het groepsrisico beschrijft de kans dat een groep van 10 of meer personen gelijktijdig komt te overlijden ten gevolge van een ongeval met gevaarlijke stoffen. Het groepsrisico geeft een indicatie van de maatschappelijke ontwrichting in geval van een ramp. Het groepsrisico wordt uitgedrukt in een grafiek, waarin de kans op overlijden van een bepaalde groep (bijvoorbeeld 10, 100 of 1.000 personen) wordt afgezet tegen de kans daarop. Voor het groepsrisico geldt de oriëntatiewaarde als ijkpunt in de verantwoording (geen norm). Het bevoegd gezag dient de hoogte van het groepsrisico alsmede elke verandering van het groepsrisico te verantwoorden. Samen met de hoogte van het groepsrisico moeten andere kwalitatieve aspecten worden meegewogen in de beoordeling van het groepsrisico. Onder deze aspecten vallen zelfredzaamheid en bestrijdbaarheid. Onderdeel van deze verantwoording is overleg met (en advies vragen aan) de Veiligheidsregio.

#### *Externe veiligheid risicovolle bedrijven*

Bij de beoordeling van de risico's voor de externe veiligheid worden de normen voor het PR en GR gehanteerd, zoals vastgelegd in het Besluit externe veiligheid voor inrichtingen (Bevi) en de bijbehorende Regeling externe veiligheid voor inrichtingen (Revi). Bij de besluitvorming dient het bevoegd gezag het GR te verantwoorden. Het gebied waarbinnen de verantwoordingsplicht van toepassing is voor categoriale inrichtingen (zoals LPG-tankstations) is wettelijk vastgelegd in het Revi.

## *Externe veiligheid buisleidingen*

Op 1 januari 2011 is het Besluit externe veiligheid buisleidingen (Bevb) en de bijbehorende Regeling externe veiligheid buisleidingen (Revb) in werking getreden. In dit besluit worden, in lijn met het Bevi, normen gesteld aan het PR voor buisleidingen en dient het GR van buisleidingen te worden verantwoord.

## *Transport van gevaarlijke stoffen*

Voor het transport van gevaarlijke stoffen over de weg, het spoor en het binnenwater is op 1 april 2015 de Wijzigingswet Wet vervoer gevaarlijke stoffen, enz. (Wet basisnet) in werking getreden. Deze bestaat uit drie onderdelen: spoor, weg en water. Het doel van het Basisnet is een duurzaam evenwicht tussen de belangen van het vervoer van gevaarlijke stoffen, het gebruik van de ruimte langs het Basisnet en een maatschappelijk aanvaardbaar veiligheidsniveau in de nabijheid van het Basisnet.

Daarnaast is de Regeling basisnet van kracht geworden, waarin risicoplafonds voor het vervoer van gevaarlijke stoffen zijn opgenomen. Ruimtelijke ontwikkelingen moeten nu voldoen aan het Besluit externe veiligheid transport (Bevt). Tevens zijn bouwkundige voorschriften ingevoerd voor nieuwbouw in zogeheten PlasbrandAandachtsgebieden (PAG).

d

#### *Onderhavig plangebied*

#### Risicovolle bedrijven

Er zijn geen risicovolle bedrijven in de omgeving van het plangebied gelegen die van invloed (kunnen) zijn op het plangebied.

#### Buisleidingen

In de omgeving van het plangebied zijn geen buisleidingen (hogedruk aardgasleidingen) gelegen welke vallen onder werkingssfeer van het Besluit externe veiligheid buisleidingen (Bevb). Daarnaast is het plangebied niet gelegen binnen een invloedsgebied van een dergelijke leiding.

#### Vervoer gevaarlijke stoffen

#### *Over het spoor*

Ten noorden van het plangebied, op een afstand van circa 300 meter, bevindt zicht de spoorlijn Heerlen-Herzogenrath. Deze spoorlijn maakt onderdeel uit van Basisnet voor vervoer van gevaarlijke stoffen (route 380, Sittard-Herzogenrath). Uit de Regeling basisnet blijkt dat voor dit spoortraject geldt dat de 10-6 contour voor het plaatsgebonden risico uitsluitend op de spoorweg zelf ligt en niet daarbuiten. Over dit spoortraject vindt uitsluitend vervoer van gevaarlijke stoffen uit categorie A (brandbare gassen) plaats. Voor deze stoffen geldt de maximale 1% letaliteitsafstand van 460 meter. Het plangebied is derhalve gelegen binnen het invloedsgebied van deze spoorweg.

Het groepsrisico (GR) betreft de cumulatieve kansen per jaar dat ten minste 10, 100 of 1000 personen overlijden als rechtstreeks gevolg van hun aanwezigheid in het invloedsgebied van een risicobron en een ongewoon voorval binnen die risicobron waarbij een gevaarlijke stof, gevaarlijke afvalstof of bestrijdingsmiddel betrokken is. De personendichtheid is de bepalende factor voor het berekenen van het GR. Het GR is excl. de ontwikkelingen binnen het plangebied kleiner dan 0,1 keer de oriëntatiewaarde.

Binnen het plangebied vinden ontwikkelingen plaats welke een effect kunnen hebben op het GR. Echter de personendichtheid binnen het plangebied levert een zeer geringe bijdrage aan de totale personendichtheid binnen het invloedsgebied (incl. plangebied). Derhalve heeft het planvoornemen naar verwachting een zeer geringe invloed op het reeds bestaande GR en zal het GR door de planontwikkeling niet meer dan 0,1 keer de oriëntatiewaarde bedragen.

Derhalve is een verder onderzoek/ analyse/ berekening van het GR momenteel niet noodzakelijk.

#### *Over de weg*

Conform de Risicokaart zijn in de directe omgeving van het plangebied geen wegen gelegen waarover vervoer van gevaarlijke stoffen plaatsvindt.

#### *Over het water*

In de omgeving van het plangebied bevinden zich geen vaarwegen waarover vervoer van gevaarlijke stoffen plaatsvindt.

Resumerend kan worden aangegeven dat er geen belemmeringen ten aanzien van externe veiligheid zijn voor dit bouwplan.

# <span id="page-32-0"></span>d 4 Opzet wijzigingsplan

## <span id="page-32-1"></span>**4.1 Algemeen**

Overeenkomstig het bepaalde in artikel 3.6.1 onder b. van de Wet ruimtelijke ordening (Wro) dienen Burgemeester en Wethouders een plan uit te werken indien voor een bepaald gebied in het bestemmingsplan een uitwerkingsplicht is opgenomen. Het voorliggende wijzigingsplan 'Achter de Haesen.' maakt deel uit van het bestemmingsplan 'Schaesberg Centrum' (vastgesteld door de raad van de gemeente Landgraaf d.d. 28.01.2016). Dit bestemmingsplan wordt daarbij beschouwd als het 'moederplan'. De regels zoals opgenomen in het moederplan zijn onverkort van toepassing op het voorliggende wijzigingsplan. Daar waar nodig kunnen aanvullingen op de regels van het moederplan plaatsvinden indien deze op basis van de bij de uit te werken bestemming opgenomen uitwerkingregels worden vereist c.q. noodzakelijk worden geacht en geen afbreuk doen aan de beoogde doelstelling(en) en bestemmingsomschrijving(en) van het moederplan.

Het wijzigingsplan 'Achter de Haesen' bestaat formeel uit een verbeelding en regels. Deze gaan vergezeld van een toelichting waarin het plan en de daaraan ten grondslag liggende beleidsmatige afwegingen zijn verwoord. Deze indeling van de regels is in het navolgende beknopt weergegeven.

## <span id="page-32-2"></span>**4.2 Opzet van de regels**

De juridische regeling van dit wijzigingsplan bestaat uit drie hoofdstukken. De hoofdstukken 1, 2 en 3 bestaan allen uit één artikel.

*Hoofdstuk 1: Inleidende regels*

- Artikel 1: Begrippen
*Hoofdstuk 2: Algemene regels*

- Artikel 2: Van toepassing verklaring regels moederplan;
#### *Hoofdstuk 3: Overgangs- en slotregel*

- Artikel 3: Slotregel
In artikel 1 zijn de begripsbepalingen 'plan', 'moederplan' en 'wijzigingsplan' opgenomen ter duiding van de plannen en hun naamgeving en om verderop in de regels vast te kunnen leggen dat de regels van het moederplan onverkort van toepassing zijn op het wijzigingsplan.

In artikel 2 is de van toepassing verklaring van de regels van het moederplan geregeld.

Artikel 3 bevat de slotregel, waarin de naam van het wijzigingsplan is vastgelegd.

# <span id="page-33-0"></span>d 5 Economische paragraaf

In het Besluit ruimtelijke ordening (Bro) is in artikel 6.2.1 een opsomming gegeven van de bouwplannen die worden beschouwd als bouwplan in de zin van 6.12 Wro waarvoor een exploitatieplan dient te worden vastgesteld indien het kostenverhaal niet anderszins is geregeld (dat wil zeggen indien men geen anterieure privaatrechtelijke overeenkomst heeft kunnen sluiten met de ontwikkelende partij). In deze lijst is onder 6.2.1 sub a en b aangegeven dat het bouwen van één of meer woningen of andere hoofdgebouwen wordt gezien als een bouwplan.

Onderhavig plan voorziet in de realisatie van één of meer woningen of andere hoofdgebouwen. Het opstellen van een exploitatieplan of het sluiten van een anterieure overeenkomst is derhalve noodzakelijk. Met de ontwikkelende partij zal een anterieure overeenkomst worden gesloten. Hiermee is het kostenverhaal anderszins verzekerd en is het opstellen van een exploitatieplan niet aan de orde.

# <span id="page-34-0"></span>d 6 Handhavingsparagraaf

Een bestemmingsplan is voor de gemeente een belangrijk instrument om haar ruimtelijk beleid vorm te geven. Door middel van een combinatie van positieve bestemmingen en het uitsluiten van bepaalde activiteiten en functies kan sturing plaatsvinden van gewenste en ongewenste ontwikkelingen.

Een belangrijk aspect hierbij is de handhaving en het toezicht op de naleving van het bestemmingsplan. Deze handhaving is van cruciaal belang om de in het plan opgenomen ruimtelijke kwaliteiten ook op langere termijn daadwerkelijk te kunnen vasthouden. Daarnaast is de handhaving van belang uit een oogpunt van rechtszekerheid: alle bewoners en gebruikers dienen door de gemeente op eenzelfde wijze daadwerkelijk aan het plan worden gehouden.

In dit bestemmingsplan is daarom allereerst gestreefd naar een zo groot mogelijke eenvoud van in het bijzonder de regels. Hoe groter de eenvoud (en daarmee de toegankelijkheid en leesbaarheid), hoe groter in de praktijk de mogelijkheden om toe te zien op de naleving van het plan. Hoe minder knellend de regels zijn, hoe kleiner de kans dat het met de regels wat minder nauw wordt genomen. In de praktijk worden op den lange duur immers ook alleen die regels gerespecteerd waarvan door de betrokkenen de noodzaak en de redelijkheid wordt ingezien.

In de bouwregels zijn maten opgenomen die van toepassing zijn op gebouwen en bouwwerken, geen gebouwen zijnde. Te realiseren gebouwen en andere bouwwerken moeten voldoen aan deze maatvoering, zo niet, dan kan het college van burgemeester en wethouders geen bouwvergunning verlenen.

Gebruiksregels worden opgenomen om gewenste ontwikkelingen mogelijk te maken en ongewenste ontwikkelingen uit te sluiten. Toetsing aan de gebruiksregels is aan de orde bij functiewisseling of nieuwvestiging.

De doelstellingen van het ruimtelijke beleid kunnen slechts verwezenlijkt worden, indien de regels van het bestemmingsplan worden nageleefd. De gemeente dient op de eerste plaats zelf haar regels na te leven en vervolgens dient de gemeente er zorg voor te dragen dat anderen deze regels naleven.

# <span id="page-35-0"></span>d 7 Communicatieparagraaf

## <span id="page-35-1"></span>**7.1 Zienswijzen ex art. 3.9 Wro**

De procedure van het wijzigingsplan is vastgelegd in artikel 3.9 van de Wet ruimtelijke ordening. Gedurende deze procedure kunnen belanghebbenden binnen de termijn van terinzagelegging van het ontwerp van het wijzigingsplan naar keuze schriftelijk of mondeling een zienswijze over het ontwerp wijzigingsplan indienen.

Het ontwerp van het wijzigingsplan heeft vanaf 8 december 2016 gedurende zes weken voor belanghebbenden ter inzage gelegen. Tijdens deze periode zijn geen zienswijzen ingediend. Het collegevoorstel en -besluit is als bijlage 1 bij deze toelichting opgenomen.

## <span id="page-35-2"></span>**7.2 Vaststelling**

Het wijzigingsplan is in de vergadering van 25 april 2017 door het College van Burgemeester en Wethouders van de gemeente Landgraaf vastgesteld.

d

<span id="page-36-0"></span>**Bijlage 1 Collegevoorstel en -besluit**