xml version\="1\.0" encoding\="UTF\-8"?

Molenweg\-Irenelaan: Toelichting

direct naar inhoud van Toelichting

Molenweg\-Irenelaan

===================

Toelichting

-----------

| Plan: | Molenweg\-Irenelaan |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.0203\.1539\-0002 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

* Hoofdstuk 2 BESTAANDE SITUATIE

+ 2\.1 Begrenzing plangebied

+ 2\.2 Geldende bestemmingen

* Hoofdstuk 3 PLANBESCHRIJVING

+ 3\.1 Perceel

+ 3\.2 Bestemmingsplan

* Hoofdstuk 4 BELEIDSKADER

+ 4\.1 Rijk

+ 4\.2 Provincie

+ 4\.3 Waterschap

+ 4\.4 Gemeente

* Hoofdstuk 5 RANDVOORWAARDEN

+ 5\.1 Bodem

+ 5\.2 Cultuurhistorie

+ 5\.3 Ecologie

+ 5\.4 Externe veiligheid

+ 5\.5 Geluid

+ 5\.6 Ladder voor duurzame verstedelijking

+ 5\.7 Leidingen en laagvliegroutes

+ 5\.8 Luchtkwaliteit

+ 5\.9 Milieueffectrapportage

+ 5\.10 Milieuzonering

+ 5\.11 Natuur en landschap

+ 5\.12 Veiligheid

+ 5\.13 Verkeer en parkeren

+ 5\.14 Water

* Hoofdstuk 6 JURIDISCHE ASPECTEN

+ 6\.1 Inleiding

+ 6\.2 Inleidende regels

+ 6\.3 Bestemmingsregels

+ 6\.4 Algemene regels

+ 6\.5 Overgangs\- en slotregels

+ 6\.6 Handhaving

* Hoofdstuk 7 ECONOMISCHE UITVOERBAARHEID

* Hoofdstuk 8 OVERLEG EN MAATSCHAPPELIJKE UITVOERBAARHEID

+ 8\.1 Overleg ex artikel 3\.1\.1 Bro

+ 8\.2 Zienswijzen

* Bijlagen bij de toelichting

+ Bijlage 1 Verkennend bodem\- en asbestonderzoek

+ Bijlage 2 Natuurtoets

+ Bijlage 3 Akoestisch onderzoek

+ Bijlage 4 Nota zienswijzen

### Hoofdstuk 1 INLEIDING

Voor het perceel Molenweg 32 in Voorthuizen is een verzoek ingediend om de huidige twee\-onder\-Ã©Ã©n\-kapwoning om te zetten naar een drie\-onder\-Ã©Ã©n\-kapwoning door een extra woning in het reeds aanwezige bijgebouw aan de westzijde van nummer 32 mogelijk te maken. Tevens is de wens om in het zuidelijk deel van het perceel Ã©Ã©n nieuwe vrijstaande woning te realiseren.

![afbeelding "i_NL.IMRO.0203.1539-0002_0001.png"](i_NL.IMRO.0203.1539-0002_0001.png)

*Afbeelding 1\.1: Ligging* plangebied

De uitvoering van dit plan is niet mogelijk binnen het geldende bestemmingsplan 'Voorthuizen\-Oost'. Daarom is voorliggende wijziging van het bestemmingsplan opgesteld.

Voorliggend wijzigingsplan bestaat uit een verbeelding, regels en een toelichting. De toelichting is opgebouwd uit acht hoofdstukken. Na dit hoofdstuk beschrijft hoofdstuk 2 de bestaande situatie. Vervolgens wordt in hoofdstuk 3 een beschrijving van het plan gegeven. Hoofdstuk 4 gaat vervolgens in op het beleidskader. Het vijfde hoofdstuk gaat in op de randvoorwaarden, waarna in het zesde hoofdstuk de juridische aspecten worden besproken. In hoofdstuk 7 is aandacht voor de economische uitvoerbaarheid. Hoofdstuk 8 gaat in op de resultaten van de procedure ten behoeve van dit wijzigingsplan.

### Hoofdstuk 2 BESTAANDE SITUATIE

#### 2\.1 Begrenzing plangebied

Het plangebied ligt in het zuidoosten van de kern Voorthuizen in de Prinsessenbuurt, nabij de kruising Molenweg \- Ireneweg \- Harremaatweg. Het plangebied wordt aan de noordzijde begrensd door de Molenweg en aan de westzijde door de Irenelaan. Aan de oost\- en zuidzijde zijn woningen gelegen. Onderstaande afbeelding geeft de begrenzing van het plangebied weer.

![afbeelding "i_NL.IMRO.0203.1539-0002_0002.png"](i_NL.IMRO.0203.1539-0002_0002.png)

*Afbeelding 2\.1: Begrenzing plangebied*

#### 2\.2 Geldende bestemmingen

Het plangebied ligt in het bestemmingsplan 'Voorthuizen\-Oost' en heeft de bestemmingen 'Wonen\-1' en 'Tuin'. De woonbestemming heeft de bouwaanduiding 'twee\-aaneen' en ter plaatse van het bouwvlak geldt een maximum goot\-en bouwhoogte van respectievelijk 6 en 11 meter. Verder heeft het perceel de dubbelbestemming 'Waarde \- Archeologie 2'.

Ook geldt voor de locatie de 'Parapluherziening Parkeernormen'.

![afbeelding "i_NL.IMRO.0203.1539-0002_0003.png"](i_NL.IMRO.0203.1539-0002_0003.png)

*Afbeelding 2\.2: Verbeelding huidige bestemmingsplan 'Voorthuizen\-Oost'*

Realisatie van een derde wooneenheid binnen deze bestemming is niet toegestaan. Ook de realisatie van een extra bouwvlak ten behoeve van een vrijstaande woning is niet toegestaan.

In artikel 15\.6 van het bestemmingsplan 'Voorthuizen\-Oost' is een wijziginsbevoegdheid opgenomen die de uitvoering van voorliggend plan mogelijk maakt door middel van een wijzigingsplan.

### Hoofdstuk 3 PLANBESCHRIJVING

#### 3\.1 Perceel

Op het perceel staat momenteel een twee\-onder\-een\-kapwoning (nummer 32 en 32\-1\). Aangrenzend aan het bebouwingsdeel van nummer 32 zit aan de westzijde een voormalig pakhuis. Dit voormalige pakhuis zal worden omgebouwd naar een derde wooneenheid, waardoor er een rijtje van drie woningen ontstaat.

![afbeelding "i_NL.IMRO.0203.1539-0002_0004.png"](i_NL.IMRO.0203.1539-0002_0004.png)

*Afbeelding 3\.1: Huidige situatie perceel*

![afbeelding "i_NL.IMRO.0203.1539-0002_0005.png"](i_NL.IMRO.0203.1539-0002_0005.png)

*Afbeelding 3\.2: Huidige situatie voorzijde Molenweg 32 en 32\-1*

De bebouwing van het voormalige pakhuis loopt verder door naar het zuiden vergeleken met de bebouwing de woningen, en is in een vervallen staat. De vervallen bebouwing zal worden gesloopt, waarmee de achtergevel van de derde wooneenheid gelijk komt te lopen met de naastliggende wooneenheden. In de plaats van de vervallen bebouwing komt een nieuw, kleiner bijgebouw. De totale bouwmassa van de woningen aan de Molenweg zal hiermee verminderen.

![afbeelding "i_NL.IMRO.0203.1539-0002_0006.png"](i_NL.IMRO.0203.1539-0002_0006.png)

*Afbeelding 3\.3: Vervallen achterzijde voormalig pakhuis*

De achterzijde van het perceel is momenteel in gebruik als tuin van de Molenweg 32\. Een deel van dit perceel wordt afgesplitst ten behoeve van de realisatie van een vrijstaande woning. De nieuwe woning zal georiÃ«nteerd zijn op de Irenelaan, in lijn met de bestaande woningen aan de Irenelaan. Deze wordt in een passen ritme en met voldoende afstand van de omgeving gepositioneerd.

De bestaande inrit van nummer 32 komt in de nieuwe situatie in gebruik van de nieuwe woning. De huidige woning op nummer 32 en de nieuwe vrijstaande woning zullen worden ontsloten via de Irenelaan. Hiervoor worden er twee doorsteken gemaakt in de bomenrij van de Irenelaan. Hierbij is gezocht naar plekken met een minimale impact voor de bomenrij, waardoor er uiteindelijk slechts twee bomen uit de rij weg moeten. Deze minimale ingreep laat de groene uitstraling van de Irenelaan intact, en is daarmee acceptabel.

![afbeelding "i_NL.IMRO.0203.1539-0002_0007.png"](i_NL.IMRO.0203.1539-0002_0007.png)

*Afbeelding 3\.4: Schets nieuwe perceelsopzet*

#### 3\.2 Bestemmingsplan

De ruime woonbestemming wordt opgedeeld in twee separate woonbestemmingen, met ieder een bouwvlak. De huidige bouwaanduiding 'twee\-aaneen' wordt verwijderd, en hiervoor in de plaats komt op het noordelijk deel de bouwaanduiding 'aaneengebouwd', en op het zuidelijk deel de bouwaanduiding 'vrijstaand'.

Het bestaande bouwvlak van het noordelijk deel wordt verkleind ter plekke van nummer 32 en de nieuwe derde woning, zodat deze beter aansluit bij de werkelijke situatie. Voor de woning op nummer 32\-1 verandert er nagenoeg niets, behalve dat deze ook onder de bouwaanduiding 'aaneengebouwd' komt te vallen. Het perceel, het (deel van het) bouwvlak en de bouwmogelijkheden voor deze wooneenheid veranderen verder niet.

De huidig toegestane bouw\- en goothoogte van 11 en 6 meter blijven onveranderd van toepassing op het bouwvlak.

Het nieuwe bouwvlak op het zuidelijk deel, ten behoeve van de nieuwbouw vrijstaande woning, is gericht op de Irenelaan en ligt in lijn met de naastliggende woningen. Ook dit bouwvlak krijgt een maximale bouw\- en goothoogte van 11 en 6 meter, hetzelfde als de omliggende woningen.

De grond tussen de woningen en de weg behouden de bestemming 'Tuin'. Om de bestaande bomenrij op de perceelsgrens met de Irenelaan extra te beschermen voor de toekomst, is er tevens een strook van 2 meter met de aanduiding 'groen' langs de perceelsgrens met de Irenelaan opgenomen, met uitzondering van de twee nieuwe inritten van elk 4 meter breed. Hiermee wordt er vastgelegd dat er geen bouwwerken en geen verharding op deze gronden gerealiseerd mogen worden, wat ten goede komt van de bomen.

![afbeelding "i_NL.IMRO.0203.1539-0002_0008.png"](i_NL.IMRO.0203.1539-0002_0008.png)

*Afbeelding 3\.5: Verbeelding gewijzigd bestemmingsplan*

*Voorwaardelijke verplichtingen*

Op de noordwestelijke hoek van het perceel wordt in de tuinbestemming een voorwaardelijke verplichting opgenomen waarmee de hoogte van de beplanting op die hoek vastgelegd wordt. Omdat er twee inritten aan de Irenelaan bijkomen zullen er meer verkeersbewegingen over de kruising Molenweg\-Irenelaan zijn. Om de verkeersveiligheid van de kruising een positieve impuls te geven wordt door middel van een voorwaardelijke verplichting (Â§ 5\.1\.1) vastgelegd dat deze hoek ingepast wordt met laagblijvende beplanting, zodat de zichtbaarheid voor het verkeer goed blijft.

Verder is er rondom de huidige bebouwing verontreiniging in de bodem econstateerd (zie Â§ 5\.1). Om vast te leggen dat deze verontreiniging tijdig gesanneerd wordt is er in Â§ 5\.1\.2 van de regels geregeld dat er alleen werkzaamheden uitgevoerd mogen worden indien de aanwezige verontreiniging gesaneerd is, hetgeen blijkt uit een door het bevoegd gezag akkoord bevonden bodemrapport.

### Hoofdstuk 4 BELEIDSKADER

#### 4\.1 Rijk

##### 4\.1\.1 Structuurvisie Infrastructuur en Ruimte

In de Structuurvisie Infrastructuur en Ruimte (SVIR) staan de plannen voor ruimte en mobiliteit. Op 13 maart 2012 is de SVIR vastgesteld door de minister van Infrastructuur en Ruimte. Daarmee is het nieuwe ruimtelijke en mobiliteitsbeleid zoals uiteengezet in de SVIR van kracht geworden.

De SVIR vervangt verschillende nota's, waaronder ook de Nota Ruimte en geeft de ambitie aan voor Nederland in 2040\. Met de SVIR zet het kabinet het roer om in het nationale ruimtelijke beleid. Er is nu te vaak sprake van bestuurlijke drukte, ingewikkelde regelgeving of een sectorale blik met negatieve gevolgen voor de ontwikkeling van Nederland. Om dit te keren brengt het Rijk de ruimtelijke ordening zo dicht mogelijk bij burgers en bedrijven, laat het meer over aan gemeenten en provincies en komen de burgers en bedrijven centraal te staan. De SVIR geeft invulling aan het streven van het kabinet naar deregulering en decentralisatie van de ruimtelijke ordening. Het Rijk heeft gekozen voor een selectievere inzet van rijksbeleid op slechts 13 nationale belangen. Voor die belangen is het Rijk verantwoordelijk en buiten deze 13 belangen hebben decentrale overheden beleidsvrijheid. Het Rijk gaat er vanuit dat de nationale belangen die via wet\- en regelgeving opgedragen worden aan de andere overheden goed door hen worden behartigd.

Het Rijk heeft drie doelen gekozen om Nederland concurrerend, bereikbaar, leefbaar en veilig te houden voor de middellange termijn (2028\):

* Het vergroten van de concurrentiekracht van Nederland door het versterken van de ruimtelijk\-economische structuur van Nederland.

* Het verbeteren en ruimtelijk zekerstellen van de bereikbaarheid waarbij de gebruiker voorop staat;

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

De 13 nationale belangen zijn:

* Een excellente ruimtelijk\-economische structuur van Nederland door een aantrekkelijk vestigingsklimaat in en goede internationale bereikbaarheid van de stedelijke regioâs met een concentratie van topsectoren (nationaal belang 1\).

* Ruimte voor het hoofdnetwerk voor (duurzame) energievoorziening en de energietransitie (nationaal belang 2\).

* Ruimte voor het hoofdnetwerk voor vervoer van (gevaarlijke) stoffen via buisleidingen (nationaal belang 3\).

* EfficiÃ«nt gebruik van de ondergrond (nationaal belang 4\).

* Een robuust hoofdnet van wegen, spoorwegen en vaarwegen rondom en tussen de belangrijkste stedelijke regioâs inclusief de achterlandverbindingen (nationaal belang 5\).

* Betere benutting van de capaciteit van het bestaande mobiliteitssysteem (nationaal belang 6\).

* Het instandhouden van het hoofdnet van wegen, spoorwegen en vaarwegen om het functioneren van het mobiliteitssysteem te waarborgen (nationaal belang 7\).

* Verbeteren van de milieukwaliteit (lucht, bodem, water) en bescherming tegen geluidsoverlast en externe veiligheidsrisicoâs (nationaal belang 8\).

* Ruimte voor waterveiligheid, een duurzame zoetwatervoorziening en kaders voor klimaatbestendige stedelijke (her)ontwikkeling (nationaal belang 9\).

* Ruimte voor behoud en versterking van (inter)nationale unieke cultuurhistorische en natuurlijke kwaliteiten (nationaal belang 10\).

* Ruimte voor een nationaal netwerk van natuur voor het overleven en ontwikkelen van flora\- en faunasoorten (nationaal belang 11\).

* Ruimte voor militaire terreinen en activiteiten (nationaal belang 12\).

* Zorgvuldige afweging en transparante besluitvorming bij alle ruimtelijke en infrastructurele besluiten (nationaal belang 13\).

*Doorwerking in plangebied*In dit geval is er geen sprake van Ã©Ã©n van deze 13 nationale belangen. De SVIR vormt daarom geen belemmering voor dit plan.

##### 4\.1\.2 Nationaal Waterplan 2016\-2021

Het Nationaal Waterplan 2016\-2021 is de opvolger van het Nationaal Waterplan 2009\-2015\. Het bevat de hoofdlijnen van het nationaal waterbeleid en de aspecten van het ruimtelijk beleid die daartoe behoren. Het Nationaal Waterplan verankert het nieuwe beleid voor de komende 6 jaar met een vooruitblik richting 2050: Nederland, een veilige en leefbare delta, nu en in de toekomst.

In het Nationaal Waterplan staan 5 ambities centraal. Nederland moet de veiligste delta in de wereld blijven. Deze ambitie wordt vooral ingevuld door onze veiligheidsnormen tegen overstroming te vernieuwen. Daarnaast wordt ingezet op een verbetering van de waterkwaliteit (meststoffen, bestrijdingsmiddelen, medicijnresten, microplastics). Dit zorgt er voor dat de Nederlandse wateren schoon en gezond zijn en er genoeg zoet water is. Verder beschrijft het Nationaal Waterplan dat Nederland klimaatbestendig en waterrobuust wordt ingericht en dat Nederland een gidsland is en blijft voor watermanagement en \-innovaties. Dat is gunstig voor onze economie en ons verdienvermogen. De vijfde ambitie bestaat er uit dat Nederlanders waterbewust leven. Deze ambities moeten gezamenlijk ingevuld worden door iedereen die werkt aan de ruimtelijke inrichting van Nederland: alle overheden, bedrijven, maatschappelijke organisaties en kennisinstellingen.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.14).

#### 4\.2 Provincie

##### 4\.2\.1 Omgevingsvisie en Omgevingsverordening

**Algemeen**

De provincie Gelderland heeft een Omgevingsvisie en \-verordening. Deze plannen gaan over verkeer, water, natuur, milieu en ruimtelijke ordening. De Omgevingsvisie beschrijft de lange termijn ambities en beleidsdoelen voor de fysiek leefomgeving. In de Omgevingsverordening zijn regels en bepalingen over de inrichting en beheer van de ruimtelijke omgeving vastgelegd. Met de Omgevingsvisie en \-verordening loopt de provincie vooruit op de aankomende Omgevingswet, die naar verwachting in 2021 van kracht wordt. Deze wet biedt meer ruimte voor initiatieven en ontwikkelingen in het fysieke domein, in gesprek met de omgeving. Wanneer het nodig is, actualiseert de provincie onderdelen van de Omgevingsvisie en \-verordening.

Vanaf 2019 actualiseert de provincie de Omgevingsverordening opnieuw, zodat deze verder in lijn wordt gebracht met de Omgevingsvisie Gaaf Gelderland en anticipeert op de eisen van de Omgevingswet.

###### 4\.2\.1\.1 Omgevingsvisie

Provinciale staten van Gelderland hebben op 19 december 2018 de Omgevingsvisie Gaaf Gelderland vastgesteld. De Omgevingsvisie Gaaf Gelderland 2018 vervangt na publicatie de Omgevingsvisie Gelderland 2014\-2018\. De Omgevingsvisie Gaaf Gelderland 2018 gaat in de breedte over het beleid van de provincie voor de fysieke leefomgeving. Anders dan de Omgevingsvisie Gelderland 2014\-2018, geeft de Omgevingsvisie Gaaf Gelderland 2018 richting op de strategische hoofdlijnen van het beleid. Beide visies integreren een vijftal wettelijk verplichte planfiguren voor het provinciaal beleid voor de leefomgeving; te weten ruimte, natuur, water, milieu en verkeer en vervoer.

Gelderland werkt samen met partners aan een gezond, veilig, schoon en welvarend Gelderland. Dit doen ze door zich bij het uitvoeren van onze taken te richten op een duurzaam, verbonden en economisch krachtig Gelderland. Met hulp van zeven onderwerpen geven ze hier richting aan:

* energietransitie

* klimaatadaptatie

* circulaire economie

* biodiversiteit

* bereikbaarheid

* economisch vestigingsklimaat

* woon\- en leefklimaat

*Doorwerking in plangebied*De provincie streeft naar een duurzaam en divers woon\- en leefklimaat, dat steeds weet te anticiperen op ontwikkelingen. Alle nieuwbouw moet aardgasloos worden aangelegd en zoveel mogelijk circulair worden gebouwd. Een duurzaam, dynamisch en toegankelijk economisch vestigingsklimaat, waar voor ondernemers en inwoners een sterke aantrekkingskracht vanuit gaat; dat is wat wij willen.

Het onderhavige plan is niet in strijd met de Omgevingsvisie.

###### 4\.2\.1\.2 Omgevingsverordening

De Omgevingsverordening richt zich net zo breed als de Omgevingsvisie op de fysieke leefomgeving in de provincie Gelderland. Dit betekent dat alle regels die betrekking hebben op de fysieke leefomgeving opgenomen zijn in de Omgevingsverordening. De Omgevingsverordening Gelderland heeft de status van ruimtelijke verordening, milieuverordening, waterverordening en verkeersverordening. De 'Ruimtelijke Verordening Gelderland' en de 'Ruimtelijke Verordening Gelderland, eerste herziening', zijn ingetrokken.

De Omgevingsverordening is met ingang van 17 oktober 2014 in werking getreden. De provincie actualiseert regelmatig de Omgevingsverordening.

In de Omgevingsverordening is het plangebied opgenomen op de kaarten:

* Kaart 3: Regels Glastuinbouw

* Kaart 6: Regels Water en Milieu

*Doorwerking in plangebied*Vanuit deze kaarten behorend bij de Omgevingsverordening volgen geen specifieke aanduidingen die relevant zijn voor het onderhavige plan. Het plan is in overeenstemming met de verordening.

#### 4\.3 Waterschap

*Waterbeheerprogramma 2016\-2021 Waterschap Vallei en Veluwe*Op 1 januari 2016 is het Waterbeheerprogramma 2016 \- 2021 'Partnerschap als watermerk' van Waterschap Vallei en Veluwe in werking getreden. Het waterschap stelt in het waterbeheerprogramma dat de huidige wateropgaven zo complex zijn, dat alleen een aanpak samen met partnerorganisaties en inwoners zorgt voor de gewenste resultaten en de beste oplossingen. Daarom kan en wil het waterschap niet alleen opereren in het behalen van zijn doelen en hecht daarom groot belang aan de samenwerking met zijn partners in de regio. Samen met inwoners, ondernemers en andere organisaties wil het waterschap werken aan een duurzame waterzuivering van afvalwater en toekomstgericht beheer van onze dijken en waterwegen zodat iedereen tegen aanvaardbare kosten veilig kan wonen, werken en recreÃ«ren. Daarbij wil Waterschap Vallei en Veluwe de goede waterhuishoudkundige voorwaarden scheppen voor zowel inwoners, bedrijven, natuur en landbouw.

Een belangrijke ontwikkeling waar het waterschap op anticipeert, is het veranderende klimaat. Deze verandering zal leiden tot meer extreme weersituaties: perioden van veel neerslag met kans op wateroverlast en perioden van droogte met kans op watertekorten. Om goed voorbereid te zijn, wil het waterschap het watersysteem robuuster maken door meer ruimte voor wateren te reserveren, zowel binnen de bebouwde kom als in het buitengebied. Het waterschap wil de effecten van klimaatverandering beperken door het vasthouden van water, het inrichten en beheren van robuuste watersystemen en het inrichten van een beperkt aantal waterbergingsgebieden. Afkoppelen van relatief schoon hemelwater van het riool is een belangrijke maatregel om overbelasting van het riool en een te snelle afvoer te voorkomen.

Daarnaast wil het waterschap negatieve effecten op de kwaliteit van oppervlaktewater, grondwater en bodem voorkomen, evenals negatieve effecten op beschermde flora en fauna.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.14).

#### 4\.4 Gemeente

##### 4\.4\.1 Structuurvisie Kernen Barneveld 2022

De gemeenteraad heeft op 22 november 2011 de "Structuurvisie Kernen Barneveld 2022" vastgesteld. De structuurvisie legt de gemeentelijke visie op de toekomstige ruimtelijke ontwikkeling van het eigen grondgebied vast. Het bestemmingsplan zal hier binnen moeten passen. De structuurvisie bevat een uitvoeringsprogramma. Hierin laat de gemeente zien hoe het voorgenomen beleid gerealiseerd zal worden. In de structuurvisie is een groot aantal ruimtelijke projecten opgenomen, waarvoor investeringen in de openbare ruimte noodzakelijk zijn. Ook is er een groot aantal lopende en potentiÃ«le bouwmogelijkheden.

Uit de kaart behorende bij de structuurvisie blijkt dat de planlocatie in bestaand bebouwd gebied ligt. Het betreft een inbreidingslocatie.

Onder inbreiding wordt verstaan:

* intensiveren: de ruimte wordt intensiever benut;

* combineren: de ruimte wordt voor verschillende functies ingericht en gebruikt;

* revitaliseren: het opknappen en/of opnieuw inrichten van verouderde woongebieden of bedrijventerreinen.

De gemeente zal de komende jaren blijven werken aan inbreidingslocaties. Dit is een voortzetting van het huidige beleid. Bij inbreiding gaat aandacht uit naar het realiseren van woningen voor ouderen.

Het bouwen op inbreidingslocaties is van belang voor een kwalitatieve ontwikkeling van de kernen. Door de groeiende bevolking kan woningbouw een motor zijn achter lastige herstructureringen. In de tweede plaats liggen meerdere inbreidingslocaties gunstig ten opzichte van voorzieningen, waarmee door woningbouw een belangrijke doelgroep kan worden bediend. Tenslotte kan de herinvulling van inbreidingslocaties bijdragen aan de ruimtelijke kwaliteit en herkenbaarheid van de dorpse structuur.

*Doorwerking in plangebied*Het plan beoogt de toevoeging van twee woningen. Het benutten van deze inbreidingslocatie voor woningbouw past binnen de woningbouwprogrammering van Barneveld. Dit plan is in overeenstemming met deze structuurvisie.

##### 4\.4\.2 Woonvisie Barneveld 2017\-2021 en regionale bouwafspraken, Faseren en doseren woningmarkt en Verordening doelgroepen sociale woningbouw en middenhuur gemeente Barneveld

In december 2016 heeft de raad de Woonvisie 2017\-2021 'Samen werken aan Wonen' met doorkijk tot 2025 en verder, vastgesteld. In de woonvisie is een streefprogramma woningbouw opgenomen om te voorzien in de woningbehoefte van de hier woonachtige en werkzame bevolking.

Er is een nieuwbouwprogramma van gemiddeld 400 woningen per jaar (als uitbreiding) opgenomen (met een bandbreedte van 360 tot 440 woningen), waarvan gemiddeld 30% ten behoeve van goedkope woningen (sociale huur en goedkope koop tot â¬ 200\.000\), 32,5% middendure woningen (midden dure huur tot â¬ 950 en koop tot â¬ 300\.000\) en 37,5 % duurdere woningen vanaf â¬ 300\.000\. In regio FoodValley zijn in 2017 onderlinge woningbouwafspraken gemaakt, waarbij Barneveld voor de periode 2017\-2027 maximaal zo'n 3\.500 woningen mag groeien, mede vanwege een zekere overloop vanuit regio Amersfoort. In Barneveld is vooral in het eerste tijdvak (2017 t/m 2021\) sprake van een grotere woningbehoefte dan in de tweede 5\-jaarsperiode, als gevolg van natuurlijke groei en migratie.

Door middel van het project 'Faseren en doseren woningmarkt Barneveld' wordt jaarlijks een actueel beeld van het planaanbod voor de komende vier jaar gegeven, waarbij ook een beeld wordt geschetst van de aantallen op te leveren woningen per kern, alsmede de differentiatie van deze nieuwbouw in termen van prijsklassen, eigendomsverhouding en bouwvorm (gestapeld of grondgebonden). Ook wordt een beeld geschetst van de mate waarin voor bepaalde doelgroepen wordt gebouwd (zoals starters, ouderen of mensen met een beperking) om zo vraag en aanbod meer met elkaar in overeenstemming te brengen. Voor de periode 2017 t/m 2020 is een programma van ruim 2\.300 woningen voorzien. De ervaring leert dat hiervan circa 75% daadwerkelijk in de genoemde periode wordt gerealiseerd, gemiddeld betekent dit zo'n 435 woningen per jaar. Dit is geheel in lijn met de vastgestelde woonvisie en gemaakte woningbouwafspraken.

Sinds 1 januari 2018 is de Verordening doelgroepen sociale woningbouw en middenhuur gemeente Barneveld van kracht. Deze verordening ziet toe op sturing van de totale woningvoorraad en het bereikbaar houden van een deel van de woningvoorraad voor lage en midden inkomensgroepen. Het gaat daarbij om drie categorieÃ«n: sociale huurwoningen, goedkope koopwoningen (prijsgrens â¬ 200\.000 in 2019\) en middendure huurwoningen (prijsgrens van â¬ 950,\- in 2018\).

In bestemmingsplannen en overeenkomsten met marktpartijen kan voor een bepaalde minimale tijdsduur de ingebruikname van sociale huurwoningen (10 jaar), goedkope koop (1 jaar met boetebeding tot 10 jaar) en middendure huurwoningen (10 jaar) worden vastgelegd evenals de maximale hoogte van de huur\- en koopprijs. Verder is een zekere prijs\-/kwaliteitsverhouding geformuleerd om in relatie tot de hoogte van de huur\- of koopprijs toch een minimale woninggrootte te garanderen. Daarbij is ook aangegeven dat deze drie woningcategorieÃ«n met voorrang aan bepaalde lage en middeninkomensgroepen moeten worden aangeboden om zo tot een rechtvaardige verdeling van de woningvoorraad te komen. Voor middendure huurwoningen en goedkope koopwoningen ligt deze inkomensgrens voor huishoudens op â¬ 50\.000, voor sociale huurwoningen is de grens vanuit de Woningwet van belang (in 2018 is dit â¬ 41\.056\). Prijs\- en inkomensgrenzen worden geÃ¯ndexeerd conform de bepalingen in de verordening.

*Doorwerking in plangebied*Het plan beoogt de toevoeging van twee woningen. De woning wordt in de koopsfeer gerealiseerd. Het benutten van deze inbreidingslocatie voor woningbouw past binnen de woningbouwprogrammering van Barneveld.

##### 4\.4\.3 Waterplan Barneveld (2005\) en Hemelwaterplan 2017\-2020 'Klimaatactief!'

Het Waterplan geeft een integrale watervisie op het verhogen van de gebruikswaarde en belevingswaarde van water. Door een verantwoord gebruik en duurzame ontwikkeling van het water kan ook in de toekomst gebruik worden gemaakt van een gezond watersysteem. De volgende ambities worden genoemd:

* Vasthouden en/of vertraagd afvoeren van hemelwater.

* Het scheiden van vuil en schoon water. Bij nieuwbouw het hemelwater van schone oppervlakken niet op de riolering lozen en bij voorkeur lokaal gebruiken, infiltreren of lozen op oppervlaktewater. In bestaand gebied hemelwater afkoppelen van het gemengd riool indien technisch en financieel haalbaar.

* De afvoer van schoon hemelwater vindt bovengronds plaats.

* Rioolwateroverstorten beperken om de doelstellingen voor waterkwaliteit te bereiken.

In het plan is een concrete doelstelling opgenomen: in 2025 is 10% van het verharde oppervlak afgekoppeld van de gemengde riolering (referentiejaar 2005\). Dit betreft 18 ha. afkoppelen. In het Hemelwaterbeleidsplan is deze doelstelling uitgewerkt in concrete maatregelen.

Het Hemelwaterplan 2017\-2020 'Klimaatactief!' richt zich op een duurzame omgang met hemelwater. Het geeft aan wat het gemeentelijk beleid is ten aanzien van afstromend hemelwater in bestaande situaties en bij nieuwe ontwikkelingen. Het plan zet in op een integrale benadering en meervoudige inrichting van totale openbare ruimte. Barneveld gaat aan de slag met het waterbestendig inrichten van de openbare ruimte om bestand te zijn tegen klimaatverandering.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.14').

##### 4\.4\.4 Energiebeleid gemeente Barneveld 2015\-2020

De raad heeft in 2015 de Energievisie gemeente Barneveld 2015\-2020 ('investeren in Barneveldse bronnen') vastgesteld. Het energievraagstuk staat de laatste jaren landelijk stevig op de (politieke) agenda. Naast het milieumotief en betaalbaarheid zijn ook maatschappelijke verantwoordelijkheid en energie\-onafhankelijkheid steeds meer een argument om actie te ondernemen. De gemeente Barneveld voelt de urgentie om een bijdrage te leveren aan een schone, betrouwbare en betaalbare energievoorziening en heeft een doelstelling vastgesteld die hoger ligt dan de landelijke energiedoelstellingen.

Woningen en bedrijfspanden moeten de komende jaren fors energiezuiniger worden. Ook moet de gemeentelijke overheid in opdracht van de rijksoverheid uiterlijk in 2021 een warmteplan opstellen, dat de basis gaat vormen voor het uitfaseren van het gebruik van aardgas.

Vooruitlopend op de nieuwe energiewetgeving in 2020 en energieneutraliteit in 2050, ziet de gemeente graag dat de woningen en bedrijven aardgasloos en energieneutraal worden gebouwd. De gemeente is medio 2018 een verkenning gestart naar hoe een aardgasvrije gemeente vorm zou kunnen krijgen. Naar aanleiding van de uitkomsten hiervan kunnen keuzes voor de energievoorziening voor nieuw te bouwen woningen en/of bedrijven in de toekomst beÃ¯nvloed worden. Bijvoorbeeld waar het gaat om mogelijkheden om aan te sluiten bij een collectieve warmtevoorziening of een wijkgerichte aanpak voor het verduurzamen van woningen (Wijk van de Toekomst).

**Wet Voortgang EnergieTransitie (VET) voor aardgasvrij bouwen**Per 1 juli 2018 krijgen nieuwbouwwoningen en andere gebouwen met een kleinverbruikaansluiting geen aardgasaansluiting meer. Dit staat in de Wet Voortgang Energietransitie (Wet VET). De Wet VET is een stap in de overgang van fossiele naar duurzame energie. Het gebruik van aardgas in de gebouwde omgeving wordt uitgefaseerd.

**Wettelijke eisen Bijna Energie Neutrale Gebouwen (BENG)**Voor alle nieuwbouw, zowel woningbouw als utiliteitsbouw, geldt dat aanvragen om een omgevingsvergunning vanaf 1 juli 2020 moeten voldoen aan de eisen voor bijna energieneutrale gebouwen (BENG). Het beleid voor zeer energiezuinige bestaande gebouwen is nog in ontwikkeling.

**Warmtepompen**Er zijn voorbeelden van geluidsoverlast veroorzaakt door warmtepompen, omdat er bij de plaatsing geen rekening gehouden is met het geluidsaspect of de warmtepomp verouderd is. Een zorgvuldige ruimtelijke inpassing van de warmtepomp is noodzakelijk en er moet voldaan worden aan een acceptabel geluidsniveau. Als het geluidniveau op 5 meter van warmtepomp hoger is dan 30 dB(A) of als dit het geval is bij een kortere afstand tot de buurwoning dan is het toepassen van een geluiddempende omkasting nodig. Hiervoor komen steeds meer innovaties op de markt (bijvoorbeeld in een dummy schoorsteen).

**Zonnepanelen**Gebruik van zonne\-energie kan significant bijdragen aan de benodigde duurzame energieopwekking. In dit plan zijn zonnepanelen opgenomen, die direct bij de bouw worden meegenomen. De zonnepanelen zijn geÃ¯ntegreerd in het ontwerp van het gebouw.

**Materialen**In het ontwerp van een woning of gebouw kan door een slim ontwerp daglicht optimaal worden benut en zodat de benodigde energie voor verlichting zo laag mogelijk is en de binnen temperatuur zo min mogelijk fluctueert. Ook kunnen groendaken aangelegd worden.

De hoeveelheid materialen wordt zoveel mogelijk beperkt en gebruik van gezonde en duurzame materialen â gezien over de hele levenscyclus \- heeft de voorkeur.

**Laadpalen**Elektrisch autorijden is beter voor het milieu dan rijden op fossiele brandstoffen. Er wordt namelijk geen CO2 uitgestoten door de auto. De gemeente staat dan ook positief tegenover het plaatsen van laadpalen voor elektrische voertuigen.

**Duurzaamheid in het openbaar gebied of op eigen terrein**Er moet aandacht zijn voor energiezuinige openbare verlichting. Daarbij denken we aan een verlichtingsplan, waarbij zo weinig mogelijk lantaarnpalen worden toegepast, uitgevoerd met (dimbare) LED\-lampen.

Daarnaast is het vanuit duurzaamheidsoogpunt van belang om de hoeveelheid materiaalgebruik voor wegen en de verharde oppervlakte in het plangebied zo laag mogelijk te houden. Dat kan worden bereikt door de weglengte en \-breedte zoveel mogelijk te beperken en doorlatende verharding toe te passen. Bij de keuze voor het materiaalgebruik heeft de gemeente ook hier de voorkeur voor het gebruik van duurzame materialen, bij zowel productie en gebruik en die bij sloop hergebruikt kunnen worden.

**Klimaat**Het klimaat verandert met extremer weer als gevolg. We zullen vaker te maken krijgen met hoosbuien / wateroverlast, langere perioden van droogte en hitte. Het veranderende klimaat vraagt om maatregelen op alle schaalniveaus om de gevolgen voor gezondheid, veiligheid, productiviteit en natuur te beperken. Klimaatbestendig handelen en waterrobuust inrichten wordt vanzelfsprekend in het gemeentebrede beleid en handelen vÃ³Ã³r 2020\. Zodat de fysieke ruimte in 2050 waterrobuust en klimaatbestendig is. EÃ©n van de maatregelen is het anders omgaan met het inzamelen van en verwerken van hemelwater dat op verhard oppervlak valt, bijvoorbeeld door het aanleggen van groene daken. Zie voor een verdere beschrijving de waterparagraaf (Â§ 5\.14).

Door op een slimme manier om te gaan met (robuust) groen in de openbare ruimte in relatie tot de positionering van de woningen en de productie van zonne\-energie op daken van woningen kan het microklimaat in de woningen en in een gebied op een positieve manier beÃ¯nvloed worden.

**Doorwerking in het plan**Overzicht duurzame maatregelen welke bij de nieuw te bouwen woning worden toegepast:

* bouwen is gasloos;

* extreem hoge isolatiewaardes;

* verwarming middels lage temperatuur;

* luchtwarmtepomp met elektrische naverwarming of een aardwarmtepomp;

* ventilatie met warmteterugwinning;

* toe te passen bouwmaterialen duurzaam en geschikt voor hergebruik;

* gunstige EPC (streven naar EPC\=0\), nagenoeg energie neutraal bouwen;

* toepassen PV zonnepanelen\-systeem.

Uit de bouwaanvraag (Omgevingsvergunning) zal blijken hoe op bovenstaande aspecten is ingegaan.

### Hoofdstuk 5 RANDVOORWAARDEN

#### 5\.1 Bodem

##### 5\.1\.1 Bodemkwaliteit

In het kader van de bestemmingsplanprocedure is beoordeeld of de milieuhygiÃ«nische bodemkwaliteit ter plaatse van het plangebied voldoet aan de eis van financiÃ«le uitvoerbaarheid en uit oogpunt van volksgezondheid en milieu aanvaardbaar mag worden geacht voor het beoogde gebruik.

Om de bodemkwaliteit te bepalen is er een verkennend bodem\- en asbest onderzoek uitgevoerd. De opzet van het bodemonderzoek is gebaseerd op de NEN 5740\. De opzet van het asbest in grondonderzoek is gebaseerd op de NEN 5707\. Het onderzoeksrapport "Verkennend bodem\- en asbest in grondonderzoek \- Molenweg 32 Voorthuizen", vermeld onder kenmerk 19038301A, d.d. 25 juni 2019, uitgevoerd door PJ Milieu BV, is opgenomen als Bijlage 1 bij deze toelichting.

De hypothese 'onverdachte locatie' voor het verkennend bodemonderzoek blijkt geen stand te houden. Enkele parameters zijn in de vaste bodem en het grondwater aangetoond in een gehalte waarbij in lichte mate sprake is van verontreiniging. Geconcludeerd wordt dat de hypothese âverdachte locatie' voor het asbest in grondonderzoek stand houdt. Ter plaatse van de druplijn overschrijdt het gehalte asbest de interventiewaarde (100 mg/kg d.s.).

Over een oppervlakte van circa 15 mÂ² wordt de interventiewaarde voor asbest overschreden in het bodemtraject van maaiveld tot maximaal 0,1 m\-mv. De omvang van de verontreiniging wordt ingeschat op circa 2 mÂ³. Het gehalte aan respirabele vezels is hoger dan 10 mg/kg d.s. Op basis hiervan is er sprake van onaanvaardbare humane risico's en is een sanering op korte termijn noodzakelijk.

Om te waarborgen dat de grond op tijd gesanneerd wordt is er een voorwaardelijke verplichting opgenomen waarmee vastgelegd is dat er geen werkzaamheden mogen plaatsvinden voordat de aanwezige verontreiniging gesaneerd is, hetgeen blijkt uit een door het bevoegd gezag akkoord bevonden bodemrapport (zie Â§ 5\.1\.2 van de Regels). Omdat de verontreiniging enkel rond de bestaande bebouwing is aangetroffen, is de voorwaardelijke verplichting ook enkel voor het noordelijk deel opgenomen, met uitzondering van het kadastrale perceel van de woning op 32\-01, waar geen veranderingen plaatsvinden.

*Conclusie*Omdat gewaarborgd is dat de grond gesanneerd wordt is het aspect bodem geen belemmering voor de uitvoering van dit bestemmingsplan.

#### 5\.2 Cultuurhistorie

Op grond van het Besluit ruimtelijke ordening (Bro) moet bij het opstellen van bestemmingsplannen rekening worden gehouden met cultuurhistorische waarden. Daar waar het voor de archeologie al gemeengoed is, geldt het dus ook voor andere aspecten van de cultuurhistorie. Rekening houden met cultuurhistorie impliceert dat bekend moet zijn wat er voor waarden aanwezig zijn. De gemeente heeft daarom een proces opgestart om bestaande kennisdocumenten te actualiseren en waar nodig nieuwe kennis op te bouwen. De gemeente beschikt over de volgende vastgestelde kaarten:

* Archeologische waarden\- en verwachtingenkaart.

* Cultuurlandschappelijke waardenkaart.

* Historische stedenbouwkundige waardenkaarten.

Door cultuurhistorie een plek te geven in procedures op het gebied van ruimtelijke ordening wordt ook bereikt dat de aandacht niet uitsluitend uitgaat naar individuele objecten (de aangewezen monumenten), maar juist de samenhang tussen gebouwen en hun omgeving.

##### 5\.2\.1 Archeologie

Er moet rekening worden gehouden met de in de grond aanwezige dan wel te verwachten monumenten. Voor het maken van een weloverwogen belangenafweging is minimaal een archeologisch bureauonderzoek nodig. Voor de gehele gemeente is een archeologische beleidsadvieskaart opgesteld, welke gezien kan worden als een beknopt bureauonderzoek. Uit de 'archeologische waarden\- en verwachtingskaart' van de gemeente (zie onderstaande afbeelding) blijkt dat voor het perceel aan de adres een lage archeologische verwachting geldt.

![afbeelding "i_NL.IMRO.0203.1539-0002_0009.png"](i_NL.IMRO.0203.1539-0002_0009.png)

*Afbeelding 5\.1: Uitsnede archeologische beleidsadvieskaart*

###### 5\.2\.1\.1 Archeologie lage verwachting

De gemeenteraad heeft op 28 september 2010 besloten dat voor deze zone nader archeologisch onderzoek noodzakelijk is bij een oppervlakte van 10\.000 mÂ² of groter voor grondverstorende werkzaamheden dieper dan 30 cm

Het project valt onder deze vrijstelling van 10\.000 m2, zodat geen nader onderzoek noodzakelijk is.

Indien bij de uitvoering van de werkzaamheden onverwacht toch archeologische resten worden aangetroffen, dan is conform artikel 5\.10 van de Erfgoedwet melding van de desbetreffende vondsten bij de minister (namens deze de RCE) verplicht.

##### 5\.2\.2 Historische stedenbouwkundige waarden

De gemeenteraad heeft op 25 april 2018 ingestemd met de 'stedebouwkundige waardevolle gebieden' als weergegeven in de 'Historische stedebouwkundige waardenkaart' en de aangegeven 'vast te leggen kenmerken' in de bijbehorende Tabel, en deze te hanteren als toetsingskader bij ruimtelijke ontwikkelingen. Het plangebied heeft volgens deze kaart geen bijzondere waarde(n).

Bij de bouwkundige monumenten is sprake van rijks\- en gemeentelijke monumenten. Op het perceel en in de omgeving zijn geen monumenten. Het aspect monumenten vormt geen belemmering voor het plan

##### 5\.2\.3 Cultuurlandschappelijke waarden

De gemeenteraad heeft op 25 april 2018 ingestemd met de 'Cultuurlandschappelijke waardenkaart' als toetsingskader bij ruimtelijke ontwikkelingen. Het plan ligt in een gebied dat wordt aangeduid als bebouwd of sterk veranderd gebied zonder waarde. De voorliggende ontwikkeling is niet strijdig met de cultuurlandschappelijke waarde.

**Conclusie**Het aspect cultuurhistorie vormt geen belemmering voor dit plan.

#### 5\.3 Ecologie

De belangrijkste wet voor natuurbescherming in Nederland is de Wet natuurbescherming. Deze wet is op 1 januari 2017 in werking getreden. De Europese Vogelrichtlijn en de Habitatrichtlijn zijn vertaald in deze wet.

De Wet natuurbescherming vervangt de Natuurbeschermingswet 1998, de Flora\- en faunawet en de Boswet.

Daarnaast is qua ecologie ook het Gelders Natuurnetwerk en de Gelderse Ontwikkelingszone van belang.

##### 5\.3\.1 Wet natuurbescherming

###### 5\.3\.1\.1 Gebiedsbescherming

Hoofdstuk 2 van de Wet natuurbescherming regelt de bescherming van speciale beschermingszones ter uitvoering van de Vogelrichtlijn en de Habitatrichtlijn. Zo'n speciale beschermingszone wordt aangeduid als âNatura 2000\-gebiedâ.

De Wet natuurbescherming bepaalt vervolgens wat er wÃ©l en niet mag in zo'n Natura 2000\-gebied. Ook zijn er bijzondere nationale natuurgebieden.

Op 27 juni 2014 is de aanwijzing van het gebied Veluwe als speciale beschermingszone onder de Habitatrichtlijn in werking getreden. Tevens is met dit besluit het besluit tot de aanwijzing van Veluwe als speciale beschermingszone onder de Vogelrichtlijn, inclusief de daarbij behorende Nota van toelichting, gewijzigd. Deze twee genoemde speciale beschermingszones vormen samen het Natura 2000\-gebied Veluwe, waarbij instandhoudingsdoelstellingen zijn toegevoegd.

Op basis van de ligging en aard van de ruimtelijke ingrepen is de conclusie dat deze ingreep geen negatieve invloed heeft op de specifieke natuurwaarden. Het dichtstbijzijnde Natura 2000 gebied is de Veluwerandmeren op ruim 1\.7 km afstand. De Veluwe ligt op circa 2\.45 km. Vanwege de grote afstand tot de dichtstbijzijnde Natura 2000\-gebieden, in combinatie de kleinschaligheid van de ontwikkeling en de duurzaamheidseisen die gelden (BENG\-eisen, gasloos bouwen), is er geen nadelig effect op deze gebieden te verwachten.

###### 5\.3\.1\.2 Soortenbescherming

Hoofdstuk 3 van de Wet natuurbescherming regelt de bescherming van bepaalde plant\- en diersoorten in Natura 2000\-gebieden, bijzondere nationale natuurgebieden Ã©n daarbuiten. Er gelden drie beschermingsregimes, te weten voor vogels (Vogelrichtlijn), soorten onder de Habitatrichtlijn (bijlage IV, onderdeel a Habitatrichtlijn, dan wel bijlage II bij het Verdrag van Bern of bijlage I bij het Verdrag van Bonn) en andere (nationale) soorten.

Om te beoordelen of de beschermde soorten in het plangebied aanwezig zijn, is er een flora en fauna onderzoek uitgevoerd. Het onderzoek "Quickscan natuur Mogenweg 32 Voorthuizen", vermeld onder dossiernummer 2019048 versie Sept. 19\-V2, d.d. 9 september 2019, opgesteld door Groenewold Adviesbureau voor Milieu en Natuur, is opgenomen als Bijlage 2 bij deze toelichting.

Uit het onderzoek blijkt dat er zijn geen beschermde soorten of verblijfplaatsen aangetroffen. Specifiek is gezocht naar (potentiÃ«le) verblijfplaatsen van huismus en vleermuizen. Het is niet onmogelijk dat diverse soorten vogels broeden in of direct rond het plangebied. Alle broedende vogels zijn beschermd. Bij aanvang van de werkzaamheden in het broedseizoen verdient het daarom aanbeveling om vanuit de zorgplicht het gebied voorafgaand aan de werkzaamheden nogmaals te controleren op mogelijke verblijfplaatsen. Als broedende vogels aanwezig zijn moet worden gewacht tot de jonge vogels zijn uitgevlogen. De tuin lijkt onderdeel van het leefgebied van de eekhoorn. In het nabijgelegen bosgebied is voldoende ruimte voor deze soort. Er zijn ook geen nestplaatsen in het plangebied aangetroffen.

Bij het eventueel kappen van (grotere) bomen moeten is een nader onderzoek wel noodzakelijk (zowel voor eekhoorn als voor vleermuizen).

*Algemene zorgplicht*Voor de uitvoering van werkzaamheden geldt de algemene zorgplicht. Alle broedende vogels, hun broedplaatsen Ã©n de functionele omgeving van de broedplaatsen zijn beschermd tijdens de broedperiode. Het verwijderen van bomen en struiken dient gezien te worden als een voor vogels verstorende activiteit en dient buiten het vogelbroedseizoen plaats te vinden. Verstorende werkzaamheden dienen niet tijdens de broedperiode (grofweg maart \- augustus) uitgevoerd te worden, tenzij geconstateerd is dat er geen vogelbroedgeval aanwezig is.

Een ieder is verplicht om voldoende zorg in acht te nemen voor Natura 2000\-gebieden, bijzondere nationale natuurgebieden en voor in het wild levende dieren en planten en hun directe leefomgeving.

###### 5\.3\.1\.3 Houtopstanden

De bescherming van houtopstanden conform hoofdstuk 4 van de Wet natuurbescherming heeft als doel om het aanwezige areaal bossen en beplanting in Nederland te behouden. Daarmee wordt de functie van bossen en beplantingen gegarandeerd als habitat voor dieren en planten, als recreatiegebied en als groene long.

Onder houtopstanden vallen alle zelfstandige eenheden van bomen, boomvormers, struiken, hakhout of griend, van een oppervlakte van tien are of meer of een bomenrij die twintig (of meer) bomen omvat. Voor het kappen of rooien van een houtopstand geldt een meld\- en herplantplicht wanneer de houtopstand buiten de vastgestelde bebouwde kom ligt. De Wet natuurbescherming beschermt geen houtopstanden binnen de bebouwde kom.

Een herplantplicht is niet aan de orde

##### 5\.3\.2 Gelders Natuurnetwerk en Groene Ontwikkelingszones

Naast toetsing op Natura 2000 gebied vindt separaat een toetsing plaats op het Gelders Natuurnetwerk (GNN), de voormalige Ecologische hoofdstructuur. Voor het GNN is door de provincie Gelderland een aantal criteria opgesteld waaraan wordt getoetst of een plan invloed heeft op de wezenlijke waarden en kenmerken.

Daarnaast zijn Groene Ontwikkelzones (GO) aangewezen. Dat zijn gebieden met andere functies dan natuur die ruimtelijk verweven zijn met de natuur van het Gelders Natuurnetwerk en daar functioneel mee samenhangen. Het beleid in de GO is gericht op versterking van die samenhang.

Het plangebied ligt op ruime afstand van het GNN als de GO. Planrealisatie heeft geen effecten op de natuurwaarden van deze gebieden. Verder onderzoek of een ontheffing wordt niet nodig geacht.

**Conclusie**

Het aspect ecologie vormt geen belemmering voor dit plan.

#### 5\.4 Externe veiligheid

**Doel**

Externe veiligheid gaat over het beperken en beheersen van risico's en effecten van calamiteiten, en over het bevorderen van de veiligheid van personen in de omgeving van activiteiten (bedrijven en transport) met gevaarlijke stoffen. Dat gebeurt door te voorkomen dat te dicht bij gevoelige bestemmingen activiteiten met gevaarlijke stoffen plaatsvinden, door de zelfredzaamheid te bevorderen en door de calamiteitenbestrijding te optimaliseren.

In deze paragraaf wordt ingegaan op externe veiligheid in relatie tot verschillende risicovolle bronnen en/of objecten in en nabij het plangebied. Eerst wordt het wettelijk kader op nationaal niveau beschreven, daarna het gemeentelijk beleid en vervolgens overige wet\- en regelgeving die voor het plangebied relevant is. Tot slot wordt zonodig het groepsrisico verantwoord.

**Wettelijk kader**

Op nationaal niveau zijn verschillende wetten en regels ten aanzien van externe veiligheid. Voor bedrijven geldt het Besluit externe veiligheid inrichtingen (BEVI; oktober 2004\). Voor transport is het Besluit externe veiligheid transportroutes van toepassing (Bevt: april 2015\). Voor buisleidingen moet worden getoetst aan het Besluit externe veiligheid buisleidingen (Bevb; januari 2015\). Bij externe veiligheid wordt onderscheid gemaakt tussen Plaatsgebonden risico en Groepsrisico.

*Plaatsgebonden Risico (PR)*

Dit is een maat voor de kans dat iemand dodelijk getroffen kan worden door een calamiteit met een gevaarlijke stof. De gestelde norm is een ten minste in acht te nemen grenswaarde (PR 10\-6/jaar) die niet mag worden overschreden ten aanzien van 'kwetsbare objecten', alsmede een zoveel mogelijk te bereiken richtwaarde (PR 10\-6/jaar) ten aanzien van 'beperkt kwetsbare objecten'.

*Groepsrisico (GR*)

Dit is een maat voor de kans dat een grotere groep tegelijkertijd dodelijk getroffen kan worden door een calamiteit met gevaarlijke stoffen. Voor het groepsrisico geldt een verantwoordingsplicht.

*Plasbrandaandachtsgebied (PAG)*

Binnen het werkveld externe veiligheid wordt sinds jaren gewerkt met twee risiconormen, het plaatsgebonden risico en het groepsrisico. Bij de ontwikkeling van het Basisnet is hieraan een derde voorwaarde toegevoegd: het plasbrandaandachtsgebied (PAG). Hiermee wordt het effectgebied weergegeven van het scenario met de grootste kans van voorkomen: de plasbrand. In deze gebieden moet er in samenhang met mogelijkheden van plasbrandbestrijding en bouwtechnische maatregelen beargumenteerd worden waarom er gebouwd wordt.

*Basisnet vervoer gevaarlijke stoffen*

Op 1 april 2015 is het Basisnet vervoer gevaarlijke stoffen van kracht geworden. Dit Basisnet geeft aan over welke routes (spoor, water en weg) gevaarlijke stoffen worden vervoerd. Het Basisnet spoor heeft betrekking op het vervoer van gevaarlijke stoffen over het hoofdspoorwegennet. Op basis van de wet\- en regelgeving omtrent het Basisnet worden, rekening houdend met te verwachten groei van vervoer van gevaarlijke stoffen door Nederland en verdichting van de ruimte naast het spoor (binnen een afstand van 200 m van het spoor) in met name stedelijke kernen, afspraken gemaakt over de risicoruimte.

*Beleidsvisie externe veiligheid*

In 2009 heeft de gemeente Barneveld de 'Beleidsvisie externe veiligheid' vastgesteld. In deze visie is onder meer vastgelegd hoe in Barneveld nabij risicobronnen zal worden omgegaan met het veiligstellen van een acceptabel niveau van risico's externe veiligheid en beheersbaarheid.

**Beoordeling risicobronnen**

Ten aanzien van het aspect externe veiligheid blijkt dat er geen risicobronnen in de directe nabijheid aanwezig zijn. Externe veiligheid is derhalve geen relevant milieuaspect.

**Conclusie**

Het aspect externe veiligheid vormt geen belemmering voor onderhavig plan.

#### 5\.5 Geluid

De basis voor de ruimtelijke afweging van geluid is de Wet geluidhinder (Wgh). Bij verlening van de omgevingsvergunning of het vaststellen van een bestemmingsplan komen in de volgende gevallen de regels van deze wet aan de orde: het bestemmen van gronden voor nieuwe geluidgevoelige objecten (bijvoorbeeld woningen en onderwijsgebouwen) binnen zones langs (spoor\-)wegen en zones rondom industrieterreinen; het bestemmen van gronden voor de aanleg van nieuwe, dan wel reconstructie van gezoneerde (spoor\-)wegen; het bestemmen van gronden voor (nieuwe) industrieterreinen waar zich grote lawaaimakers kunnen vestigen en herziening van zonegrenzen van industrieterreinen.

De Wet geluidhinder gaat uit van zones langs (spoor\-)wegen en zones bij industrieterreinen. Het gebied binnen deze zone geldt als akoestisch aandachtsgebied waar, voor bouwplannen en bestemmingsplannen, een akoestische toetsing uitgevoerd dient te worden. De geluidbelasting op de gevels van nieuwe geluidgevoelige bestemmingen mag in principe niet meer bedragen dan de voorkeursgrenswaarde. Indien de geluidbelasting op de gevel hoger is dan de voorkeursgrenswaarde kan onder bepaalde voorwaarden een verzoek worden gedaan tot vaststelling van een hogere waarde. Hierbij mag de geluidbelasting de uiterste grenswaarde niet overschrijden. De voorkeursgrenswaarde en uiterste grenswaarde voor nieuwe of bestaande geluidgevoelige bestemmingen verschillen per geluidsbron. In geval van nieuwe geluidgevoelige bestemmingen binnen zones langs wegen of spoorwegen, of binnen de zone van een industrieterrein, is akoestisch onderzoek vereist.

De nieuwe woonfunctie is op grond van de Wet geluidhinder aangewezen als geluidgevoelige bestemming. Daarom dient de geluidbelasting vanwege het wegverkeer te worden getoetst aan de grenswaarden uit de Wet geluidhinder in samenhang met het geldende geluidsbeleid "Beleidsregels hogere grenswaarden Wet geluidhinder Barneveld 2009".

**Beoordeling**Omdat het plangebied binnen de geluidzone ligt van de Molenweg, de Harremaatweg en de Irenelaan is er een akoestisch onderzoek voor wegverkeerslawaai uitgevoerd. Het rapport "Akoestisch onderzoek wegverkeer functiewijziging Molenweg 32 Voorthuizen", vermeld onder projectnummer 2019048 versie Mei. 19\-v1, d.d. 24 mei 2019, opgesteld door Groenewold Adviesbureau voor milieu en natuur, is opgenomen als Bijlage 3 bij deze toelichting.

Uit de onderzoeksresultaten blijkt dat de woning aan de Molenweg een geluidbelasting zal ondervinden maximaal 53 dB ten gevolge van het wegverkeer op de Molenweg. Dit is hoger dan de voorkeursgrenswaarde van 48 dB. Het plan voldoet aan het gemeentelijk geluidbeleid. Om het woningbouwplan mogelijk te maken dient er een hogere grenswaarden te worden vastgesteld van maximaal 53 dB. De procedure voor het vaststellen van hogere waarden loopt parallel aan de procedure voor het vaststellen van het bestemmingsplan.

**Conclusie**

In combinatie met het vaststellen van een hogere grenswaarde vormt het aspect geluid geen belemmering voor dit plan.

#### 5\.6 Ladder voor duurzame verstedelijking

In het Besluit ruimtelijke ordening is de verplichting opgenomen om in het geval van nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'.

Artikel 3\.1\.6, tweede lid Bro luidt per 1 juli 2017 als volgt:

De toelichting bij een bestemmingsplan dat een *nieuwe stedelijke ontwikkeling* mogelijk maakt, bevat een *beschrijving van de behoefte* aan die ontwikkeling, en, indien het bestemmingsplan die ontwikkeling mogelijk maakt *buiten het bestaand stedelijk gebied*, een *motivering* waarom niet binnen het bestaand stedelijk gebied in die behoefte kan worden voorzien.

Onder stedelijke ontwikkeling wordt verstaan: ruimtelijke ontwikkeling van een bedrijventerrein, of van kantoren, detailhandel, woningbouwlocaties of andere stedelijke voorzieningen (artikel 1\.1\.1, eerste lid, onder i van het Bro).

In het Bro is geen ondergrens voor de minimale omvang vastgelegd. Of er sprake is van een stedelijke ontwikkeling wordt bepaald door de aard en omvang van de ontwikkeling in relatie tot de omgeving. Voor woningbouwlocaties geldt volgens de overzichtsuitspraak dat 'in beginsel' sprake is van een nieuwe stedelijke ontwikkeling als er meer dan 11 woningen gerealiseerd worden. Voor wonen is daarmee de lijn, dat er vanaf 12 woningen sprake is van een stedelijke ontwikkeling.

*Conclusie*

Voor woningbouwlocaties geldt volgens de overzichtsuitspraak (ABRvS 28 juni 2017; ECLI: NL: RVS: 2017: 1724\) dat 'in beginsel' sprake is van een nieuwe stedelijke ontwikkeling als er meer dan 11 woningen gerealiseerd worden.

Het voorliggende bestemmingsplan maakt de ontwikkeling van twee woningen mogelijk. In dit plan is daarom geen sprake van een woningbouwlocatie en een nieuwe stedelijke ontwikkeling in de zin van het Bro.

In het voorliggende bestemmingsplan is de 'ladder voor duurzame verstedelijking' dan ook niet verder doorlopen.

Het aspect ladder voor duurzame verstedelijking vormt geen belemmering voor dit plan.

#### 5\.7 Leidingen en laagvliegroutes

Binnen of in de directe nabijheid van het plangebied komen geen leidingen of beschermingszones van leidingen voor die in het kader van dit bestemmingsplan bescherming behoeven. Eveneens zijn er geen laagvliegroutes die beperkingen stellen aan de bouwhoogten.

*Conclusie*

De aspecten leidingen en laagvliegroutes vormen geen belemmering voor dit plan.

#### 5\.8 Luchtkwaliteit

In de Wet milieubeheer zijn de belangrijkste bepalingen over luchtkwaliteitseisen opgenomen. Hierin is opgenomen dat bij een ruimtelijk besluit de gevolgen voor de luchtkwaliteit getoetst moet worden. Om te bepalen of de kwaliteit van de lucht ter plaatse voldoet aan de eisen uit de Wet milieubeheer en de daarop gebaseerde regelgeving, dient bij nieuwe ontwikkelingen onderzoek gedaan te worden naar de luchtkwaliteit. Projecten waarvan aannemelijk is dat deze niet in betekenende mate bijdragen aan de luchtverontreiniging hoeven niet getoetst te worden aan de grenswaarden voor luchtkwaliteit.

De ontwikkelingen in het plangebied zijn dermate kleinschalig, dat ze vallen binnen de randvoorwaarden van het Besluit Niet in Betekenende Mate Bijdragen. De invloed van deze kleinschalige ontwikkelingen hoeven niet in beeld te worden gebracht.

*Conclusie*

Op basis van het voorgaande vormt luchtkwaliteit geen belemmering voor uitvoering van onderhavige plan.

#### 5\.9 Milieueffectrapportage

Niet voor alle nieuwe activiteiten hoeft een m.e.r.\-procedure gevolgd te worden. Uitgangspunt van de m.e.r.\-beoordeling is het 'nee, tenzij' \-principe. Dat wil zeggen dat alleen een milieueffectrapport (MER) hoeft te worden opgesteld, wanneer er omstandigheden zijn die (waarschijnlijk) leiden tot belangrijke nadelige milieugevolgen.

De Wet milieubeheer maakt onderscheid in een m.e.r.\-procedure voor plannen (planMER) en voor besluiten (besluitMER of projectMER). Voor een wijzigingsplan kan zowel de plan\-m.e.r.\-plicht als de besluit\-m.e.r.\-plicht gelden.

Er zijn drie sporen waarlangs de m.e.r.\-plicht kan ontstaan:

* 1\. Plan\- en/of besluit\-m.e.r.\-plicht: als de voorgenomen activiteit vermeld is in het Besluit milieueffectrapportage;

* 2\.  Plan\-m.e.r.\-plicht: als voor het plan een zogeheten passende beoordeling op grond van de Wet natuurbescherming gemaakt moet worden. Dat is het geval als het plan significante negatieve gevolgen kan hebben voor de instandhoudingsdoelstellingen van een Natura 2000 gebied;

* 3\. Toetsing aan de provinciale milieuverordening.

**Besluit milieueffectrapportage**

De lijst van activiteiten in de onderdelen C en D van het Besluit bestaat uit vier kolommen. De eerste kolom bevat een omschrijving van de m.e.r.\-(beoordelings)plichtige activiteiten. De tweede kolom vermeldt eventuele drempelwaarden.

*Wettelijk kader*

Voor de vraag of een wijzigingsplan besluit\-m.e.r.\-plichtig is, geldt dat het Besluit milieueffectrapportage onderscheid maakt naar m.e.r.\-plichtige activiteiten en m.e.r.\-beoordelingsplichtige activiteiten. Onderdeel C van de bijlage bij dit Besluit vermeldt voor welke activiteiten altijd verplicht een MER moet worden opgesteld, voordat een (m.e.r.\-plichtig) besluit mag worden genomen. In onderdeel D is vermeld welke activiteiten beoordelingsplichtig zijn. Voor dergelijke activiteiten moet het bevoegd gezag beoordelen of op basis van 'belangrijke nadelige gevolgen die de voorgenomen activiteit voor het milieu kan hebben', een m.e.r.\-procedure noodzakelijk is. Daarbij geldt dat een wijzigingsplan alleen besluit\-m.e.r.\-plichtig is, als het wijzigingsplan in kolom 4 wordt genoemd.

Voor de vraag of een wijzigingsplan plan\-m.e.r.\-plichtig is, geldt dat dit het geval is als het plan genoemd is in kolom 3 en activiteiten mogelijk maakt die in onderdeel C en D, kolom 1 vermeld zijn en voldoen aan de in kolom 2 genoemde drempelwaarden.

Als een wijzigingsplan een activiteit mogelijk maakt die Besluit\-m.e.r.\-plichtig is op grond van de uitkomst van een toets van een activiteit die onder de drempelwaarden blijft, dan is dat wijzigingsplan alsnog plan\-m.e.r.\-plichtig. Het maakt dan immers een (besluit) m.e.r.\-plichtige activiteit mogelijk.

Voor zowel de plan\-m.e.r.\- als besluit\-m.e.r.\-plicht geldt dat als de activiteit onder de drempelwaarden uit kolom 2 van bijlage D blijft, met een vormvrije m.e.r. beoordeeld moet worden of alsnog een MER moet worden opgesteld. De centrale vraag die daarbij beantwoord moet worden is of er omstandigheden zijn die (waarschijnlijk) leiden tot belangrijke nadelige milieugevolgen. Daarbij moet in ieder geval worden getoetst aan de criteria die opgenomen zijn in bijlage III van de Europese m.e.r.\-richtlijn. Als dergelijke milieugevolgen kunnen optreden, geldt alsnog de betreffende plan\- en/of besluit\-m.e.r.\-plicht.

Toetsing

In dit geval is het wijzigingsplan niet via dit spoor m.e.r.\-plichtig want de activiteit komt niet voor op de lijst in onderdeel C of D van het Besluit milieueffectrapportage. Daarnaast heeft toetsing aan de in bijlage III van de Europese m.e.r.\-richtlijn opgenomen criteria uitgewezen dat er geen sprake zal zijn van belangrijke milieugevolgen, zodat een m.e.r. achterwege kan blijven.

**Passende beoordeling via de Wet natuurbescherming**

Voor het vaststellen van plannen die significante gevolgen voor een Natura 2000\-gebied kunnen hebben, dient een passende beoordeling gemaakt te worden (artikel 7\.2a Wet milieubeheer juncto artikel 2\.8, eerste lid Wet natuurbeschermingswet). Uit de beoordeling van het aspect ecologie (zie paragraaf 5\.3) blijkt dat er voor dit plan geen passende beoordeling nodig is. De plan\-m.e.r\-plicht op grond van de noodzaak van een passende beoordeling voor de Wet natuurbescherming is hier niet aanwezig.

Er is voor dit plan geen passende beoordeling nodig.

**Provinciale milieuverordening**Â

Provinciale Staten kunnen in de provinciale milieuverordening extra activiteiten met gevallen, plannen en besluiten aanwijzen die belangrijke nadelige gevolgen voor het milieu kunnen hebben en dus m.e.r.\-plichtig zijn (artikel 7\.6 Wet milieubeheer). Dit is dus aanvullend op de m.e.r.\-plicht op basis van onderdeel C van de bijlage Besluit m.e.r. (en dus ook aanvullend op de verplichting vanuit de Europese richtlijnen) Ã©n conform dezelfde systematiek.

Provinciale staten van Gelderland hebben geen extra activiteiten met gevallen, plannen en besluiten aangewezen die belangrijke nadelige gevolgen voor het milieu kunnen hebben (en zo m.e.r.\-plichtig zijn).

**Conclusie**Het aspect milieueffectrapportage vormt geen belemmering voor dit plan.

#### 5\.10 Milieuzonering

Ten aanzien van bedrijvigheid geldt als uitgangspunt dat toekomstige woningen geen onevenredige milieuhinder (geur, geluid etc.) mogen ondervinden van nabijgelegen bedrijvigheid. In de publicatie Â´Bedrijven en milieuzoneringÂ´ van de Vereniging van Nederlandse Gemeenten, editie 2009, worden in verband met de aanwezigheid van milieubelastende functies indicatieve afstandsnormen voorgeschreven tot milieugevoelige functies, vooral wonen.

In dit kader zijn voor dit plan de volgende bedrijven en aspecten van belang:

* Veevoederbedrijf Brons

Op circa 170 meter naar het noordwesten van het plangebied ligt het bedrijf 'Brons', een veevoederfabriek met milieucategorie 4\.1\. Dit bedrijf heeft een milieuzonering van 200 meter voor de aspecten Geur en Geluid. Het plangebied van de Molenweg \- Irenelaan ligt binnen deze zone.

Aangezien er al meerdere woningen op kortere afstand van het bedrijf liggen, zal het toevoegen van de twee woningen op de planlocatie geen extra beperkingen voor het bedrijf veroorzaken.

Tevens kan de inschatting gemaakt worden dat, gezien de ruime afstand en de tussenliggende bebouwing, in combinatie met oudere onderzoeken van Brons, er voldoende sprake zal zijn van een goed woon\- en leefklimaat ter hoogte van de nieuwe woningen voor het aspect industrielawaai.

*Veiligheidszone \- Activiteitenbesluit*Binnen de grenzen van het bestemmingsplan is geen gasdrukmeet\- en regelstation aanwezig. In het Activiteitenbesluit zijn veiligheidsafstanden opgenomen die moeten worden aangehouden tussen kwetsbare respectievelijk beperkt kwetsbare objecten en (onder andere) een gasdrukmeet\- en regelstation (4\-6 meter). Kwetsbare en beperkt kwetsbare objecten volgens het Activiteitenbesluit zijn dezelfde objecten als die genoemd zijn in het Besluit externe veiligheid inrichtingen. Het gaat dan om onder andere woningen, ziekenhuizen en bedrijven. Tussen een woning en een gasdrukmeet\- en regelstation moet een veiligheidsafstand van 6 meter worden aangehouden. Het plan voldoet aan de voorgeschreven afstand.

Liander heeft op 31 december 2019 aangegeven geen belangen in het gebied te hebben, daarom hoeven er in dit bestemmingsplan geen veiligheidsafstanden opgenomen te worden.

*Conclusie*Vanuit milieuzonering zijn er geen belemmeringen voor het plan.

#### 5\.11 Natuur en landschap

De Irenelaan wordt begeleid door een bomenrij met heesters. Ten behoeve van de realisatie van een uitrit voor de vrijstaande woning en de (tussen)woning Molenweg 32 worden er twee inritten van maximaal 4 meter breed aan de zijde van de Irenelaan gerealiseerd. Hierbij is gezocht naar locaties die een minimale impact op de bomenrij zouden hebben. Uiteindelijk zullen er hierdoor slechts twee bomen uit de rij gekapt moeten worden. Door deze minimale onderbreking in de bomenrij behoudt de Irenelaan en de bomenrij zelf haar uitstraling, en is hiermee acceptabel.

Â ![afbeelding "i_NL.IMRO.0203.1539-0002_0010.png"](i_NL.IMRO.0203.1539-0002_0010.png)

*Afbeelding 5\.2: Bomenrij Irenelaan*

De grond tussen de woningen en de weg behouden de bestemming 'Tuin'. Om de bomenrij op de perceelsgrens met de Irenelaan extra te beschermen voor de toekomst, is er tevens een strook van 2 meter met de aanduiding 'groen' langs de perceelsgrens met de Irenelaan opgenomen, met uitzondering van de twee nieuwe inritten van elk 4 meter breed. Hiermee wordt er vastgelegd dat er geen bouwwerken en geen verharding op deze gronden gerealiseerd mogen worden, wat ten goede komt van de bomen.

![afbeelding "i_NL.IMRO.0203.1539-0002_0011.png"](i_NL.IMRO.0203.1539-0002_0011.png)

*Afbeelding 5\.3: Schets perceelopzet nieuwe situatie*

#### 5\.12 Veiligheid

Om een veilige omgeving te creÃ«ren of te behouden is er op het gebied van fysieke veiligheid een aantal aspecten waarmee rekening gehouden moet worden. Zo worden er eisen gesteld aan de bereikbaarheid van de openbare wegen voor de hulpverleningsdiensten. Dit leidt tot het stellen van minimale afmetingen en bochtstralen zodat hulpverleningsvoertuigen een object of calamiteit goed kunnen bereiken en adequate hulp kunnen verlenen. Met betrekking tot voldoende bluswater in het openbare wegennet zijn er ook eisen gesteld. Deze eisen hebben betrekking op de afstanden vanaf de bluswatervoorziening tot aan een gebouw en de capaciteit ervan. In de âHandreiking Bluswatervoorziening en bereikbaarheidâ een uitgave van Brandweer Nederland worden deze eisen gesteld. Voor wat betreft de bereikbaarheid zijn er binnen de gemeente Barneveld hoofd\- en subaanrijdroutes vastgesteld.

Tevens worden er eisen gesteld aan de opkomsttijden voor brandweervoertuigen. Deze zijn afhankelijk van de bestemming. Voor gebouwen waarin geslapen wordt en verminderd zelfredzame mensen verblijven worden strengere eisen gesteld dan gebouwen waar dit niet zo is. De opkomsttijden zijn gesteld in de Wet veiligheidsregioâs (1 oktober 2010\) met het daarbij behorende Besluit veiligheidsregioâs. In het Besluit zijn de tijdnormen voor de opkomsttijden vastgelegd.

*Situatie*

Nieuwe ontwikkelingen zullen worden getoetst aan de Handreiking Bluswatervoorziening en Bereikbaarheid, het Besluit veiligheidregioâs en aan de eisen van de aangewezen hoofd\- en subaanrijdroutes. Dit zal gebeuren bij de bouwplannen en inrichtingsplannen.

*Conclusie*

Er zijn voor wat betreft de eisen voor de veiligheid geen belemmeringen voor dit bestemmingsplan.

#### 5\.13 Verkeer en parkeren

Verkeer

Het plangebied ligt aan de hoek Molenweg \- Irenelaan in Voorthuizen en is goed bereikbaar. De nieuw te realiseren hoekwoning wordt ontsloten via de bestaande inrit op de Molenweg. De nieuwe vrijstaande woning en de (tussen)woning Molenweg 32 zullen worden ontsloten op de Irenelaan.

De toename van de verkeersintensiteit op de omliggende wegen zal door realisatie van de twee woningen minimaal toenemen. Omdat er wel twee nieuwe inritten op de Irenelaan uit zullen komen, is er een voorwaardelijke verplichting opgenomen op de hoek van de Molenweg\-Irenelaan met het doel dat daar de beplanting laag moet blijven, om ze de zichtbaarheid voor het verkeer te verbeteren (zie paragraaf 5\.1\.1). De verkeersveiligheid krijgt hiermee een positieve impuls.

Parkeren

Op basis van de gemeentelijke Nota Parkeernormen geldt voor het plangebied, gelegen in de zone Voorthuizen Rest Kom voor de vrijstaande koopwoning een parkeernorm van 2,4 parkeerplaats en voor de hoekwoning een parkeernorm van 2,1 parkeerplaats.

De percelen zijn groot genoeg om op eigen terrein drie parkeerplaatsen aan te leggen, waarmee beide nieuwe woningen voldoen aan de parkeereis. De parkeerdruk op de omgeving zal hierdoor niet toenemen. Bij de omgevingsvergunning voor het bouwen van de woning, moet aangegeven worden waar de parkeerplaatsen worden gerealiseerd.

Conclusie

Verkeer en parkeren zijn geen belemmering voor de realisatie van de woningen.

#### 5\.14 Water

Watertoets

Dit wateradvies is een onderdeel van het procesinstrument watertoets. De watertoets betreft het vroegtijdig informeren, adviseren, afwegen en beoordelen van waterhuishoudkundige aspecten bij de totstandkoming van ruimtelijke plannen. Het is wettelijk verplicht de watertoets toe te passen. Hiermee krijgt water een evenwichtige plaats in het ruimtelijk planproces. Uiteindelijk vormt de waterparagraaf in het bestemmingsplan het resultaat van de watertoets.

Dit wateradvies is, als onderdeel van de watertoets, niet vrijblijvend. Voor de initiatiefnemer is dit advies bindend, tenzij er goede argumenten voor alternatieven worden aangevoerd.

De initiatiefnemer dient tekstueel en/of op een inrichtingstekening aan te geven hoe dit advies in het plan is verwerkt. Dit vormt de input voor de waterparagraaf.

*Planontwikkeling en toetsing*De planontwikkeling (sloop pakhuis en toevoeging twee extra woningen) is getoetst aan het gemeentelijk waterbeleid en het beleid van het Waterschap Vallei en Veluwe.

Het algemene uitgangspunt is dat de ontwikkeling geen negatieve gevolgen voor de waterhuishouding mag hebben. Onder waterhuishouding vallen alle vormen van water: hemelwater, oppervlaktewater, grondwater en afvalwater. Belangrijk is dat er geen afwenteling van de waterafvoer op de directe omgeving (en in de tijd) plaatsvindt.

*Hemelwater*Door de realisatie van dit plan (sloop van ongeveer 220 m2 pakhuis en realisatie woning met bijgebouw en woning met garage van totaal ongeveer 220 m2) is er sprake van een ongeveer gelijkblijvende hoeveelheid verhard oppervlak (daken en terreinen) in vergelijking met de originele situatie. Hierdoor treedt bij neerslag een gelijke afstroming van het hemelwater op.

Doordat geen sprake is van een toename van verhard oppervlak, is het niet verplicht compenserende waterberging te realiseren op eigen terrein. Geadviseerd wordt dit wel te doen in het kader van klimaatadaptatie (i.e. ruimtelijke aanpassing aan de effecten van klimaatverandering, zoals extremere buien). Deze waterberging zou dan een inhoud van 30 mm maal het verhard oppervlak kunnen hebben. Het hemelwater dat op het verharde oppervlak (daken en/of terreinen) valt, dient gescheiden van het huishoudelijk afvalwater te worden aangeboden tot aan de perceelgrens naar het gemengd riool.

Waterberging kan bijvoorbeeld gerealiseerd worden m.b.v. infiltratiekratten of een grindkoffer, of door rekening te houden met waterberging in de tuininrichting. Een grote verscheidenheid aan maatregelen om (hemel)water op te vangen en te bergen of infiltreren is o.a. in de volgende bronnen te vinden: Operatie Steenbreek; Handboek voor watervriendelijke tuin; Huisje Boompje Beter; Waterpagina van Tuinbranche Nederland; en Amsterdam Rainproof.

Initiatiefnemer zal de wijze van hemelwaterafvoer en de type(n) voorziening(en) op een inrichtingstekening (nieuwe situatie van woning en verhard oppervlak) aan geven.

*Grondwater*Om grondwateroverlast te voorkomen, dient rekening te worden gehouden met de gemiddelde hoogste grondwaterstand (GHG). Een grove indicatie is dat het GHG \>80 cm onder maaiveld zit in het plangebied. Het advies aan de initiatiefnemer is om een goed beeld te krijgen van de grondwaterstanden. Het structureel onttrekken van grondwater is geen duurzame oplossing en moet worden voorkomen.

*Huishoudelijk afvalwater*Het afvalwater dient gescheiden van het hemelwater te worden aangeboden tot aan de perceelgrens naar het gemengd riool. Op de perceelgrens worden het afvalwater en hemelwater gezamenlijk op de uitlegger naar het gemengd riool aangesloten.

Door de toevoeging van de woningen komt extra huishoudelijk afvalwater vrij dat aangesloten dient te worden op het riool. Voor nieuwe rioolaansluitingen moet een vergunning aangevraagd worden.

*Bouwmaterialen*In het kader van duurzaam bouwen en vanwege de beoogde grond\- en oppervlaktewaterkwaliteit mogen in principe geen uitlogende bouwmaterialen (zoals zink, koper, lood en PAK\-houdende materialen) worden toegepast. Er zijn voldoende milieuvriendelijke alternatieven die vergelijkbaar zijn wat betreft uitstraling, gebruiksgemak, levensduur en onderhoud.

Indien vanwege zwaarwegende argumenten toch uitlogende materialen worden voorgesteld, is de voorwaarde dat ze jaarlijks gecoat worden om diffuse waterverontreinigingen te voorkomen.

*Conclusie*Het aspect water is geen belemmering voor de realisatie van de woningen.

### Hoofdstuk 6 JURIDISCHE ASPECTEN

#### 6\.1 Inleiding

Dit wijzigingsplan s gebaseerd op het moederplan "Voorthuizen\-Oost" (met identificatienummer NL.IMRO.0203\.1005\-0004 ), vastgesteld op 24 december 2010\. In dit plan is een wijzigingsbevoegdheid opgenomen dat Burgemeester en wethouders het plan kunnen wijzigen, in die zin dat de situering en de vorm van de op de verbeelding weergegeven bouwvlakken worden gewijzigd dan wel op de verbeelding nieuwe bouwvlakken worden weergegeven, mits:

* a. de geluidbelasting door het verkeer op geluidsgevoelige gebouwen niet hoger zal zijn dan de daarvoor geldende voorkeursgrenswaarde, of een verkregen hogere waarde;

* b. geen onevenredige aantasting plaatsvindt van:

+ 1\. het straat\- en bebouwingsbeeld;

+ 2\. de woonsituatie;

+ 3\. de verkeersveiligheid; en

+ 4\. de gebruiksmogelijkheden van de aangrenzende gronden.

Het voorliggende wijzigingsplan is gebaseerd op die bevoegdheid.

De regels zijn onderverdeeld in vier hoofdstukken:

* Hoofdstuk 1 bevat de algemene voor het plangebied geldende bepalingen, de inleidende regels.

* Hoofdstuk 2 regelt de bestemmingen en het daarop toegestane gebruik.

* Hoofdstuk 3 bevat de algemene regels, zoals de anti\-dubbeltelregel, algemene bouwregels, algemene afwijking\- en algemene wijzigingsregels en tot slot de algemene procedureregels.

* Hoofdstuk 4 betreft het overgangsrecht en de slotbepaling.

**Bevoegdheid**Het bevoegd gezag is het bestuursorgaan dat bevoegd is tot het nemen van een besluit ten aanzien van een aanvraag om een omgevingsvergunning of ten aanzien van een al verleende omgevingsvergunning. Over het algemeen zijn burgemeester en wethouders het bevoegd gezag. Het kan incidenteel voorkomen dat bijvoorbeeld het Rijk of de provincie het bevoegd gezag is. Burgemeester en wethouders zijn altijd bevoegd gezag bij het wijzigen van een plan en het stellen van nadere eisen.

#### 6\.2 Inleidende regels

*Begrippen*In artikel 1 van het wijzigingsplan zijn de begrippen plan en bestemmingsplan "Voorthuizen\-Oost" gedefinieerd.

Er wordt uitgegaan van de in dit artikel aan de betreffende begrippen toegekende betekenis. Voor zover er geen begrippen zijn gedefinieerd wordt aangesloten bij het normale spraakgebruik.

#### 6\.3 Bestemmingsregels

In hoofdstuk 2 van het wijzigingsplan zijn de bestemmingsregels opgenomen. In dit hoofdstuk en de daarin opgenomen bepalingen over de bestemmingen 'Tuin' en 'Wonen \- 1' en de dubbelbestemming 'Waarde \- Archeologie 2' worden de regels van het bestemmingsplan "Voorthuizen\-Oost" niet gewijzigd.

Tevens is de verbeelding van het bestemmingsplan "Voorthuizen\-Oost" op de locatie gewijzigd in die zin dat de aanduiding 'twee\-aaneen' verandert naar deels 'aaneengebouw' en deels 'vrijstaand'. Het bestaande bouwvlak wordt iets verkleind, en op het perceel met de aanduiding 'vrijstaand' wordt een nieuw bouwvlak gerealiseerd.

Verder zijn er nog twee voorwaardelijke verplichtingen opgenomen binnen het plangebied, en is er een strook met de aanduiding 'groen' binnen de tuinbestemming toegevoegd.

Zie verder de toelichting bij het bestemmingsplan "Voorthuizen\-Oost". Hieronder volgt een nadere uiteenzetting van enkele specifieke onderdelen van het wijzigingsplan.

#### 6\.4 Algemene regels

In hoofdstuk 3 is aangegeven dat de algemene regels zoals opgenomen in het bestemmingsplan "Buitengebied 2012", en zoals nadien door het college gewijzigd en in werking getreden, door de raad herzien en in werking getreden en zoals gewijzigd door een intrekkingsbesluit van de raad, niet zijn gewijzigd.

Overeenkomstig het bepaalde in het Besluit ruimtelijke ordening (Bro) is de voorgeschreven Anti\-dubbeltelregeling opgenomen.

##### 6\.4\.1 Algemene aanduidingsregels

De algemene aanduidingsregels bevatten specificaties van de (dubbel\-)bestemmingen met betrekking tot het gebruik of het bouwen. Een gebiedsaanduiding is een aanduiding die verwijst naar een gebied waarvoor bijzondere regels, extra regels of nadere afwegingen gelden. Bij gebiedsaanduidingen gaat het veelal om zones en gebieden die aan sectorale regelgeving zijn ontleend.

###### 6\.4\.1\.1 Voorwaardelijke verplichting

Bij wijzigingen van het bestemmingsplan is het veelal noodzakelijk afspraken met betrekking tot het slopen van gebouwen of het realiseren van inrichtingsmaatregelen dan wel andere voorwaarden vast te leggen. Om dit te waarborgen wordt in het bestemmingsplan een voorwaardelijke verplichting opgenomen. Hierbij worden aan het bestemmingsplan specifieke regels toegevoegd die de verzoeker verplichten om bij gebruikmaking van de toegestane ontwikkeling ook de inrichtingsmaatregelen te realiseren of bebouwing te slopen.

In onderhavig wijzigingsplan is een voorwaardelijke verplichting opgenomen, waardoor op de hoek Molenweg \- Irenelaan, gebouwen geen gebouwen zijnde en beplanting een hoogte mogen hebben van maximaal 50 cm. Dit ten gunste van de verkeersveiligheid. Tevens is er een voorwaardelijke verplichting opgenomen op het perceel van de bestaande bebouwing, om te garanderen dat de bodemverontreiniging op tijd gesanneerd wordt.

#### 6\.5 Overgangs\- en slotregels

In het laatste hoofdstuk zijn de regels ten aanzien van het overgangsrecht opgenomen. Het laatste artikel van de regels betreft de citeertitel van voorliggend wijzigingsplan.

#### 6\.6 Handhaving

De gemeente acht handhaving van haar beleid van groot belang om de gewenste ruimtelijke kwaliteit te garanderen. Belangrijke redenen voor handhaven zijn:

* De regels zijn door de gemeente vastgesteld en de inwoners van de gemeente mogen verwachten dat de gemeente die regels handhaaft: waarom zijn er anders regels opgesteld? Inwoners van de gemeente hebben als het ware recht op handhaving.

* Handhaving gaat oneigenlijk gebruik van en daarmee de achteruitgang van de kwaliteit van het gemeentelijk grondgebied tegen. Een actueel bestemmingsplan beoogt de ruimtelijke kwaliteit van een gebied in stand te houden en te verbeteren.

* Niet daadkrachtig optreden tegen overtredingen van wettelijke regels werkt een toename van het aantal overtredingen in de hand en tast de geloofwaardigheid van daadkrachtig optreden aan. Het in het bestemmingsplan vastgelegde beleid wordt ondermijnd en het bestuur verliest de greep op de gebouwde omgeving.

Onderscheid kan gemaakt worden tussen preventieve en repressieve handhavingsinstrumenten. Onder preventieve instrumenten kunnen onder andere goede regelgeving (zoals in bestemmingsplan), voorlichting, subsidieverlening, afwijking van bouwregels en gebruiksregels en de omgevingsvergunning worden begrepen. Repressieve instrumenten zijn onder meer controle en toezicht, opsporing en het hanteren van sancties als bestuursdwang en dwangsom.

In 2016 heeft de gemeente de Nota Vergunningverlening, Toezicht en Handhaving, VTH\-beleid vastgesteld. In dit VTH\-beleid staat beschreven hoe het college van burgemeester en wethouders op hoofdlijnen omgaat met de uitvoering van VTH\-taken en welke prioriteiten hieraan zijn toegekend. Het college is verantwoordelijk voor de uitvoering van de VTH\-taken en heeft de uitvoering van deze taken met ingang van 1 april 2013 grotendeels belegd bij de Omgevingsdienst de Vallei.

Bij de handhaafbaarheid van een bestemmingsplan spelen aspecten als communicatie, de planvorm, de normstelling, het daadwerkelijk kunnen handhaven en de controleerbaarheid van normen ook een belangrijke rol.

Randvoorwaarde voor handhaving is dat er voldoende basis/grondslag is om te kunnen handhaven. Deze basis wordt gevormd door:

* De regeling in het bestemmingsplan zelf: de handhaafbaarheid van de planregels.

* Het beleid voor afwijkingen.

In het moederplan (bestemmingsplan "Voorthuizen\-Oost"), en daarmee ook in onderhavig wijzigingsplan, is gestreefd naar heldere, eenduidige planregels met zo min mogelijk interpretatiemogelijkheden.

Verder zijn aan de in het moederplan (bestemmingsplan "Voorthuizen\-Oost") opgenomen afwijkingsmogelijkheden duidelijke voorwaarden verbonden, die voldoende objectief bepaalbaar zijn.

### Hoofdstuk 7 ECONOMISCHE UITVOERBAARHEID

**Grondexploitatie**Op grond van artikel 6\.12, eerste lid van de Wet ruimtelijke ordening (Wro) stelt de gemeenteraad een exploitatieplan vast voor gronden waarop een bouwplan voorkomt dat in het Besluit ruimtelijke ordening (Bro) is aangewezen. Nu het plan de bouw van een extra vrijstaande woning mogelijk maakt, is dit aan de orde.

Doordat het verhaal van de kosten van de grondexploitatie over de in het plan begrepen gronden anderszins verzekerd is, het bepalen van een tijdvak of fasering niet noodzakelijk is en het stellen van eisen, regels of een uitwerking van regels niet noodzakelijk is, behoeft de raad op grond van artikel 6\.12, tweede lid Wro in dit geval geen exploitatieplan vast te stellen.

De kosten voor het opstellen van het plan worden gedekt door het heffen van leges. Voor de kosten van tegemoetkoming in schade, bedoeld in artikel 6\.1 van de Wro (planschade) is een afzonderlijke overeenkomst gesloten. De inhoud voldoet aan die van een anterieure overeenkomst in de zin van artikel 6\.24 Wro. Er zijn bij dit plan geen andere kosten die in een exploitatieplan of exploitatieovereenkomst opgenomen moeten worden.

### Hoofdstuk 8 OVERLEG EN MAATSCHAPPELIJKE UITVOERBAARHEID

De procedure voor het wijzigen van een bestemmingsplan ex artikel 3\.6, eerste lid, onder a van de Wro is door de wetgever geregeld. Aangegeven is dat tussen gemeente en verschillende instanties waar nodig overleg over het plan moet worden gevoerd alvorens een ontwerpplan ter visie gelegd kan worden. Daarnaast is er de gelegenheid om in het voortraject belanghebbenden te laten inspreken conform de gemeentelijke verordening. Pas daarna wordt de wettelijke procedure met betrekking tot vaststelling van het wijzigingsplan opgestart (artikel 3\.9a Wro).

#### 8\.1 Overleg ex artikel 3\.1\.1 Bro

Het Besluit ruimtelijke ordening (artikel 3\.1\.1\) geeft aan dat burgemeester en wethouders bij de voorbereiding van een bestemmingsplan overleg voeren met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

Er is in het gebied van de voorgenomen ontwikkeling geen sprake van bijzondere waarden of andere situaties waardoor deze ontwikkeling zou raken aan enig nationaal belang. Daarom is afgezien van het voeren van vooroverleg met het Rijk.

Het bestemmingsplan "Molenweg\-Irenelaan" betreft een plan van lokaal belang. Vooroverleg met provincie is daarom niet noodzakelijk en wordt dan ook niet gevoerd.

#### 8\.2 Zienswijzen

Het ontwerpwijzigingsplan heeft van 17 april tot en met 28 mei 2020 ter inzage gelegen. Gedurende deze periode heeft een ieder de mogelijkheid gehad om een zienswijze naar voren te brengen. Tijdens deze zes weken is er Ã©Ã©n reactie op het wijzigingsplan ingediend.

Deze reacties hebben niet geleid tot aanpassing van het plan. In de bijlage bij dit bestemmingsplan is de Nota zienswijzen bijgevoegd.

### Bijlagen bij de toelichting

#### Bijlage 1 Verkennend bodem\- en asbestonderzoek

#### Bijlage 2 Natuurtoets

#### Bijlage 3 Akoestisch onderzoek

#### Bijlage 4 Nota zienswijzen