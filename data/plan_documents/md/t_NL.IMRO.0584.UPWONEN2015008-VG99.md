**15150**

Ordito b.v. Postbus 94 5126 ZH Gilze

E info@ordito.nl T 0161 801 022 I www.ordito.nl KVK 54 811 554

| 1.<br>1.1<br>1.2<br>1.3<br>1.4<br>1.5 | Inleiding<br>Aanleiding en doel<br>Ligging en begrenzing plangebied<br>Vigerende bestemmingsplannen<br>Bij het plan behorende stukken<br>Leeswijzer | 3<br>3<br>4<br>4<br>4<br>5 |
|---------------------------------------|-----------------------------------------------------------------------------------------------------------------------------------------------------|----------------------------|
| 2                                     | Bestaande situatie                                                                                                                                  | 6                          |
| 2.1<br>2.2                            | Ontstaansgeschiedenis<br>Ligging in groter verband                                                                                                  | 6<br>7                     |
| 2.3                                   | Ruimtelijke en functionele opbouw                                                                                                                   | 7                          |
| 3                                     | Toekomstige situatie                                                                                                                                | 9                          |
| 4                                     | Beleidskader                                                                                                                                        | 12                         |
| 4.1                                   | Rijksbeleid                                                                                                                                         | 12                         |
| 4.2                                   | Provinciaal beleid                                                                                                                                  | 13                         |
| 4.3<br>4.4                            | Regionaal beleid<br>Gemeentelijk beleid                                                                                                             | 15<br>17                   |
| 4.5                                   | Conclusies                                                                                                                                          | 18                         |
| 5.                                    | Randvoorwaarden                                                                                                                                     | 19                         |
| 5.1                                   | Inleiding                                                                                                                                           | 19                         |
| 5.2                                   | Archeologie                                                                                                                                         | 19                         |
| 5.3                                   | Bedrijf en milieuzonering                                                                                                                           | 21                         |
| 5.4                                   | Bodemkwaliteit                                                                                                                                      | 21                         |
| 5.5                                   | Externe veiligheid                                                                                                                                  | 23                         |
| 5.6                                   | Flora en fauna                                                                                                                                      | 25<br>27                   |
| 5.7<br>5.8                            | Geluid<br>Kabels en leidingen                                                                                                                       | 28                         |
| 5.9                                   | Luchtkwaliteit                                                                                                                                      | 28                         |
| 5.10                                  | Water                                                                                                                                               | 29                         |
| 5.11                                  | Verkeer en vervoer                                                                                                                                  | 35                         |
| 5.12                                  | Duurzaamheid                                                                                                                                        | 36                         |
| 5.13                                  | M.e.r.<br>-beoordeling                                                                                                                              | 36                         |
| 5.14                                  | Ladder van duurzame verstedelijking                                                                                                                 | 37                         |
| 6                                     | Juridische aspecten                                                                                                                                 | 38                         |
| 6.1                                   | Verbeelding                                                                                                                                         | 38                         |
| 6.2                                   | Planregels                                                                                                                                          | 38                         |
| 7                                     | Uitvoerbaarheid                                                                                                                                     | 40                         |
| 7.1                                   | Economische uitvoerbaarheid                                                                                                                         | 40                         |
| 7.2                                   | Maatschappelijke uitvoerbaarheid                                                                                                                    | 40                         |

# **1. INLEIDING**

## 1.1 Aanleiding en doel

In het noordwesten van de wijk 'Poortwijk' in Oud-Beijerland ligt de Kloosring. De wijk Poortwijk is de laatste grote uitbreidingswijk van Oud-Beijerland. Op 23 september 2014 heeft de gemeenteraad het bestemmingsplan 'Kloosring/Krakestee' vastgesteld en dat bestemmingsplan is inmiddels in werking getreden. De Kloosring is onderdeel van het bestemmingsplangebied 'Kloosring/Krakestee'. Voor het meest zuidelijke deelgebied is voor twee kavels gemeentegrond aan de zuidzijde van de Kloosring een uitwerkingsverplichting opgenomen (deelgebied 2). Inmiddels zijn de bouwplannen voor deze twee kavels (Kloosring 35 t/m 55) gereed, waardoor een uitwerkingsplan kan worden opgesteld. Met onderhavig uitwerkingsplan worden de twee kavels uitgewerkt.

**Afbeelding 1 Deelgebied ten noorden van de verlegde Kloosring (1) en deelgebied ten zuiden van de verlegde Kloosring (2). Deelgebied 2 is Kloosring 35 t/m 55 (plangebied).** 

# 1.2 Ligging en begrenzing plangebied

Voorliggend uitwerkingsplan geldt voor het plangebied Kloosring 35 t/m 55. Het plangebied bevindt zich in het noordwesten van de wijk 'Poortwijk' en ten zuiden van de Kloosring. Ten oosten ligt het van Lenneppad, de hoofdfietsas van Poortwijk. In het zuiden ligt woonbebouwing in de vorm van rijwoningen. Ten westen van het plangebied loopt de Kloosring door met aan beide zijden woningen.

## 1.3 Vigerende bestemmingsplannen

Voor het plangebied vigeert het volgende bestemmingsplan:

- Bestemmingsplan 'Kloosring/Krakestee' Vastgesteld door de gemeenteraad d.d. 23 september 2014.
In dit bestemmingsplan is artikel 7 een uitwerkingsplicht opgenomen. De bestemming 'Wonen – Uit te werken' is opgenomen voor het plangebied. Hieronder worden de belangrijkste uitwerkingsregels beschreven.

- Ter plaatse van de aanduiding 'maximum aantal wooneenheden' mag het aantal woningen niet meer bedragen dan is aangegeven. In het oostelijk gedeelte van het plangebied, rechts van het Rubinsteinplein, is het maximaal aantal wooneenheden 10. In het westelijk deel van het plangebied is het maximaal aantal wooneenheden 4.
- De verkaveling en de situering van de gebouwen zal zodanig zijn, dat een goede aansluiting ontstaat op de structuur van de omgeving.
- Er dient sprake te zijn van een goede landschappelijke, ruimtelijke en stedenbouwkundige inpassing.
- Er mag geen afbreuk worden gedaan aan het straat- en bebouwingsbeeld, de woonsituatie, de verkeersveiligheid, de sociale veiligheid en de gebruiksmogelijkheden van de aangrenzende gronden.

Middels voorliggend uitwerkingsplan wordt bovengenoemd bestemmingsplan nader uitgewerkt.

## 1.4 Bij het plan behorende stukken

Het uitwerkingsplan bestaat uit de volgende onderdelen:

- Verbeelding:
Op de verbeelding zijn de bestemmingen in het plangebied weergegeven. Deze bestemmingen zijn gerelateerd aan de in de planregels opgenomen juridische regeling.

- Planregels:
In de planregels is het gebruik van de binnen het plangebied aangegeven gronden, opstallen en ander gebruik van de gronden juridisch geregeld. Per bestemming is aangeven wat er binnen die bestemming mogelijk en/of toegestaan is.

## • Toelichting: In de toelichting worden de aan het plan ten grondslag liggende gedachten en de uitkomsten van eventueel uitgevoerde onderzoeken opgenomen.

## 1.5 Leeswijzer

De voorliggende toelichting beschrijft, aan de hand van de verschillende hoofdstukken, gemotiveerd waarom de beoogde ontwikkeling gebaseerd is op goede ruimtelijke ordening. Verder zijn in deze toelichting de planregels en de verbeelding uitgelegd. In hoofdstuk twee van de toelichting wordt de bestaande situatie omschreven en de ruimtelijke kwaliteit van het planvoornemen beschreven. Hoofdstuk 3 gaat in om de toekomstige situatie. In hoofdstuk 4 wordt voor het uitwerkingsplan relevante beleid behandeld. In hoofdstuk 5 is ingegaan op de voor het plangebied van belang zijnde milieueisen en de aanwezige milieubeperkingen. Hoofdstuk 6 vormt de juridische toelichting van het plan. Afgesloten wordt met het hoofdstuk 7 waarin de uitvoerbaarheid ter sprake komt.

# **2 BESTAANDE SITUATIE**

In dit hoofdstuk wordt de bestaande situatie van het plangebied beschreven. Eerst zal de totstandkoming van het gebied worden toegelicht, vervolgens wordt ingegaan op de ligging op grotere schaal. Bij de ontstaansgeschiedenis van het gebied wordt de historie van de gemeente Oud-Beijerland toegelicht. Daarnaast wordt de ruimtelijke opbouw en de functionele opbouw weergegeven.

## 2.1 Ontstaansgeschiedenis

De plaats en de omgeving waar nu Oud-Beijerland ligt, behoorde in vroegere tijden toe tot Putten. In 1421 gingen grote delen van Putten verloren tijdens de Sint Elizabethsvloed en transformeerde dit gebied in kleiplaten en gorzen. Het gebied werd in de eeuwen na de ramp stukje bij beetje weer bedijkt. In 1557 werd de polder waar het hedendaagse Oud-Beijerland ligt bedijkt. De Oud-Beijerlandsedijk dateert van deze periode en is ook op onderstaande kaart terug te vinden. De nieuwe polder kreeg de naam Beijerland, Moerkerken, Cromstrijen en de Greup en in 1559 werd Oud-Beijerland, toen nog onder de naam Beijerland, gesticht. De naam Beijerland kwam van Sabine van Beieren, de vrouw van de stichter van Oud-Beijerland: Graaf Lamoraal van Egmond. In 1584 werd de naam veranderd naar Oud-Beijerland omdat enkele kilometers ten westen het dorpje Nieuw-Beijerland werd gesticht. In 1604 schonk Sabine van Beieren de kerktoren aan het dorp en in 1622 werd het dorpshuis de Vliet gebouwd, welke tot in de jaren '70 werd gebruikt als zetel van het gemeentebestuur. Door de eeuwen heen bleef Oud-Beijerland een van de belangrijkste plaatsen in de Hoeksche Waard. Vanaf het einde van de 19e eeuw tot circa 1955 was Oud-Beijerland met Rotterdam verbonden middels een stoomtram. In de 19e en 20e eeuw kreeg Oud-Beijerland bovendien een suikerfabriek en een cementfabriek waardoor de werkgelegenheid toenam en de plaats nog groter werd.

**Afbeelding 2 Historische kaart Oud-Beijerland omstreeks 1866**

In 1984 werd de gemeente Oud-Beijerland vergroot met delen van de voormalige gemeenten Mijnsheerenland en Heinenoord. Sinds de Tweede Wereldoorlog is Oud-Beijerland gegroeid van 7.000 tot circa 23.000 inwoners. Hoewel de meeste industrie uit het centrum is verdwenen, zijn op de bedrijventerreinen De Bosschen en Hoogerwerf ruimte voor lokale en regionale bedrijven. Tegenwoordig heeft Oud-Beijerland een belangrijke centrumfunctie voor de gehele Hoeksche Waard.

## 2.2 Ligging in groter verband

De Zuidvleugel van de Randstad eindigt grofweg aan de noordzijde van de Oude Maas. Dit betekent dat de Hoeksche Waard, één van de Zuid-Hollandse Eilanden, met daarin Oud-Beijerland net buiten dit dichte stedelijke gebied ligt. De Randstad met voorzieningen ligt letterlijk om de hoek. Tegelijk ligt de gemeente Oud-Beijerland in een rustige omgeving.

Binnen de Hoeksche Waard heeft Oud-Beijerland een streekfunctie. Het is een agrarische gemeente, maar ook een forensendorp met een regionale centrumfunctie. Het dorp is gelegen aan het Spui en aan de Oude Maas en heeft een jachthaven.

De vijf gemeenten van de Hoeksche Waard zijn samen het Samenwerkingsorgaan Hoeksche Waard. In 2015 is gezamenlijk de regionale woonvisie Hoeksche Waard (2015) opgesteld. Deze woonvisie geeft een integrale visie op de gewenste ruimtelijke ontwikkeling van de regio Hoeksche Waard tot 2030. Hierin staan de volgende vijf doelen de komende jaren centraal:

- Zorgen voor voldoende geschikte woningen voor mensen die zorg ontvangen;
- Beperken van het risico van een te grote voorraad eengezinswoningen;
- Op peil houden van voorzieningen;
- Het bieden van een aantrekkelijke huisvestigingsmogelijkheden voor starters;
- Zorgen dat er genoeg betaalbare (huur)woningen beschikbaar zijn.

## 2.3 Ruimtelijke en functionele opbouw

De wijk Poortwijk, waar het plangebied in is gelegen, ligt aan de oostkant van Oud-Beijerland en heeft een directe aansluiting op de provinciale weg N217 en vervolgens op de A29 naar Rotterdam. De wijk is de laatste grote uitbreiding van Oud-Beijerland en wordt begrensd door de Beneden Oostdijk, de Stougjesdijk, de Kwakscheweg en de Oud-Beijerlandse Kreek. Tweederde van wijk is inmiddels bebouwd. Poortwijk III wordt op dit moment ontwikkeld. De stedenbouwkundige structuur van de wijk is opgehangen aan het aanwezige water en oude lijnen uit het landschap, en dan met name de dominante oostwestrichting van de boomgaarden, akkers en weilanden en kent een veelvormigheid: rationele verkavelingen en cirkelvormige elementen. Vanaf de Kwakscheweg tot het tuincentrum aan de Beneden Oostdijk ligt een diagonale as die nagenoeg alle straten van de wijk met elkaar verbindt.

In de woonwijk zijn voornamelijk rijwoningen, geschakelde woningen, halfvrijstaande woningen en vrijstaande woningen gebouwd. De bebouwing bestaat overwegend uit twee tot drie lagen. In de wijk komen velerlei kapvormen voor: naast reguliere zadelzaken zijn binnen de wijk ook veelvuldig lessenaardaken en platte daken toegepast. De bijzondere plekken in de wijk worden gemarkeerd door grotere appartementgebouwen.

Het plangebied Kloosring 35 t/m 55 bevindt zich in het noordwesten van de wijk 'Poortwijk'. Het maakt deel uit van het project 'Kloosring/Krakestee'. In dat project kan

onderscheid worden gemaakt tussen twee gebieden: het gebied ten noorden van de verlegde Kloosring en het gebied ten zuiden van de verlegde Kloosring. Dit laatste deelgebied is het plangebied van dit uitwerkingsplan. Het plangebied wordt aan de zuidzijde begrensd door woningbouw aan de Van Schendelstraat 12 t/m 26 en Rubinsteinplein 1 t/m 7. Aan de westzijde door bestaande woningen Kloosring 57 t/m 63 en aan de oostzijde door het Van Lenneppad. Aan de noordzijde door de verlegde Kloosring.

# **3 TOEKOMSTIGE SITUATIE**

Omdat de Kloosring wordt verlegd, wordt ruimte gecreëerd voor nieuwe woningen. In totaal wordt ruimte geboden aan maximaal 14 woningen. Belangrijk bij de uitwerking is dat de verkaveling en de situering van de gebouwen zodanig zal zijn, dat een goede aansluiting ontstaat op de structuur van de omgeving. Daarnaast geldt dat in het oosten de bestaande langzaamverkeersroute (Van Lenneppad) blijft gehandhaafd.

### *Stedenbouwkundige structuur*

Ter aansluiting op de bestaande stedenbouwkundige structuur van de wijk 'Poortwijk' zijn de voorgevels van de woningen voorzien evenwijdig aan de Kloosring. De voorgevels van de te realiseren woningen moeten in een rooilijn worden gerealiseerd. Op deze wijze blijft de stedenbouwkundige structuur zoveel als mogelijk gehandhaafd.

In het oostelijk gedeelte van het plangebied, rechts van Rubinsteinplein, zullen 10 aaneengebouwde woningen worden gerealiseerd.

**Afbeelding 3 Plattegrond ontwerp aaneengebouwde woningen**

**Afbeelding 4 Voorbeeld van een ontwerp van de voorgevel van de 10 aaneengebouwde woningen aan de Kloosring**

In het westelijk deel van het plangebied komen vier twee-onder-één-kap woningen. De ontwerpen van de vier twee-onder-één-kap woningen sluiten aan bij de naastliggende bebouwing aan de Kloosring en krijgen een moderne uitstraling. De woningen mogen een maximale goothoogte van 7 meter en een maximale bouwhoogte van 10 meter hebben.

#### *Verkeer en parkeren*

De Kloosring zal worden verlegd. In het verleden was de Kloosring een weg die was voorzien over de gronden van Beneden Oostdijk 60. Omdat dit destijds in verband met de eigendomssituatie niet haalbaar was, is de weg met een knik erin alsnog aangelegd. Omdat de gronden nu zijn vrijgekomen, wordt de weg alsnog in een vloeiende lijn doorgetrokken. Daarbij ontstaat ruimte ten zuiden van de nieuwe Kloosring, waar het plangebied is gelegen. De Kloosring is als bouwweg al doorgetrokken. Uiteindelijk zal de weg volledig in gebruik worden genomen.

Naast het verleggen van de Kloosring geldt dat in het oosten de bestaande langzaamverkeersroute (Van Lenneppad) blijft gehandhaafd. Het Van Lenneppad is de hoofdfietsas van Poortwijk. Deze sluit nog niet aan bij rest van de fietsstructuur van Oud-Beijerland. Daardoor worden (voet)paden soms onnodig door fietsers gebruikt. De aansluiting vanaf de Kloosring op de Beneden Oostdijk is een belangrijke schakel voor deze utilitaire fietsverbinding.

### *Berekening parkeervraag*

De gemeente Oud-Beijerland hanteert gemeentelijke parkeernormen, waarin wordt aangegeven hoeveel parkeergelegenheid bij een plan gerealiseerd dient te worden. Deze parkeernormen zijn opgenomen in de 'Nota Parkeernormen Oud-Beijerland 2016'. Parkeren in het plangebied vindt zowel plaats op eigen terrein als op openbare parkeerplaatsen. Onderstaand tabel laat zien wat de totale parkeervraag is binnen het plangebied.

| Type woningen       | Aantal<br>woningen | Parkeernorm          | Benodigd aantal<br>parkeerplaatsen |
|---------------------|--------------------|----------------------|------------------------------------|
| Huur, sociale-huur  | 10                 | 1,2 – 2,0 (gem. 1,6) | 16                                 |
| Koop, 2-onder-1-kap | 4                  | 1,7 – 2,5 (gem. 2,1) | 8,4                                |
|                     |                    | Totaal               | 24,4 (=25)                         |

### *Parkeeraanbod*

In het plangebied en langs de zuidzijde van het direct aangrenzende deel van de Kloosring zullen 21 openbare parkeerplaatsen en 4 parkeerplaatsen op eigen terrein (4x garage + opstelplaats (oprit) : berekeningsaantal 1,0) worden gerealiseerd, dus een totaal aanbod van 25 parkeerplaatsen. Hiermee voldoet het plan aan de berekende parkeerbehoefte van 25.

**Afbeelding 6 Ligging parkeerplaatsen**

# **4 BELEIDSKADER**

## 4.1 Rijksbeleid

### *Structuurvisie Infrastructuur en Ruimte (SVIR)*

Op 13 maart 2012 is de Structuurvisie Infrastructuur en Ruimte (SVIR) vastgesteld. Deze structuurvisie geeft een totaalbeeld van het ruimtelijk- en mobiliteitsbeleid op rijksniveau en is de 'kapstok' voor bestaand en nieuw rijksbeleid met ruimtelijke consequenties. In de structuurvisie schetst het Rijk ambities tot 2040 en doelen, belangen en opgaven tot 2028.

Nederland concurrerend, bereikbaar, leefbaar en veilig. Daar streeft het Rijk naar met een krachtige aanpak die ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt. Dit doet het Rijk samen met andere overheden. Bij deze aanpak hanteert het Rijk een filosofie die uitgaat van vertrouwen, heldere verantwoordelijkheden, eenvoudige regels en een selectieve rijksbetrokkenheid.

Het Rijk formuleert drie hoofddoelen om Nederland concurrerend, bereikbaar, leefbaar en veilig te houden voor de middellange termijn (2028):

- Het vergroten van de concurrentiekracht van Nederland door het versterken van de ruimtelijk-economische structuur van Nederland;
- Het verbeteren, in stand houden en ruimtelijk zekerstellen van de bereikbaarheid waarbij de gebruiker voorop staat;
- Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

De Structuurvisie Infrastructuur en Ruimte bevat geen relevant beleid voor de planlocatie Kloosring 35 t/m 55.

### *Ladder voor duurzame verstedelijking*

Binnen het plangebied is sprake van inbreiding. De inbreiding houdt in dat 14 woningen aan het woonbestand worden toegevoegd. Deze woningen liggen nabij het centrum en sluiten aan bij de vraag naar een gevarieerder woonaanbod. Daarnaast wordt conform het beleid van de duurzaamheidsladder ruimte geboden aan inbreiding zodat uitbreiding in het landelijk gebied wordt voorkomen. Tevens is het toevoegen van de 14 woningen aldoor middel van een uitwerkingsplicht opgenomen in het bestemmingsplan 'Kloosring/Krakestee'. In die zin is het geen nieuwe ruimtelijke ontwikkeling.

### *Besluit algemene regels ruimtelijke ordening / AMvB ruimte*

Het Besluit algemene regels ruimtelijke ordening (Barro) is met ingang van 30 december 2011 in werking getreden. Het Barro is gericht op doorwerking van nationale belangen in gemeentelijke bestemmingsplannen. In het Barro zijn daartoe een aantal projecten die van Rijksbelang zijn, opgenomen. Voorlopig zijn in het Barro voorlopig zes "projecten" beschreven:

- Mainport ontwikkeling Rotterdam;
- Kustfundament;
- Grote rivieren;
- Waddenzee en Waddengebied;
- Defensie;
- Erfgoederen van uitzonderlijke universele waarde.

Deze nationale belangen zoals die nu in het Barro zijn opgenomen, hebben geen betrekking op het plangebied.

## 4.2 Provinciaal beleid

### *Visie Ruimte en Mobiliteit Provincie Zuid-Holland*

De Visie ruimte en mobiliteit biedt geen vastomlijnd ruimtelijk eindbeeld, maar wel een perspectief voor de gewenste ontwikkeling van Zuid-Holland als geheel. De Visie ruimte en mobiliteit (VRM), vastgesteld op 9 juli 2014, geeft op hoofdlijnen sturing aan de ruimtelijke ordening en maatregelen op het gebied van verkeer en vervoer.

Hoofddoel van de VRM is het scheppen van voorwaarden voor een economisch krachtige regio. Dat betekent: ruimte bieden om te ondernemen, het mobiliteitsnetwerk op orde en zorgen voor een aantrekkelijke leefomgeving. De VRM bevat een nieuwe sturingsfilosofie. De kern daarvan is:

- Ruimte bieden aan ontwikkelingen.
- Aansluiten bij de maatschappelijke vraag naar woningen, bedrijfsterreinen, kantoren, winkels en mobiliteit.
- Allianties aangaan met maatschappelijke partners.
- Minder toetsen op regels en meer sturen op doelen.

De provincie Zuid-Holland onderscheidt zich door de strategische ligging in internationale netwerken, drie unieke deltalandschappen die samenkomen (kust, veen en rivierdelta) en de veelzijdige steden en economische complexen in het deltalandschap. De provincie heeft vier 'rode draden' benoemd en bevat zekerheid over een werkend mobiliteitsnetwerken bevat voldoende flexibiliteit om in de ruimtelijke ontwikkeling te reageren op maatschappelijke initiatieven. Deze vier rode draden geven richting aan de gewenste ontwikkeling en het handelen van de provincie:

- 1. Beter benutten en opwaarderen van wat er is,
- 2. Vergroten van de agglomeratiekracht,
- 3. Verbeteren van de ruimtelijke kwaliteit,
- 4. Bevorderen van de transitie naar een water- en energie-efficiënte samenleving.

Voor de bebouwde ruimte zet de provincie in op een samenhangend, compact en goed bereikbaar, kwalitatief hoogwaardig bebouwd gebied.

In het programma Ruimte en het programma Mobiliteit beschrijft de provincie met welke instrumenten zij de doelen en ambities uit de Visie Ruimte en Mobiliteit uit gaat voeren. Een randvoorwaarde voor ontwikkelingen in zowel stedelijk als landelijk gebied is dat gemeenten de ladder voor duurzame verstedelijking uit het Bro toe moeten passen. De provincie heeft daar in de Verordening een eigen invulling aan gegeven. De ladder voor duurzame verstedelijking houdt ten eerste in dat de behoefte van de ontwikkelingen op het gebied van wonen, kantoren, bedrijven en detailhandel regionaal moeten worden afgestemd en dat deze in principe binnen bestaand stads- en dorpsgebied (BSD) stedelijk gerealiseerd moet worden. Indien de ontwikkeling niet binnen BSD gerealiseerd kan worden door middel van herstructureren, transformeren of verdichten, dient aangetoond

te worden dat de locatie buiten BSD multimodaal ontsloten is. Het aanbod aan vervoersmodaliteiten op een locatie bepaalt de meest duurzame locatie buiten BSD.

Naast het verplicht toepassen van de ladder voor duurzame verstedelijking maakt de provincie onderscheid in drie soorten ontwikkelingen, waar – afhankelijk van de ontwikkeling – bepaalde randvoorwaarden aan worden gesteld. De drie soorten ontwikkelingen zijn gebiedseigen ontwikkelingen waarbij sprake is van inpassing, gebiedsvreemde ontwikkelingen waarbij sprake is van aanpassing en grootschalige(r) ontwikkelingen waarbij het gebied getransformeerd wordt. De voorgenomen ontwikkeling ziet op het beter benutten van de ruimte in de bebouwde ruimte. Dit zorgt er voor dat niet buiten de rode contour wordt gebouw, maar sprake is van inbreiding.

### *Verordening Ruimte 2014*

In de Visie Ruimte en Mobiliteit wordt het beleid beschreven van de provincie Zuid-Holland. Het Programma Ruimte en het Programma Mobiliteit hebben beide de status van een structuurvisie en beschrijven de manier waarop het ruimtelijk beleid en het mobiliteitsbeleid van de provincie uitgevoerd wordt (met welke instrumenten). De (toekomstige) Verordening Ruimte beschrijft de regels vanuit het beleid en het programma. Deze regels hebben een directe doorwerking in bestemmingsplannen. De Verordening Ruimte is op 9 juli 2014 vastgesteld door Provinciale Staten. Net als bij de Visie Ruimte en Mobiliteit Provincie Zuid-Holland, wordt ook in het Programma Ruimte aandacht besteed aan verdichting. Met voorgenomen ontwikkeling is daar sprake van.

### *Woonvisie Zuid-Holland 2011-2020*

Op 12 oktober 2011 hebben Provinciale Staten van Zuid-Holland de 'Woonvisie Zuid-Holland 2011 – 2020' vastgesteld. De Woonvisie geeft aan hoe vraag en aanbod van het woningbestand in Zuid- Holland zich de komende jaren ontwikkelen en hoe de provincie daarover afspraken wil maken met de regio's en gemeenten.

De voornaamste ambitie op het gebied van wonen is dat woningen passend zijn voor de huishoudens die ze bewonen. De Woonvisie zet daarbij in op:

- behouden en benutten regionale verscheidenheid;
- kaderstelling door de provincie voor de lange termijn; regionaal vindt uitwerking plaats;
- voldoende goed woningaanbod voor iedereen;
- niet meer woningen plannen dan nodig zijn.

In de Woonvisie 2011-2020 is aangegeven dat in de periode 2010-2020 in de Zuidvleugel een behoeftegroei is van 115.000 woningen. Weliswaar krimpt de bevolking in een klein deel van de provincie, met name in landelijk gebied, maar over de hele provincie genomen groeit het aantal huishoudens nog steeds. De kleine mogelijkheden die dit uitwerkingsplan biedt voor nieuwe woningbouwontwikkelingen leveren een geringe bijdrage aan de ambities uit de provinciale Woonvisie. Daarmee is het uitwerkingsplan conform de regionale woonvisie.

## 4.3 Regionaal beleid

### *Structuurvisie Hoeksche Waard*

De structuurvisie Hoeksche Waard, door de gemeenteraad van Oud-Beijerland vastgesteld op 29 juni 2009, kent als uitgangspunt versterking van de ruimtelijke kwaliteit, de leefbaarheid en de economische vitaliteit van de Hoeksche Waard. De in de structuurvisie opgenomen integratiekaart biedt een toetsingskader voor ontwikkelingen.

### *Doorwerking plangebied*

Op basis van het ontwikkelingsbeeld 2030 is binnen de rode contour van Oud-Beijerland ruimte voor het toevoegen van onder andere de volgende functies:

- Nieuwe woongebieden: 13 hectare (circa 195 woningen);
- Nieuwe werkgebieden: 35 hectare;
- Wonen in een groene setting: 5 hectare (circa 25 woningen);
- Werken in een groene setting: 10 hectare.

De regio wil de leefbaarheid in de dorpen bevorderen en ruimte bieden voor ontwikkeling. De gemeenten mogen bouwen voor tenminste de eigen bevolkingsgroei (migratiesaldo nul), met respect voor de kernkwaliteiten van het landschap. Herstructurering en uitbreiding zijn nodig om te voldoen aan de veranderde woningvraag en voor het behoud van het bestaande voorzieningenniveau. Gestreefd wordt naar behoud van het dorpse karakter van de verschillende kernen en buurtschappen, want dat karakter is in hoge mate bepalend voor de kwaliteit van de woonomgeving in de Hoeksche Waard.

Het bouwplan wordt binnen het huidige bestemmingsplan mogelijk gemaakt en levert een bijdrage aan de realisatie van de noodzakelijke nieuwe woningen. Daarmee is het plan conform de Structuurvisie Hoeksche Waard.

Oud-Beijerland had in 2006 circa 9.250 huishoudens. De verwachting is dat dit aantal in 2020 en 2030 met respectievelijk 5% en 8% zal stijgen. Het plan komt daarmee tegemoet aan de behoefte aan nieuwe woningen op termijn.

### *Regionale woonvisie Hoeksche Waard 2015*

Het rapport 'Woonkwaliteit Hoeksche Waard' vormt de basis voor de regionale woonvisie. Bij het opstellen ervan is nauw samengewerkt met de maatschappelijke partners op het gebied van wonen. Deze woonvisie beantwoordt ook aan de vraag van de provincie Zuid-Holland om een regionale woonvisie op te stellen. Samen met het regionaal woningbouwprogramma wordt hiermee voldaan aan de beleidskaders van de provincie.

In de woonvisie worden de ontwikkelingen genoemd die invloed hebben op het wonen in de Hoeksche Waard en welke opdrachten in de toekomst op deze ontwikkelingen kunnen inspelen. Voor het woonbeleid in de Hoeksche Waard staan in de komende periode vijf doelen centraal:

- Zorgen voor voldoende geschikte woningen voor mensen die zorg ontvangen;
- Beperken van het risico van een te grote voorraad eengezinswoningen;
- Op peil houden van voorzieningen;
- Het bieden van aantrekkelijke huisvestingsmogelijkheden voor starters;
- Zorgen dat er genoeg betaalbare (huur)woningen beschikbaar zijn.

In de woonvisie worden geen concrete getallen genoemd met betrekking tot het aantal woningen of soort woningen. Wel wordt verwacht dat de komende jaren ingezet moet

worden op kleinere gezinnen. Het aantal kinderen neemt af en het aantal alleenstaande neem toe, waardoor gezinsverdunning optreedt. Daarnaast zal door de vergrijzing de vraag naar nultredenwoningen toenemen. Ook de vraag naar de sociale woningvoorraad zal naar verwachting toenemen.

#### *Nieuwbouw*

Bij de keuze van locaties voor nieuwbouw kunnen locaties binnen het bestaande dorpsgebied, de zogenaamde inbreidingslocaties, worden onderscheiden van locaties buiten het bestaand bebouwde gebied, de uitbreidingslocaties. Waar mogelijk is, met behoud van de ruimtelijke kwaliteit, wordt gekozen voor inbreiding. In de afgelopen tien jaar heeft in de Hoeksche Waard het accent vooral gelegen op het realiseren van nieuwbouw binnen de bestaande dorpsgebieden, waardoor inbreidingslocaties schaarser zijn geworden.

De provincie Zuid-Holland wil de kwaliteit van de woningen en woonomgeving waarborgen. Daarom moet bij bestemmingsplannen die voorzien in de bouw van nieuwe woningen een zorgvuldige afweging worden gemaakt volgens de zogenaamde SER-ladder. Deze verloopt volgens drie stappen – de eerste over de behoefte en volgende twee over de locatie.

- Stap 1 Actuele behoefte: de nieuwe ontwikkeling moet voorzien in een actuele behoefte die regionaal is afgestemd
- Stap 2 Mogelijkheden binnen bestaand gebied: er moet worden gekeken of de woningbouwplannen binnen het bestaand stads- en dorpsgebied kunnen worden uitgevoerd, door locaties en/of gebouwen opnieuw te structureren en in te richten.
- Stap 3 Locatiekeuze en inpassing: als opnieuw structureren en inrichten onvoldoende solaas biedt, worden de woningbouwplannen direct aansluitend aan het bestaande stads- en dorpsgebied gerealiseerd. De nieuwe locatie moet goed ontsloten zijn, waarbij gebruik kan worden gemaakt van verschillende middelen van vervoer. De locatie moet passen in de doelstellingen en richtpunten van de kwaliteitskaart van de provincie Visie Ruimte en Mobiliteit. Locaties groter dan 3 ha moeten zijn opgenomen in het Programma Ruimte.

Gezien het voorgaande, past de beoogde ontwikkeling in de regionale woonvisie van Hoeksche Waard. Het project wordt gerealiseerd binnen bestaand dorpsgebied. Daarnaast is het plan regionaal afgestemd en voorziet het in de regionale behoefte.

#### *Convenant Regionaal Woningbouwprogramma Hoeksche Waard 2020*

In de Regionale Woonvisie Hoeksche Waard is de doelstelling neergelegd om te komen tot een evenwichtig regionaal woningbouwprogramma voor de Hoeksche Waard. Er zijn afspraken gemaakt met de andere gemeenten in de Hoeksche Waard over het regionale woningbouwprogramma. Deze zijn vastgelegd in het Convenant Regionaal Woningbouwprogramma Hoeksche Waard 2020.

Om tot de gewenste productie in casu een realistisch en kansrijk regionaal programma te komen, hanteren de gemeenten een lijst met projecten. Dit is een flexibele lijst die kan worden aangepast afhankelijk van de wijzigingen in de vraag. Deze lijst wordt door de colleges van B&W van de vijf gemeenten vastgesteld. Het project 'Kloosring/Krakestee', waar de 'Kloosring 35 t/m 55' een deelproject van is, is opgenomen in de projectenlijst van het nieuwe convenant, waarbij wordt uitgegaan van 22 nieuwe woningen en de sloop van twee woningen. Deze woningen zijn allen in 2014 of 2015 voorzien. Daarnaast is ook

meegenomen dat na 2020 nog zeven woningen kunnen worden gerealiseerd. In het totaal worden daarom 29 woningen mogelijk gemaakt.

Voor het project 'Kloosring/Krakestee' wordt voldaan aan de gestelde norm van maximaal 29 woningen (inclusief 14 woningen voor het deelproject Kloosring 35 t/m 55). Op basis van de afspraken in het convenant en analyses die daaraan ten grondslag liggen, wordt niet verwacht dat er overcapaciteit zal ontstaan als gevolg van de beoogde woningbouw in het plangebied.

## 4.4 Gemeentelijk beleid

## *Structuurvisie 2025 'Oud-Beijerland versterkt'*

De structuurvisie 'Oud-Beijerland versterkt' gaat in op de ruimtelijke ontwikkeling van het dorp op het gebied van wonen, economie, voorzieningen, omgeving en mobiliteit. De visie is vervolgens vertaald naar een kaart. Met de visie streeft de gemeente de volgende zes speerpunten na:

- 1. Zoveel mogelijk ruimte voor initiatieven
- 2. Kwaliteitsimpuls en investeren in het centrum als uniek 'sellingpoint'
- 3. Aantrekkelijke en veilige woongemeente met behoud van goede voorzieningen
- 4. Kansen pakken en stimuleren van de vrijetijdseconomie
- 5. Sterke werklocaties behouden en aanpassen aan deze tijd
- 6. Flexibel woningbouwprogramma

De voorgenomen ontwikkeling van uiteindelijk 14 woningen is opgenomen in de structuurvisie als onderdeel van het project 'Kloosring/Krakestee'.

Gezien het voorgaande sluit de ontwikkeling aan op het gestelde in de structuurvisie 'Oud-Beijerland versterkt'.

### *Woonvisie*

De gemeentelijke Woonvisie is een lokale visie, specifiek voor de gemeente Oud-Beijerland en beslaat de periode 2007 tot 2015. Met deze visie is de gemeente in staat om, binnen de beperkte bouwmogelijkheden voor de komende jaren, de woningbouw optimaal af te stemmen op de behoefte van de inwoners.

Uit de woonvisie volgt dat bij een toename van 148 huishoudens per jaar er een gemiddelde groei van de woningvoorraad van 144 woningen per jaar nodig is, rekening houdend met een verdeling van de huishoudens in woningbehoevende en nietwoningbehoevende huishoudens, en met een 'gewenste leegstand' (zoals woningen die tijdelijk leegstaan in de periode tussen verschillende bewoners). Op basis van de provinciale woonvisie Zuid-Holland 2005-2014 en de aanname dat de verdeling van de woningproductie over de vijf gemeenten afgestemd wordt op de omvang van de bevolking per gemeente, is in Oud-Beijerland tot 2015 een gemiddelde netto-groei van 85,4 woningen per jaar mogelijk.

Bij nieuwe ontwikkelingen in bestaande wijken moet altijd gekeken worden of er meer differentiatie in woningaanbod in de wijk gewenst is en of er bepaalde doelgroepen zijn die geen geschikte woning in de wijk kunnen vinden terwijl ze er wel willen wonen. Toevoeging van andere woningtypen in een eenzijdig samengestelde wijk geeft differentiatie, doorstroommogelijkheden, meer verscheidenheid en een verhoging van de leefbaarheid. Bij nieuwbouw in bestaande wijken moet dan ook altijd worden gekeken

naar de opbouw van de wijk en de mogelijke behoefte aan soorten woningen waar er niet voldoende van zijn in deze wijk.

Voorliggend plan maakt de bouw van 14 woningen mogelijk. Deze woningen passen binnen de netto-groei mogelijkheden van Oud-Beijerland.

### *Monitor Oud-Beijerland 2012*

De gemeente Oud-Beijerland heeft het gemeentelijk woningbouwprogramma getoetst. De resultaten van deze monitor zijn nog niet bestuurlijk vastgesteld.

Het toetsingskader in de concept monitor is afgestemd op trends en ontwikkelingen, bevolkingsprognoses en hiermee samenhangend de reële woningbouwbehoefte, gewenste planning en fasering. Hierbij is rekening gehouden met het negatieve (binnenlandse)migratiesaldo in de Hoeksche Waard. In de Hoeksche Waard geldt migratiesaldo nul. Dit betekent dat er een evenwicht is tussen de immi- en emigratie van en naar de Hoeksche Waard. Doel van het migratiesaldo is om een onbegrensde groei van het aantal woningen in de regio tegen te gaan. Sinds 2007 is er sprake van een bevolkingsdaling in de Hoeksche Waard. Bij een negatief migratiesaldo is een zekere overmaat aan woningbouwprogrammering noodzakelijk. Het is een aanzienlijke opgave voor de Hoeksche Waard om de komende jaren migratiesaldo nul te halen.

Het toetsingskader van de concept monitor bestaat uit vier componenten: (bestuurlijke en planologische) hardheid, marktkansen, risico's en urgentie. Op basis van de toetsing zijn projecten gelabeld als kansrijk, onzeker of risicovol en is een lijst opgesteld met kansrijke projecten. De lokale monitor sluit aan op de regionale woningbouwmonitor. De regionale monitor vormt een bouwsteen voor het regionale woningbouwprogramma.

### *Welstandsnota*

Het welstandsbeleid is opgesteld vanuit de overtuiging dat de lokale overheid het belang van een aantrekkelijke bebouwde omgeving dient te behartigen. Het welstandsbeleid van de gemeente Oud-Beijerland is neergelegd in de Welstandsnota. In deze nota zijn criteria opgenomen voor de welstandsbeoordeling voor aanvragen om omgevingsvergunningen. In de nota zijn verschillende welstandsgebieden opgenomen die ieder een eigen verschijningsvorm en daarom eigen gebiedscriteria hebben. Op 4 maart 2014 heeft de gemeente Oud-Beijerland de herziening van de Welstandsnota 'Welstandsnota gemeente Oud-Beijerland' vastgesteld. De doelstelling is een versoepeling en vereenvoudiging van het welstandsbeleid door welstandsvrije objecten aan te wijzen en de regels voor overige bouwwerken te versoepelen. Verder zijn recente wetswijzigingen in de nota verwerkt zodat deze weer up-to-date is. Tenslotte is de welstandsnota in twee delen gesplitst om deze toegankelijker te maken.

Het plangebied ligt in welstandsgebied 'Thematische woonwijken' en in welstandniveau 'regulaire welstandgebieden'. Het belangrijkste doel van dit beleid is het handhaven van de aanwezige basiskwaliteit met behoud van het oorspronkelijke tijdsbeeld.

## 4.5 Conclusies

Met dit uitwerkingsplan wordt de ontwikkeling van woningbouw mogelijk gemaakt. De ontwikkeling is conform het nationale, provinciale, regionale en gemeentelijke beleid. Daarmee gelden er geen belemmeringen voor de planvorming.

## 5. **RANDVOORWAARDEN**

## 5.1 Inleiding

'Kloosring 35 t/m 55' is een uitwerkingsplan van het bestemmingsplan 'Kloosring/Krakestee'. In het kader van dat bestemmingsplan zijn de randvoorwaarden reeds onderzocht. Zodoende wordt voor de onderzoeksresultaten verwezen naar het bestemmingsplan 'Kloosring/Krakestee', vastgesteld op 23 september2014.

## 5.2 Archeologie

### *Wet op de archeologische monumentenzorg*

In september 2007 is de Wet op de archeologische monumentenzorg (Wamz) in werking getreden. Door deze wet ligt de verantwoordelijkheid voor het behoud en beheer van het bodemarchief niet langer bij het Rijk, maar bij gemeenten. De wet regelt de bescherming van archeologisch erfgoed in de bodem, inpassing ervan in de ruimtelijke ontwikkeling en de financiering van opgravingen, waarbij in het beginsel geldt: 'de veroorzaker betaalt'. Het belangrijkste doel van de wet is het behoud van het bodemarchief 'in situ' (ter plekke), omdat de bodem de beste garantie biedt voor een goede conservering van de archeologische waarden. Het is verplicht om in het proces van ruimtelijke ordening tijdig rekening te houden met de mogelijke aanwezigheid van archeologische waarden. Op die manier komt er ruimte voor overweging van archeologievriendelijke alternatieven.

### *Cultuurhistorische Hoofdstructuur Zuid-Holland*

De provincie Zuid-Holland hanteert het beleidsinstrument 'Cultuurhistorische Hoofdstructuur Zuid-Holland (CHS). In de CHS heeft de provincie bestaande en mogelijk te verwachten archeologische waarden in beeld gebracht. In het bijbehorende 'Beleidskader Cultuurhistorische Hoofdstructuur Zuid-Holland' zijn per waarderingscategorie algemene beleidsuitgangspunten geformuleerd. De waardering zoals vastgelegd in de cultuurhistorische hoofdstructuur geldt als uitgangspunt van beleid.

In de provinciale verordening is opgenomen dat conform de Wet op de archeologische monumentenzorg overheden gehouden zijn archeologie op te nemen in ruimtelijke plannen. De Cultuurhistorische Hoofdstructuur (CHS) is uitgangspunt; aanvullende richtlijnen zijn opgenomen in de Regioprofielen Cultuurhistorie. Archeologisch onderzoek is niet nodig als er geen sprake is van verstoring en als werkzaamheden ingeval van archeologische verwachtingswaarden niet dieper worden uitgevoerd dan 30 cm onder het maaiveld of het plan een omgeving kent van minder dan 100 m².

De regeling in deze verordening voor de gebieden met een hoge tot zeer hoge bekende archeologische waarden houdt in dat deze waarden beschermd moeten worden. Dit houdt in ieder geval een verbod in op het uitvoeren van werken of werkzaamheden waarbij de grond dieper dan 30 centimeter onder het maarveld wordt geroerd. Afwijking van dit verbod is mogelijk als door middel van archeologisch onderzoek is aangetoond dat de archeologische waarden niet worden aangetast.

### *Archeologische verwachtingskaart Hoeksche Waard*

Op 19 januari 2010 stelde de Commissie Hoeksche Waard de archeologische verwachtingenkaart voor de Hoeksche Waard vast. Ook het college van B&W van

gemeente Oud-Beijerland heeft in haar vergadering van 9 april 2013 deze archeologische verwachtingenkaart vastgelegd.

Sinds de inwerkingtreding van de Wet op de archeologische monumentenzorg (Wamz) in september 2007, ligt de verantwoordelijkheid voor het behoud en beheer van het bodemarchief niet langer bij het Rijk, maar bij gemeenten.

Een archeologische verwachtingskaart kan als leidraad worden gebruikt voor de bescherming van archeologische waarden. Ook kan de kaart gebruikt worden om vast te stellen welk archeologisch onderzoek nodig is bij de voorbereiding van ruimtelijke plannen.

### *Plangebied*

Uit afbeelding 8 kan worden opgemaakt dat voor het plangebied een hoge archeologische verwachting geldt van archeologische sporen op grond van de archeologische verwachtingskaart Hoeksche Waard. Ook de Cultuur historische atlas van de provincie Zuid-Holland geeft voor het plangebied een zeer grote tot een redelijk tot grote kans op archeologische sporen.

**Afbeelding 7 Uitsnede archeologische verwachtingskaart Hoeksche Waard (wit omlijnd de globale ligging van het plangebied)**

### *Onderzoek en conclusie*

Voor het gehele gebied 'Kloosring/Krakestee' geldt een middelhoge en hoge archeologische verwachting op het aantreffen van archeologische sporen op grond van de archeologische verwachtingskaart van de Hoeksche Waard. Gezien het voorgaande zijn twee archeologische onderzoeken uitgevoerd, namelijk voor de locaties Beneden Oostdijk 58 en Beneden Oostdijk 60. Uit de onderzoeken komt naar voren dat voor alle gronden binnen het projectgebied geldt dat geen belemmeringen voor de planvorming zijn

voorzien. Voor het uitgebreide onderzoek wordt verwezen naar paragraaf 4.4 van het bestemmingsplan 'Kloosring/Krakestee'.

# 5.3 Bedrijf en milieuzonering

Voor het behoud en de verbetering van de kwaliteit van de woon- en leefomgeving is een juiste afstemming tussen de verschillende voorkomende functies wonen noodzakelijk. Daarbij kan gebruik worden gemaakt van een milieuzonering die uitgaat van richtinggevende afstanden tussen hinderlijke functies (in vorm van gevaar, geluid, geur, stof) en gevoelige functies. In de brochure 'Bedrijven en Milieuzonering' van de Vereniging van Nederlandse Gemeenten (VNG) (versie 2009) zijn deze richtafstanden opgenomen. Van deze richtafstanden kan gemotiveerd worden afgeweken.

### *Onderzoek*

In het bestemmingsplan 'Kloosring/Krakestee' is ten behoeve van de nieuwe woonbebouwing voor het hele gebied Kloosring/Krakestee beschouwd of omliggende bedrijven worden beperkt in hun bedrijfsvoering als gevolg van de woningbouw. Anderzijds wordt bepaald of een goed woon- en leefklimaat in de nieuwe woningen gegarandeerd kan worden. De volgende inrichtingen zijn gelegen in de omgeving van het plangebied Kloosring 35 t/m 55.

| SBI<br>code | Adres          | Omschrijving | VNG<br>Cate<br>gorie | Richt<br>afstand<br>(in m) | Werkelijke<br>kortste afstand<br>(in m) | Maatgevend<br>aspect |
|-------------|----------------|--------------|----------------------|----------------------------|-----------------------------------------|----------------------|
| 4752        | Beneden        | Tuincentrum  | 2                    | 30                         | ± 100                                   | Geluid               |
|             | Oostdijk 62    | 'Tuinwereld' |                      |                            |                                         |                      |
| 451         | Beneden        | Van der Hoek | 2                    | 30                         | ± 230                                   | Geluid               |
|             | Oostdijk 66    | caravans     |                      |                            |                                         |                      |
| -           | Van            | Dienstencen  | 2                    | 30                         | ± 45                                    | Geluid               |
|             | Schendelstraat | trum         |                      |                            |                                         |                      |
|             | 9              | (maatschappe |                      |                            |                                         |                      |
|             |                | lijk)        |                      |                            |                                         |                      |

Het gebied dient beschouwd te worden als een rustige woonwijk. Aan de richtafstand van de bedrijven wordt voldaan, zodat een goed woon- en leefklimaat gegarandeerd kan worden. Verder onderzoek is niet noodzakelijk.

## 5.4 Bodemkwaliteit

### *Wet bodembescherming*

De Wet bodembescherming (Wbb) voorziet in maatregelen indien sprake is van ernstige bodemverontreiniging. Het doel van de Wbb is in de eerste plaats het beschermen van de (land- of water-) bodem zodat deze kan worden benut door mens, dier en plant, nu en in de toekomst. Via de Wbb heeft de Rijksoverheid de mogelijkheid algemene regels te stellen voor de uitvoering van werken, het transport van stoffen en het toevoegen van stoffen aan de bodem.

Ontwikkelingen kunnen pas plaatsvinden als de bodem, waarop deze ontwikkelingen gaan plaatsvinden geschikt is of geschikt is gemaakt voor het beoogde doel. Bij

nieuwbouwactiviteiten dient de bodemkwaliteit door middel van onderzoek in beeld te zijn gebracht. In het algemeen geldt dat nieuwe bestemmingen bij voorkeur op een schone bodem dienen te worden gerealiseerd.

### *Besluit bodemkwaliteit*

Het doel van het Besluit bodemkwaliteit (2008) is de bodem beter te beschermen en meer ruimte te bieden voor nieuwe bouwprojecten. Ook geeft het besluit gemeenten en provincies meer verantwoordelijkheid om de bodem te beheren. Het Bouwstoffenbesluit (Bsb) is opgenomen in het Besluit bodemkwaliteit.

#### *Relatie Wba, Wbb en Woningwet (Ww)*

De inwerkingstreding van de Wabo (1 oktober 2010) heeft ook effect op de Wbb en de Woningwet (Ww): in de Wabo is aangegeven dat in de plaats van de aanhoudingsgrond (uit de Ww) een afstemmingsregeling wordt opgesteld waarbij de inwerkingtreding van de omgevingsvergunning wordt afgestemd op de acties ten aanzien van bodemverontreiniging. Voorts geldt ten aanzien van de bodem dat de Woningwet gemeenten verplicht in hun bouwverordening voorschriften omtrent het tegengaan van bouwen op verontreinigde bodem op te nemen. Die voorschriften moeten in elk geval betrekking hebben op het verrichten van onderzoek naar aard en mate van verontreiniging van de bodem, op de aard en omvang van dat onderzoek en op inrichting van het op te stellen onderzoeksrapport.

#### *Verkennend milieukundig bodemonderzoek*

Voor het gehele gebied Kloosring/Krakestee is een verkennend bodemonderzoek uitgevoerd. Uit dit onderzoek blijkt dat in de zintuiglijk schone kleiige bovengrond licht verhoogde gehalten aan kwik, lood en/of PAK die de achtergrondwaarden overschrijden aanwezig zijn. Ten zuiden van de Kloosring, waar het plangebied is gelegen, zijn in de zintuiglijke schone kleiige bovengrond geen verhogingen ten opzichte van de achtergrondwaarden aangetoond.

#### *Verkennend onderzoek*

Naar aanleiding van de resultaten van het bovengenoemde verkennend milieukundig bodemonderzoek is een nieuw verkennend onderzoek uitgevoerd. Tijdens het veldwerk zijn in de grond geen bodemvreemde bestanddelen aangetroffen. Andere afwijkingen zijn evenmin geconstateerd. De bovengrond (noord, midden en zuid) is gemiddeld licht verontreinigd. De ondergrond noord is gemiddeld niet aantoonbaar verontreinigd. De ondergrond zuid is gemiddeld zeer licht verontreinigd met cobalt en lood.

Vervolgens is gekeken naar het grondwater. Ter plaatse van het noordelijke terreindeel is een lichte verontreiniging van barium aanwezig. Het zuidelijke terreindeel is niet verontreinigd.

De verontreiniging in het noordelijke terreindeel leidt niet tot de noodzaak van het uitvoeren van een nader grond(water)onderzoek. Ook de lichte verontreiniging van de bovengrond (noord, middel en zuid) zorgen niet voor een belemmering van de voorgenomen functies wonen en erg met tuin. De milieuhygiënische conditie van de bodem vormt dan ook geen belemmering voor de voorgenomen planontwikkeling.

## 5.5 Externe veiligheid

Externe veiligheid richt zich op het beheersen van activiteiten die een risico voor de omgeving kunnen opleveren, zoals milieurisico's, transportrisico's en risico's die kunnen optreden bij de productie, het vervoer en de opslag van gevaarlijke stoffen in inrichtingen. Bij de (her)inrichting van een gebied bepaalt de externe veiligheidssituatie mede de ruimtelijke (on)mogelijkheden.

### *Besluit externe veiligheid inrichtingen*

Het Besluit externe veiligheid inrichtingen (Bevi) legt veiligheidsnormen op aan bedrijven die een risico vormen voor personen in de omgeving van het bedrijf. Het gaat daarbij onder meer om bedrijven die vallen onder het BRZO (Besluit Risico's Zware Ongevallen), LPG-tankstations en opslagplaatsen met gevaarlijke stoffen.

Belangrijke begrippen in het kader van externe veiligheid zijn het plaatsgebonden risico en het groepsrisico. Het plaatsgebonden risico is in het Bevi gedefinieerd als het "risico op een plaats buiten een inrichting, uitgedrukt als de kans per jaar dat een persoon die onafgebroken en onbeschermd op die plaats zou verblijven, overlijdt als rechtstreeks gevolg van een ongewoon voorval binnen die inrichting waarbij een gevaarlijke stof of gevaarlijke afvalstof betrokken is".

Het groepsrisico is gedefinieerd als de "cumulatieve kansen per jaar dat ten minste 10, 100 of 1000 personen overlijden als rechtstreeks gevolg van hun aanwezigheid in het invloedsgebied van een inrichting en een ongewoon voorval binnen die inrichting waarbij een gevaarlijke stof of gevaarlijke afvalstof betrokken is".

Verder zijn kwetsbare en beperkt kwetsbare objecten van belang. Kwetsbare objecten zijn bijvoorbeeld scholen, kantoorgebouwen met een bruto vloeroppervlak van meer dan 1.500 m2 en woningen met een dichtheid van meer dan twee woningen per hectare. Beperkt kwetsbare objecten zijn onder meer sporthallen, zwembaden en woningen met een dichtheid van maximaal twee woningen per hectare.

Het Bevi bevat eisen voor het plaatsgebonden risico en regels voor het groepsrisico. Voor het plaatsgebonden risico geldt onder meer een grenswaarde van 10-6 per jaar voor kwetsbare objecten in nieuwe situaties. Voor het groepsrisico geldt dat de gemeenteraad verantwoording moet afleggen over de wijze waarop het groepsrisico is meegewogen in de besluitvorming.

### *Regelgeving transport van gevaarlijke stoffen over wegen, water en spoor*

De regelgeving met betrekking tot het transport van gevaarlijke stoffen over openbare wegen, water en spoorwegen is neergelegd in de circulaire "Risiconormering vervoer gevaarlijke stoffen" (cRNVGS). Deze circulaire is gewijzigd per 31 juli 2012. In 2013 is het Besluit transportroutes externe veiligheid (Btev) in werking getreden. Hierin staan regels op het gebied van externe veiligheid voor de ruimtelijke inrichting rond wegen, waterwegen en spoorwegen met vervoer van gevaarlijke stoffen.

### *Regelgeving transport van gevaarlijke stoffen via buisleidingen*

Op 1 januari 2011 is het Besluit externe veiligheid buisleidingen (Bevb) in werking getreden. Het Bevb regelt onder andere welke veiligheidsafstanden moeten worden aangehouden rond buisleidingen met gevaarlijke stoffen. De normstelling is in lijn met het Besluit externe veiligheid inrichtingen (Bevi). Daarmee zijn nieuwe kwetsbare objecten binnen de PR 10-6 contour niet toegestaan. Ook is vastgesteld dat wanneer binnen het

invloedsgebied van een buisleiding een ruimtelijk besluit wordt genomen, de verantwoordingsplicht van toepassing is.

Het Bevb gaat uit van een belemmerde strook van 4 of 5 meter, afhankelijk van de werkdruk. Voor deze strook geldt een bouwverbod en een omgevingsvergunning voor het uitvoeren van werken, geen bouwwerken zijnde, of van werkzaamheden.

Net als bij het Bevi worden de risicoafstanden en rekenmethodiek die volgen uit het Bevb opgenomen in een regeling, de Regeling externe veiligheid buisleidingen (Revb).

### *Risicobronnen*

Nabij het plangebied zijn de volgende risicobronnen aanwezig:

- Zwembad Optisport/de Boogerd Oud-Beijerland;
- BP Tankstation Oud-Beijerland;
- Nedato B.V.;
- Transport van gevaarlijke stoffen over de Beneden Oostdijk.

#### *Zwembad Optisport*

Optisport betreft het zwembad "De Boogerd", gevestigd aan de Hortensiastraat 5, waarin opslag plaatsvindt van 2,5 m3 chloorbleek-loog in een tank. Het zwembad is daarom geen Bevi-inrichting en er is geen sprake van een PR 10-6 contour.

Uit controles bij deze inrichting is geconstateerd dat alle milieuvoorschriften worden nageleefd. Er wordt rekening gehouden met een invloedsgebied van 150 meter als gevolg van een toxisch incident.

Het plangebied is gelegen op circa 400 meter. Derhalve gelden er geen belemmeringen vanuit deze risicobron.

#### *BP Tankstation*

Aan de Beneden Oostdijk 18 is een tankstation gevestigd, dat voorziet in de opslag en verkoop van vloeibare motorbrandstoffen. Omdat het hier gaat om een benzinestation waar geen LPG wordt geleverd is geen sprake van een BEVI-inrichting en hiermee niet relevant in het kader van externe veiligheid. Een toetsing van het groepsrisico is niet noodzakelijk.

### *Nedato B.V*.

Op het terrein van deze risicovolle inrichting aan de Jan van den Heijdenstraat 48 is een propaantank aanwezig met een inhoud van 10 m3. De inrichting heeft een plaatsgebonden risicocontour van 12 meter. De afstand van het plangebied tot de propaantank bedraagt vele malen meer dan 12 meter. Daarmee gelden voor de planvorming geen belemmeringen vanuit deze risicovolle inrichting.

#### *Transport van gevaarlijke stoffen over de Beneden Oostdijk*

De gemeente Oud-Beijerland beschikt over een routering van gevaarlijke stoffen. De Beneden Oostdijk, die gelegen is ten noorden van het plangebied, maakt geen deel uit van deze routering. Desondanks worden over de Beneden Oostdijk incidenteel gevaarlijke stoffen vervoerd. De weg is geen grootschalige doorgaande route, maar fungeert als een route voor lokaal transport ter bevoorrading van de genoemde risicovolle inrichtingen. Beredeneerd vanuit de aanwezige inrichtingen, is daarmee sprake van transport van brandbare vloeistoffen (stofgroepen LF1 en LF2) en brandbare gassen (GF3) over de

Beneden Oostdijk. Van de jaarintensiteiten zijn binnen de gemeente geen gegevens bekend.

Het transport van LPG (stof-categorie GF3) is maatgevend voor de waarde van het groepsrisico. Omdat bij het BP tankstation geen leveringen meer plaatsvinden van LPG wordt verondersteld dat er enkel nog incidenteel vervoer van de stofgroepen LF1 en LF2 plaatsvindt. Om een inschatting van de hoogte van het groepsrisico te maken, wordt doorgaans gebruik gemaakt van de Handleiding Risicoanalyse Transport (HART) op basis van de vervoersintensiteiten van de stof GF3 (LPG). Omdat bij het BP tankstation geen LPG leveringen meer plaatsvinden, wordt verondersteld dat het groepsrisico verwaarloosbaar is. Gezien het voorgaande is een verantwoording en inschatting van het groepsrisico niet noodzakelijk. Volledigheidshalve is een verantwoording van het groepsrisico opgesteld en staat beschreven in de toelichting van het 'Bestemmingsplan 'Kloosring/Krakestee' in de subparagraaf 4.9.3.

Geconcludeerd kan worden dat vanuit externe veiligheid geen belemmeringen gelden voor de planvorming.

## *5.6* Flora en fauna

### *Soortenbescherming*

De Flora- en faunawet (hierna: Ffw) beschermt alle in het wild levende zoogdieren, vogels, reptielen amfibieën. Van deze soortgroepen zijn alleen Huismuis, Bruine en Zwarte rat niet beschermd. Van de vissen, ongewervelde dieren (zoals vlinders, libellen en sprinkhanen) en planten zijn alleen de in de wet genoemde soorten beschermd.

De Ffw gaat uit van het "nee, tenzij"-principe. Dit betekent dat alleen onder bepaalde (zeer stringente) voorwaarden een inbreuk mag worden gemaakt op de bescherming van soorten en hun leefomgeving. Daarnaast beschermt de wet niet alleen soorten in het algemeen, maar ook individuen van soorten.

Voor ruimtelijke ingrepen die gevolgen hebben voor een beschermde soort en/of zijn leefgebied moet een ontheffing op grond van de Ffw worden aangevraagd. Voor een aantal soorten geldt daarenboven het beschermingsregime van de Europese Vogel- en Habitatrichtlijn. Voor werkzaamheden die uit een bestemmingsplan voortvloeien dient voor de start van die werkzaamheden ontheffing te worden aangevraagd indien beschermde soorten voorkomen. Bij de vaststelling van een bestemmingsplan dient duidelijk te zijn of en in hoeverre een ontheffing kan worden verkregen.

De wettelijk beschermde soorten zijn ingedeeld in de volgende vier categorieën.

- Meer algemene soorten (tabel 1 Ffw): voor deze soorten is een algemene vrijstellingsregeling van kracht in geval van ruimtelijke inrichting of ontwikkeling.
- Andere, niet algemeen voorkomende soorten (tabel 2 Ffw), met uitzondering van beschermde inheemse vogels: ontheffing is alleen mogelijk indien geen afbreuk wordt gedaan aan de gunstige staat van instandhouding van de soort. Er is echter geen ontheffing nodig indien gewerkt wordt volgens een gedragscode. Deze code dient door een sector of ondernemer zelf opgesteld te worden en dient vervolgens goedgekeurd te zijn door het ministerie van Economische Zaken.
- Strikt beschermde soorten (tabel 3 Ffw): voor deze soorten dient in geval van ruimtelijke inrichting of ontwikkeling altijd ontheffing te worden aangevraagd van de Ffw. Ontheffing wordt alleen verleend indien er geen alternatief is en geen

afbreuk wordt gedaan aan de gunstige staat van instandhouding van de soort. Voor soorten in tabel 3 die ook op Bijlage IV van de Habitatrichtlijn (HR) voorkomen, wordt ontheffing echter alleen nog maar verleend indien er daarnaast een dwingende reden van groot openbaar belang is; dit is het gevolg van een uitspraak van de Raad van State.

- Beschermde inheemse vogels: deze vallen onder de Europese Vogelrichtlijn (VR). Ruimtelijke inrichting of ontwikkeling en dwingende redenen van groot openbaar belang zijn volgens een uitspraak van de Raad van State geen reden om ontheffing te verlenen. Ontheffing is uitsluitend toegestaan op basis van de ontheffingsgronden die in de VR zijn genoemd. Overigens is het, indien geen ontheffing nodig is, volgens de huidige interpretatie van de wet wel verplicht rekening te houden met het broedseizoen van vogels. Voor sommige vogelsoorten met vaste verblijfplaatsen geldt dat deze vaste verblijfplaatsen en het essentiële leefgebied jaarrond beschermd zijn.
Indien soorten van tabel 2 en/of 3 en/of vogels voorkomen, geldt dat een ontheffingsaanvraag niet aan de orde is indien mitigerende maatregelen (voorafgaand aan de ruimtelijke ontwikkeling) getroffen kunnen worden die het behoud van de functionaliteit van de voortplantings- en/of vaste rust- en verblijfplaatsen van de soorten garanderen. Ontheffing is dan niet nodig, omdat er geen sprake is van overtreding van de Ffw. Er kan worden volstaan met het werken volgens een ecologisch werkprotocol, dat moet worden opgesteld door een deskundige; ook bij het overzetten van dieren moet een deskundige worden betrokken. Eventueel kan overigens wel ontheffing worden aangevraagd (die dan wordt afgewezen) om de mitigerende maatregelen te laten goedkeuren.

Overigens geldt voor alle in het wild levende planten- en diersoorten de zogenaamde zorgplicht. Dit houdt in dat "voldoende zorg" in acht moet worden genomen voor alle planten en dieren en hun leefomgeving. Concreet betekent dit dat bij ruimtelijke ontwikkeling gezorgd moet worden dat dieren niet gedood worden en dat planten verplant worden. Ook dient gelet te worden op bijvoorbeeld de voortplantingsperiode van amfibieën en de zoogperiode van zoogdieren.

In het gebied Kloosring/Krakestee zijn geen beschermde soorten vaatplanten, ongewervelden en/of vissen aangetroffen. Wel komen meerdere soorten algemene beschermde broedvogels voor. Er is geen sprake van vaste verblijfplaatsen. Aanbevolen wordt om de activiteiten buiten het broedseizoen te laten plaatsvinden. Indien de werkzaamheden binnen het broedseizoen plaatsvinden, dient aangetoond te worden door een deskundige dat geen sprake is van een verstoring van broedvogels. Er zijn tijdens het onderzoek geen vleermuisverblijfplaatsen in het plangebied aangetroffen. Het plangebied wordt door vleermuizen wel als foerageergebied gebruikt, maar in de omgeving zijn meer geschikte foerageergebieden aanwezig. De plannen zullen geen negatief effect hebben op de gunstige staat van instandhouding van de betreffende soorten. Voor vleermuizen is een ontheffing voor het overtreden van verbodsbepalingen uit de Flora- en faunawet dan ook niet benodigd.

#### *Gebiedsbescherming*

Het voormalige Ministerie van LNV heeft in 1990 de Ecologische Hoofdstructuur (EHS) geïntroduceerd. De EHS bestaat uit een netwerk van natuurgebieden. Het doel van de EHS is de instandhouding en ontwikkeling van deze natuurgebieden om daarmee een groot aantal soorten en ecosystemen te laten voortbestaan.

Bescherming van (natuur)gebieden heeft daarnaast ook plaats middels de Natuurbeschermingswet. Daaronder vallen de volgende typen gebieden:

- Natura 2000-gebieden (Vogelrichtlijn- en Habitatrichtlijngebieden);
- Beschermde Natuurmonumenten;
- Wetlands.

Binnen beschermde natuurgebieden gelden (strenge) restricties voor ruimtelijke ontwikkelingen. Voor activiteiten of projecten die schadelijk zijn voor de beschermde natuur geldt een vergunningplicht.

Er zijn geen gronden in het plangebied gelegen die behoren tot de ecologische hoofdstructuur (EHS) of tot een Natura2000-gebied. Het gebied ten westen van het Boezempad (de Boezem) maakt wel deel uit van de EHS. Gezien de grootte van het plan op een locatie die in de bestaande situatie wordt omgeven door bebouwing - is er geen significante invloed op de instandhoudingsdoelstellingen van de EHS.

Het Natuurwetenschappelijk centrum (NWC) heeft een flora- en faunaonderzoek uitgevoerd (inclusief vleermuisinventarisaties) en een quick-scan flora en fauna. Uit de onderzoeken blijkt dat uit de uitvoering van de werkzaamheden geen belemmeringen voortkomen. Wel geldt de algemene zorgplicht: deze houdt in dat alle mogelijke nadelige gevolgen voor (alle) planten en dieren zoveel mogelijk vermeden moeten worden (voor zover redelijk), bijvoorbeeld door een Egel (Erinaceus europaeus) die zich op het werkterrein bevindt te verplaatsen voordat gestart wordt met bepaalde werkzaamheden (hiervoor is eerst een inspectie te voet van het werkterrein nodig).

## 5.7 Geluid

Bij het vaststellen van geluidbelasting voor geluidsgevoelige functies zoals "wonen" dient op grond van de Wet geluidhinder iedere weg in beschouwing te worden genomen, tenzij de weg binnen een woonerf is gelegen of voor de weg een maximumsnelheid geldt van 30 km/uur.

### *Wegverkeerslawaai*

Volgens artikel 74 van de Wet geluidhinder bevindt zich aan weerszijden van een weg een zone waarbinnen akoestisch onderzoek dient te worden uitgevoerd. Alvorens geluidgevoelige objecten - zoals woningen, scholen en kinderdagverblijven- kunnen worden geprojecteerd, dient te worden onderzocht of aan de normen van de Wgh wordt voldaan.

In het kader van een goede ruimtelijke ordening zijn de geluidsbelastingen door het verkeer op de Kloosring (30 km/uur) ter plaatse van de nieuwe bouwvlakken meegenomen in het onderzoek.

### *Railverkeers- en industrielawaai*

Een zone van een spoorlijn of een gezoneerd industrieterrein is niet over het plangebied gelegen. Om die reden is in dit akoestisch onderzoek het aspect spoorweg- en industrielawaai niet noodzakelijk.

Door het verkeer op de Kloosring (30 km/uur-weg) is ter plaatse van de bestemming 'Wonen – Uit te werken' (het plangebied) de geluidbelasting maximaal 52 dB. Omdat alle woningen beschikken over een geluidluwe gevel is sprake van een acceptabel akoestisch woon- en leefklimaat. Hierbij moet aangetekend worden dat de berekening voor de geluidbelastingen verricht is vanaf de voorste perceelgrens. De woningen zijn in dit uitwerkingsplan circa 5 meter verder van de weg af gelegen, waardoor de geluidbelasting een lagere waarde dan in de berekening zal hebben.

## 5.8 Kabels en leidingen

Relevante kabels en leidingen voor de planologie zijn: transportleidingen voor gevaarlijke stoffen, gastransportleidingen, watertransportleidingen en rioolpersleidingen met een regionale functie en optisch vrije paden. In het plangebied of de directe omgeving komen geen planologisch relevante kabels en leidingen voor. Derhalve staan dergelijke belemmeringen de planvorming niet in de weg.

## 5.9 Luchtkwaliteit

De kern van de Wet luchtkwaliteit (titel 5.2 luchtkwaliteitseisen van de Wet milieubeheer) is het Nationaal Samenwerkingsprogramma Luchtkwaliteit (NSL). Het NSL is een bundeling maatregelen op regionaal, nationaal en internationaal niveau die de luchtkwaliteit verbeteren en waarin alle ruimtelijke ontwikkelingen/projecten zijn opgenomen die de luchtkwaliteit in belangrijke mate verslechteren.

Het doel van de NSL is om overal in Nederland te voldoen aan de Europese normen voor de luchtverontreinigende stoffen. Voor wegverkeer zijn stikstofdioxide (NO2) en fijn stof (PM10) de belangrijkste stoffen. De in de Wet luchtkwaliteit gestelde norm voor NO2 en PM10 jaargemiddelde grenswaarde is voor beide stoffen 40 μg/m3. Daarnaast mag de PM10 24 uurgemiddelde grenswaarde van 50 μg/m3 maximaal 35 keer per jaar worden overschreden. Met het van kracht worden van het NSL zijn de tijdstippen waarop moet worden voldaan aan de jaargemiddelde grenswaarden NO2 en PM10 aangepast. Voor PM10 is dat 11 juni 2011 en 1 januari 2015 voor NO2.

Naast de introductie van het NSL is het begrip 'niet in betekenende mate' (NIBM) bijdragen een belangrijk onderdeel van de Wet luchtkwaliteit. Een project draagt NIBM bij aan de verslechtering van de luchtkwaliteit als de NO2 en PM10 jaargemiddelde concentraties niet meer toeneemt dan 1,2 μg/m3. In dat geval is de ontwikkeling als NIBM te beschouwen.

Een ruimtelijke ontwikkeling vindt volgens de Wet luchtkwaliteit doorgang als ten minste aan één van de volgende voorwaarden is voldaan:

- de ontwikkeling is opgenomen in het NSL;

- de ontwikkeling wordt aangemerkt als een NIBM-project;

- de gestelde grenswaarden in bijlage 2 van de Wet luchtkwaliteit worden niet overschreden;

- projectsaldering kan worden toegepast.

Voor zover de ruimtelijke ontwikkeling is opgenomen in het NSL of de ontwikkeling kan worden aangemerkt als NIBM-project is toetsing aan de grenswaarden van de Wet luchtkwaliteit niet nodig.

In de Regeling NIBM is aangegeven dat een woningbouwlocatie met maximaal 1.500 woningen aan één ontsluitingsweg is aan te merken als een ontwikkeling die NIBM bijdraagt aan de verslechtering van de luchtkwaliteit. Met dit uitwerkingsplan wordt de realisatie van maximaal 14 woningen mogelijk gemaakt. Dit betekent dat de voorgenomen ontwikkeling is aan te merken als een ontwikkeling die NIBM bijdraagt aan de verslechtering van de luchtkwaliteit. Daardoor is toetsing aan de grenswaarden uit de Wet luchtkwaliteit niet nodig.

## 5.10 Water

## *Beleid*

## *Kaderrichtlijn Water*

De Kaderrichtlijn water is een Europese richtlijn die moet leiden tot een verbetering van de kwaliteit van het oppervlakte- en grondwater. De Kaderrichtlijn moet in landelijke wet- en regelgeving worden omgezet. Met de komst van de Implementatiewet EG-kaderrichtlijn water is de KRW vertaald in de Nederlandse wetgeving. De Europese Kaderrichtlijn heeft gevolgen voor de gemeente op het gebied van riolering, afkoppelen, toepassing van bouwmaterialen en het ruimtelijke beleid. Er worden ecologische en fysisch-chemische doelen geformuleerd die afhankelijk zijn van de functie van een watergang.

### *Ontwerp Nationaal Waterplan 2016-2021*

Het Nationaal Waterplan 2016-2021 is de opvolger van het Nationaal Waterplan 2009- 2015 en vervangt dit plan en de partiële herzieningen hiervan (Wind op Zee buiten 12 nautische mijl en verankering rijksbeleid Deltabeslissingen). Op basis van de Waterwet is het Nationaal Waterplan voor de ruimtelijke aspecten tevens een structuurvisie. Het NWP is zelfbindend voor het Rijk.

Het nieuwe Nationaal Waterplan geeft de hoofdlijnen, principes en richting van het nationale waterbeleid in de planperiode 2016-2021, met een vooruitblik richting 2050. Het kabinet speelt proactief in op de verwachte klimaatveranderingen op lange termijn, om overstromingen te voorkomen. Binnen de planperiode gaan realistische maatregelen in uitvoering die een antwoord bieden op de opgaven voor de korte termijn en voldoende mogelijkheden openlaten om op langere termijn verdere stappen te zetten.

Met dit Nationaal Waterplan zet het kabinet een volgende stap in het robuust en toekomstgericht inrichten van het watersysteem, gericht op een goede bescherming tegen overstromingen, het voorkomen van wateroverlast en droogte en het bereiken van een goede waterkwaliteit en een gezond ecosysteem als basis voor welzijn en welvaart. Er wordt gestreefd naar een integrale benadering, door natuur, scheepvaart, landbouw, energie, wonen, recreatie, cultureel erfgoed en economie (inclusief verdienvermogen) zo veel mogelijk in samenhang met de wateropgaven te ontwikkelen. De ambitie is dat overheden, bedrijven en burgers zich in 2021 meer bewust zijn van de kansen en bedreigingen van het water in hun omgeving.

Op basis van de Wet ruimtelijke ordening heeft het Nationaal Waterplan voor de ruimtelijke aspecten de status van structuurvisie. Het Nationaal Waterplan is gedetailleerder dan de SVIR en blijft als uitwerking van de SVIR bestaan. Voor de gebieden waar het Rijk verantwoordelijkheden heeft op gebied van waterveiligheid en zoetwater, zijn in het NWP gebiedsgerichte uitwerkingen opgenomen. Deze uitwerkingen komen

overeen met de gebiedsindeling van het Deltaprogramma. Het betreft de volgende gebieden: Rijn-Maasdelta en het Ijsselmeergebied. De Kust en het Waddengebied zijn samen met de Noordzee opgenomen als gebiedgerichte uitwerkingen zee en kust.

### *Waterwet*

De Waterwet regelt het beheer van de waterkeringen, het oppervlaktewater en het grondwater, verbetert de samenhang tussen waterbeleid en ruimtelijke ordening en zorgt voor een eenduidige bestuurlijke procedure en daarbij behorende rechtsbescherming voor besluiten. De Waterwet dient als paraplu om de Kaderrichtlijn Water (KRW) te implementeren en geeft ruimte voor implementatie van toekomstige Europese richtlijnen.

De waterschappen hebben een bevoegdheid voor het verlenen van vergunningen voor grondwateronttrekkingen, bemalingen en infiltraties, met uitzondering van onttrekkingen voor drinkwater, koude en warmteopslag en grote industriële onttrekkingen van meer dan 150.000 m3/jaar. Gemeenten hebben verdergaande taken en bevoegdheden in het kader van de zorgplicht voor het inzamelen van afvalwater in de riolering en voor hemelwater en grondwater.

#### *Nationaal Bestuursakkoord Water*

In het Nationaal Bestuursakkoord Water (NBW) is het kabinetsstandpunt over het waterbeleid in de 21e eeuw vastgelegd. De hoofddoelstellingen zijn: het waarborgen van het veiligheidsniveau bij overstromingen en het verminderen van wateroverlast. Daarbij wordt de voorkeur gegeven aan ruimtelijke maatregelen boven technische maatregelen.

In het NBW is ook de watertoets als procesinstrument opgenomen. De watertoets is het proces van vroegtijdig informeren, adviseren en beoordelen van waterhuishoudkundige aspecten in ruimtelijke plannen en besluiten. Het doel van dit instrument is waarborgen dat de waterhuishoudkundige doelstellingen expliciet in beschouwing worden genomen als het gaat om waterhuishoudkundige relevante ruimtelijke plannen en besluiten. Uitvoering van de watertoets betekent in feite dat de gemeente en de waterbeheerder samenwerken bij het uitwerken van ruimtelijke plannen, zodat problemen in het gebied zelf en de omgeving worden voorkomen. De watertoets is sinds 2003 verankerd in het Besluit ruimtelijke ordening en hiermee verplicht voor alle ruimtelijke plannen en besluiten.

In 2008 is het NBW geactualiseerd met als doel de watersystemen in 2015 op orde te krijgen, met name op het gebied van wateroverlast en watertekort.

### *Waterbeheer 21e eeuw (WB21)*

In september 2000 heeft de commissie Waterbeheer 21e eeuw advies uitgebracht over het toekomstig waterbeheer in Nederland. Belangrijk onderdeel van WB21 is het uitgangspunt van ruimte voor water. Er mag geen afwenteling plaatsvinden. Berging moet binnen het stroomgebied plaatsvinden. Dit betekent onder andere het aanwijzen en in stand houden van waterbergingsgebieden. Daarnaast wordt verdroging bestreden en worden watertekorten verminderd.

### *Beleid provincie Zuid-Holland*

De provincie Zuid-Holland heeft haar waterbeleid onder meer geformuleerd in de nota Beleidsplan Groen, Water en Milieu 2006 - 2010 (2006). De nadruk ligt hierin op duurzaam stedelijk waterbeheer en het voorkomen van wateroverlast. Wateraspecten zoals waterkwaliteit, riolering/afkoppeling, waterberging, veiligheid, (grond)wateroverlast en

ecologische oeverinrichting dienen bij ruimtelijke inrichting en beheer van de openbare ruimte integraal aangepakt te worden.

Het grondwaterbeleid van de provincie voor de komende jaren staat in het Grondwaterplan Zuid- Holland 2007 - 2013. Hierin zijn ook de kaders beschreven die de provincie gebruikt bij het verlenen van vergunningen voor grondwateronttrekkingen. In de Verordening Waterbeheer zijn aanvullende regels opgenomen waar de provincie rekening mee houdt bij het verlenen, wijzigen of intrekken van een onttrekkingsvergunning. Het Grondwaterplan geeft een uitwerking van de hoofdlijnen van het grondwaterbeleid die zijn beschreven in het Beleidsplan Groen, Water en Milieu 2006 - 2010. In het Grondwaterplan heeft de provincie zes speerpunten geformuleerd voor het grondwaterbeleid in de komende periode. Deze speerpunten komen voort uit de eerder genoemde actuele ontwikkelingen en veranderingen in wet- en regelgeving.

De speerpunten zijn:

- a. verzilting en grondwaterkwantiteit;
- b. grondwaterkwaliteit;
- c. bodemdaling;
- d. concurrentie om de schaarse ruimte;
- e. verandering van positie en taken van de provincie;
- f. specifieke gebieden.

Op 1 januari 2010 is het Provinciaal Waterplan 2010 - 2015 in werking getreden. Dit plan vervangt het provinciale Waterhuishoudingplan, dat was opgenomen in het Beleidsplan Groen, Water en Milieu 2006 - 2010 en in het Grondwaterplan 2007 - 2013 (zie boven). In het Provinciaal Waterplan zijn de opgaven van de Europese Kaderrichtlijn Water, het Nationaal Bestuursakkoord Water en het Nationaal Waterplan vertaald naar strategische doelstellingen voor Zuid-Holland. Het Provinciaal Waterplan beschrijft op hoofdlijnen wat de provincie in de periode tot 2015 samen met haar waterpartners wil bereiken. Het Waterplan heeft vier hoofdopgaven:

- a. waarborgen waterveiligheid;
- b. zorgen voor mooi en schoon water;
- c. ontwikkelen duurzame zoetwatervoorziening;
- d. realiseren robuust en veerkrachtig watersysteem.

In het plan zijn deze opgaven verder uitgewerkt in 19 thema's én voor drie gebieden, in samenhang met economische, milieu- en maatschappelijke opgaven. Dit heeft geleid tot een integrale visie op de ontwikkeling van de Zuid-Hollandse Delta, het Groene Hart en de Zuidvleugel van de Randstad.

#### *Beleid Waterschap Hollandse Delta*

Vanaf 2016 is er een nieuw waterbeheerprogramma 'Waterbeheerprogramma 2016-2021' van kracht. Het programma bestaat uit een statisch en dynamisch deel. Het statisch deel bevat de doelen die het waterschap wil bereiken, zowel op de lange als voor de planperiode. Het dynamisch deel bevat de maatregelen die nodig zijn om de doelen uit het statisch deel te realiseren.

Het plan bevat doelen en maatregelen voor de thema's Calamiteitenzorg, Water en Ruimte, Waterveiligheid, Voldoende water, Schoon water en Waterketen. Voor het thema Water en Ruimte is de nadere uitwerking van de deltabeslissing ruimtelijke adaptatie de belangrijkste ontwikkeling. Hierbij wordt uitgegaan van meerlaagse veiligheid: preventie

(laag 1), ruimtelijke inrichting (laag 2) en crisisbeheersing (laag 3). Voor Hollandse Delta ligt de nadruk op de eerste laag: een overstroming voorkomen door middel van (primaire) waterkeringen. Voor de tweede laag is als doel geformuleerd dat de ruimtelijke inrichting bijdraagt aan het beperkingen van de gevolgen van een overstroming.

### *Waterstructuurplan Hoeksche Waard*

Het Waterstructuurplan Hoeksche Waard (2004) beschrijft de door de waterbeheerder gewenste ontwikkeling van het watersysteem. Bovendien geeft het de wensen en voorwaarden voor de inrichting van de Hoeksche Waard die hier mee samenhangen. Naast de noodzakelijke realisatie van extra open water binnen enkele polders zal ook binnen de stedelijke gebieden extra open water moeten worden gerealiseerd om wateroverlast te kunnen voorkomen. Wanneer dat binnen het stedelijk gebied niet mogelijk is, moet wateropvang plaatshebben op de rand van het landelijk gebied. Dit zijn de zogenaamde waterbalkons.

### *Beleid gemeente Oud-Beijerland*

In april 2002 is voor de gemeente Oud-Beijerland het "Waterplan Oud-Beijerland" opgesteld. Dit plan is een actualisatie en integratie van bestaande waterplannen. Het waterplan, inclusief het gemeentelijk rioleringsplan (GRP) beschrijft op welke wijze een veilig, gezond, duurzaam en veerkrachtig stedelijk watersysteem in Oud-Beijerland kan worden gerealiseerd.

Het waterplan omvat een maatregelenpakket met bestaande en nieuwe maatregelen. Van de bestaande maatregelen is een groot aantal in uitvoering, zoals de aanleg van riolering in het buitengebied en het onderzoek naar afkoppelen. Een aantal beleidsmaatregelen volgt uit nieuw beleid:

- aanpak grondwateroverlast
- toets veiligheid
- toepassen van de watertoets op ruimtelijke ordeningsplannen
- het vastleggen van de taakverdeling beheer en onderhoud

### *Watertoets*

In het kader van het bestemmingsplan 'Kloosring/Krakestee' is het hele gebied getoetst aan de verschillende 'waterthema's', zoals die beschreven staan in de 'Handreiking Watertoets'.Toetsing aan deze thema's levert de watertoets op. De resultaten voor onderhavig plan blijven gelijk.

### *Huidige situatie*

Het plangebied ligt in het stedelijk gebied van Oud-Beijerland. In de huidige situatie bestaat het plangebied uit grasland. Langs de oostgrens van het plangebied is een hoofdwatergang aanwezig (deels verduikerd), en ten westen van het plangebied ligt 'overig water'.

Ter plaatse van het gebied Kloosring/Krakestee bestaat de bodem uit een bovenlaag van zandige klei tot ca. 1,0 m onder maaiveld (-mv). Hieronder ligt zeer fijn zand tot minimaal een diepte van 2,5 -mv. De hoogte van het maaiveld varieert ongeveer tussen NAP +0,30 m en NAP +0,70 m. Het gebied is gelegen in twee (stedelijke) peilgebieden van bemalingsgebied De Bosschen: peilgebied 3ST-20 dat een vast peil heeft van NAP -0,80 m (de meest zuidelijke en oostelijke rand van het gebied) en peilgebied 3ST-19 dat een vast peil heeft van NAP -1,15 m (het noordwestelijk deel van het gebied). Gezien de lage peilen

van het oppervlaktewater ten opzichte van het huidig maaiveld en de zandige ondergrond, is de verwachting dat het grondwater vrij diep zit (ongeveer 80 cm onder maaiveld. Tijdens een verkennend milieukundig2 bodemonderzoek bleek het grondwater inderdaad op 80 cm -mv) zat en het gebied voldoende ontwaterd is, wat aannemelijk is aangezien het plangebied in bestaand stedelijk gebied is gelegen.

### *Beschrijving verkavelingsplan*

Het voornemen is om een maximaal 29 woningen te realiseren. Ten zuiden van de Kloosring, het plangebied, komen maximaal 14 woningen. De Kloosring zal deels worden verlegd. Voor het plangebied geldt dat de te ontwikkelen geschakelde en rijwoningen grotendeels in het peilgebied met een vast peil van NAP -0,80 m (3ST-20) komen te liggen.

## *Veiligheid*

Ten noorden van het plangebied ligt de Oud-Beijerlandsedijk, een secundaire waterkering. Het plangebied is echter niet gelegen in de kern- of een beschermingszone van deze waterkering. Het plangebied is evenmin gelegen in een gebied dat direct zal onderlopen bij een eventuele dijkdoorbraak. De ontsluiting naar vlucht- en evacuatiewegen is aanwezig.

### *Waterlast/waterberging*

Het plangebied ligt niet in een gebied met een wateropgave. Door de bouw van woningen en de aanleg van infrastructuur neemt de hoeveelheid verhard oppervlak in het gebied toe. Van de totale toename aan verharding dient 10% gecompenseerd te worden in de vorm van extra oppervlaktewater. Dit extra water wordt gerealiseerd door de aanleg van een nieuwe sloot aan de noordzijde van het gebied.

### *Riolering*

Afvalwater zal worden afgevoerd via het gemeentelijk riool (droogweerafvoer; DWA). Ten behoeve van de realisatie van de woningen dient een hydraulische berekening te worden gemaakt om de consequenties van de uitbreiding op het bestaande rioleringssysteem te beoordelen. Deze berekening zal worden opgenomen in een rioleringsplan dat ter beoordeling wordt voorgelegd aan de afdeling Planvorming - Rioleringszaken van het Waterschap. Hemelwater van daken, parkeerverharding en opritten moet worden afgekoppeld van het DWA. De woningen aan de Kloosring worden aangesloten op het aanwezige verbeterd gescheiden stelsel. Hemelwater dat op wegen valt, dient via bodempassages te worden afgevoerd naar het oppervlaktewater.

### *Watervoorziening*

De grondwaterstand hoeft in principe niet te worden aangepast. Als er geen wijzigingen in het waterpeil nodig zijn, zullen er als gevolg van de beoogde ontwikkeling geen problemen te verwachten zijn met de watervoorziening. Ook de omliggende gebieden zullen dan geen schade ondervinden door de beoogde ontwikkeling.

### *Volksgezondheid*

Van belang is het minimaliseren van risico's op watergerelateerde ziekten en plagen en het reduceren van verdrinkingsrisico's bij (eventuele) waterlopen. Bij het dimensioneren van waterlopen dient rekening te worden gehouden met de veiligheid van kinderen (ondiep, flauwe oevers). Dit geldt ook bij het toepassen van greppels en wadi's. Overstorten van vuilwater, maar ook van hemelwater dat een lange weg over vervuild oppervlak heeft afgelegd, dienen te worden voorkomen.

### *Bodemdaling*

Er is geen kans op bodemdaling als gevolg van het plan, want het betreft hier zavel- op zandgronden. Bovendien wordt in principe het waterpeil niet aangepast.

### *Grondwateroverlast*

De ontwateringsdiepte is minimaal 0,70 m. Aanpassing van het grondwaterpeil is in principe niet nodig ten behoeve van deze ontwikkeling. Indien ondergrondse constructies worden gebouwd, waarvan de onderkant dieper ligt dan de hoogste grondwaterstand, wordt geadviseerd waterdicht te bouwen om te voorkomen dat overlast van grondwater ontstaat.

### *Waterkwaliteit*

In het freatisch grondwater is tijdens het verkennend milieukundig bodemonderzoek ten noorden van het plangebied in één peilbuis een licht verhoogd bariumgehalte gemeten (hoger dan de landelijke streefwaarde). Voor de overige onderzochte parameters zijn geen overschrijdingen van de streefwaarden aangetroffen. In de bovengrond is slechts een licht verhoogde gehalten aan kwik, lood en/of PAK aangetroffen. In de ondergrond zijn geen verontreinigingen aangetroffen. Voor conclusies en aanbevelingen wordt verwezen naar de paragraaf 'bodemkwaliteit' in deze toelichting en naar het verkennend milieukundig bodemonderzoek (UDM midden B.V. 2010).

Het ontstaan van (nieuwe) vervuilingsbronnen dient zoveel mogelijk voorkomen te worden om vervuiling van water te beletten. Het toepassen van niet-uitloogbare bouwmaterialen voorkomt dat het hemelwater wordt vervuild. In verband hiermee dienen geen (sterk) uitloogbare materialen zoals koper, lood, zink, teerhoudende dakbedekking of geïmpregneerde beschoeiingen te worden gebruikt op delen die met hemelwater in contact komen, zoals de dakbedekking, goten en pijpen of er moet voorkomen worden dat deze materialen kunnen uitlogen (bijvoorbeeld door het coaten van loodslabben).

De bestaande waterlopen langs de randen staan allemaal in verbinding met waterlopen in de omgeving, waardoor doorspoeling gewaarborgd is. Het Waterschap geeft de voorkeur aan een waterdiepte van 1,00 m en een bodembreedte van minimaal 0,50 m voor al het water in het stedelijk gebied om een goede kwaliteit te kunnen halen. In het plan zal hier rekening mee moeten worden gehouden. Een en ander dient afgestemd te worden met de Afdeling Vergunningverlening van het Waterschap.

### *Verdroging*

De ontwikkeling heeft geen wezenlijke invloed op karakteristieke grondwaterafhankelijke ecologische waarden. Het plangebied is geen kwelgebied en watervervuiling vanuit het plangebied zal zoveel mogelijk worden voorkomen.

### *Natte natuur*

Het plangebied is geen onderdeel van de ecologische hoofdstructuur (EHS). De ontwikkeling doet geen afbreuk aan aquatische natuurwaarden.

### *Beheer en onderhoud*

Het beheer en onderhoud van hoofdwatergangen is in handen van het waterschap. Het overig water wordt door de gemeente Oud-Beijerland onderhouden. Langs de wateren nabij het plangebied gelden de volgende breedtes van beschermingszones op grond van de Legger, gemeten vanaf de insteek:

- hoofdwatergang: 5,0 meter;
- overig water: 1,0 meter.

Er moet aan beide zijden een beschermingszone liggen in verband met de toegang voor het jaarlijks onderhoud en voor de opslag van baggerspecie. Activiteiten binnen deze zones zijn vergunningplichtig op grond van de Keur. Onderhoudsstroken dienen (zwaar) onderhoudsmaterieel te kunnen dragen. Er mogen zich geen obstakels bevinden in de onderhoudsstroken. In voorkomende gevallen kan van bovengenoemde maten worden afgeweken met een ontheffing van het Waterschap, mits het onderhoud gewaarborgd is en op een reguliere manier kan worden uitgevoerd.

Het onderhoud aan afvoervoorzieningen van hemelwater op eigen terrein, zijn voor rekening van de (toekomstige) eigenaren. Beheer en onderhoud van de riolering is in handen van de gemeente Oud-Beijerland, evenals voorzieningen voor hemelwaterafvoer op openbaar terrein.

### *Keur*

Alle handelingen en werkzaamheden in de nabijheid van watergangen en waterschapswegen vallen onder de regels van de Keur. In deze verordening van het waterschap zijn gebods- en verbodsbepalingen opgenomen om de waterstaatsbelangen veilig te stellen. De initiatiefnemer zal vroegtijdig met het waterschap contact op moeten nemen over vergunning en/of meldingsplichtige activiteiten binnen het watersysteem.

## 5.11 Verkeer en vervoer

Met het plan worden maximaal 14 woningen gerealiseerd. Vanuit mobiliteit dient bepaald te worden of de omliggende wegen de toestroom aan verkeer kunnen verwerken en of er rekening is gehouden met voldoende parkeergelegenheid. De woningen zijn allen enkel bereikbaar via de Kloosring.

### *Verkeersaantrekkende werking*

Een algemene planologische aanname is dat een woning circa 7,8 tot 8,6 motorvoertuigbewegingen per etmaal genereert. Het plangebied realiseert daarmee maximaal 120 motorvoertuigbewegingen(14 x 8,6). Wanneer daar de verkeersgeneratie als gevolg van de bestaande bebouwing (2 x 8,6) vanaf wordt getrokken, komt dit neer op een toename van verkeersbewegingen van (120 - 17 =) 103 motorvoertuigen per etmaal.

De intensiteit over de Kloosring bedraagt circa 600 motorvoertuigen per etmaal. Voor 30 km/uur zones geldt op basis van richtlijnen van het CROW een maximale intensiteit van circa 5.000 motorvoertuigen per etmaal. Inclusief de planontwikkeling wordt de maximale capaciteit van de Kloosring bij lange na niet overschreden en gelden er vanuit verkeer geen bezwaren tegen de ontwikkeling.

Deze berekening heeft voor het hele gebied Kloosring/Krakestee plaatsgevonden. Ook hier kwam na de berekening geen bezwaren tegen de ontwikkeling van de deelgebieden.

Ten oosten van het plangebied blijft de bestaande langzaamverkeersroute (Van Lenneppad) gehandhaafd. Deze route sluit nog niet aan op de rest van de fietsstructuur van Oud-Beijerland. Door de aansluiting vanaf de Kloosring op de Beneden Oostdijk te realiseren, wordt de bereikbaarheid van de omgeving voor langzaam verkeer sterk verbeterd.

## *Parkeren*

Het plan voldoet aan de parkeernorm van de gemeente Oud-Beijerland. Voor de uitwerking van het parkeerbeleid voor Kloosring 35 t/m 55 wordt verwezen naar hoofdstuk 3 van dit uitwerkingsplan.

## 5.12 Duurzaamheid

### *Nationaal klimaatbeleid*

Teneinde de Kyotodoelstellingen te realiseren, is landelijk klimaatbeleid geformuleerd. De korte termijn doelstelling voor Nederland is de uitstoot van de belangrijkste broeikasgassen in de periode van 2008 – 2012 met 6% terug te dringen ten opzichte van 1990. Op de lange termijn wil de overheid de overgang naar een duurzame energiehuishouding bereiken (een aandeel van twintig procent duurzame energie in 2020) en verdere beperking van de CO2-uitstoot realiseren (30% in 2020 ten opzichte van 1990). Dit is verwoord in het vierde Nationaal Milieubeleidsplan (NMP4).

De Nederlandse overheid wil de helft van de nodige emissiereductie behalen met binnenlandse maatregelen en de andere helft uit het buitenland met behulp van de flexibele instrumenten uit het Kyoto-protocol.

### *Gemeentelijk klimaatbeleid*

De gemeente volgt ter uitwerking van het Rijksbeleid het regionaal beleid ten aanzien van Duurzaam bouwen. Dat betekent dat met bouwers via overeenkomsten of op vrijwillige basis afspraken worden gemaakt om te bouwen op de overeengekomen niveaus van de regionale checklisten Duurzaam bouwen voor nieuwbouwwoningen, woningbouwrenovatie en utiliteitsbouw. Dit betekent dat iets scherpere eisen gelden voor energiebesparende maatregelen en het gebruik van materialen ten opzichte van het Bouwbesluit, waarbij een schaal geldt van A tot D. Waarbij niveau A het hoogste niveau is en D het laagste niveau. Voor nieuwbouwwoningen geldt als standaardbeleid niveau B.

### *Duurzaam bouwen*

Duurzaam bouwen staat voor het ontwikkelen en beheren van de gebouwde omgeving met respect voor mens en milieu zodat kan worden voorzien in de behoefte van de huidige generatie zonder dat voor toekomstige generaties de mogelijkheid wordt ontnomen om ook in hun behoeften te kunnen voorzien. Duurzaam bouwen is daarmee onderdeel van de kwaliteit van de gebouwde omgeving.

### *Onderzoek*

Bij voorgenomen ontwikkeling wordt voorgenomen zo duurzaam mogelijk te bouwen. Dit houdt in dat gebruik wordt gemaakt van duurzame materialen. Voorts geldt dat uiteraard wordt voldaan aan de duurzaamheidseisen uit het Bouwbesluit.

### *Conclusie*

De haalbaarheid van het aspect duurzaamheid wordt gezien het bovenstaande haalbaar geacht.

## 5.13 M.e.r.-beoordeling

Per 1 april 2011 is het Besluit milieueffectrapportage 1994 gewijzigd. Met deze wijziging kan niet langer worden volstaan met toetsing van m.e.r.-beoordelingsplichtige activiteiten aan de drempelwaarden. Indien een activiteit onder de drempelwaarde ligt zal alsnog moeten worden getoetst aan de Europese richtlijn.

Het toevoegen van 2.000 woningen of meer wordt in het algemeen gezien als een m.e.r. beoordelingsplichtige activiteit. Dit uitwerkingsplan maakt maximaal 14 woningen mogelijk. In het kader van de voorbereiding is geconstateerd dat het plan niet binnen een kwetsbaar of waardevol gebied is gelegen. Dit is bekrachtigd in de uitgevoerde onderzoeken, waaronder het uitgevoerde flora- en faunaonderzoek, de waterparagraaf en de milieuonderzoeken. Op basis hiervan kan geconcludeerd worden dat het milieubelang in voldoende mate is afgewogen en dat er geen nadelige effecten zijn te verwachten. Gezien de aard en omvang van maximaal 14 woningen is een m.e.r.-beoordelingsplicht niet aan de orde.

## 5.14 Ladder van duurzame verstedelijking

In artikel 3.1.6 Besluit ruimtelijke ordening (Bro) is de verplichting opgenomen om in het geval van een nieuwe stedelijke ontwikkeling in de toelichting een onderbouwing op te nemen met de nut en noodzaak van de nieuwe stedelijke ruimtevraag en de ruimtelijke inpassing. Dit borgt dat tot een zorgvuldige ruimtelijke afweging en inpassing van die nieuwe ontwikkelingen wordt gekomen. Hierbij wordt gebruik gemaakt van 'de ladder voor duurzame verstedelijking'.

In het kort wordt hiermee gekeken naar de vervangings- en uitbreidingsvraag, de mogelijkheden voor herstructurering of intensivering van bestaande locaties en het benutten van ruimte op locaties elders in de regio.

Om dit wettelijk vast te leggen is artikel 3.1.6 Bro per 1 oktober 2012 uitgebreid met twee leden die de werking van de ladder uitleggen. De tekst luidt als volgt:

- 2. De toelichting bij een bestemmingsplan dat een nieuwe stedelijke ontwikkeling mogelijk maakt, voldoet aan de volgende voorwaarden:
	- a. er wordt beschreven dat de voorgenomen stedelijke ontwikkeling voorziet in een actuele regionale behoefte;
	- b. indien uit de beschrijving, bedoeld in onderdeel a, blijkt dat sprake is van een actuele regionale behoefte, wordt beschreven in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins, en;
	- c. indien uit de beschrijving, bedoeld in onderdeel b, blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.
- 3. Het tweede lid is van overeenkomstige toepassing op een provinciale verordening die een locatie voor stedelijke ontwikkeling aanwijst.

In het moederplan is al rekening gehouden met de invulling van het gebied met woningen. Deze uitbreiding voorziet in een actuele regionale behoefte en vindt plaats binnen het bestaand stedelijk gebied en voldoet derhalve aan de ladder duurzame verstedelijking. Daarnaast wordt conform het beleid van de duurzaamheidsladder ruimte geboden aan inbreiding, zodat uitbreiding in het landelijk gebied wordt voorkomen.

# **6 JURIDISCHE ASPECTEN**

Het uitwerkingsplan 'Kloosring 35 t/m 55' is een uitwerking van het bestemmingsplan 'Kloosring/Krakestee' en heeft bij dit uitwerkingsplan als richtlijn gediend.

Het juridische deel van het uitwerkingsplan bestaat uit een verbeelding en planregels. In dit hoofdstuk wordt ingegaan op de wijze van juridische vertaling in planregels van de voor het plangebied gewenste functionele en stedenbouwkundige ontwikkeling. Bij het opstellen van de verbeelding en de planregels is uitgegaan van de bepalingen uit het Standaard Vergelijkbare BestemmingsPlannen (SVBP2012).

## 6.1 Verbeelding

Op de verbeelding is met behulp van de in de SVBP2012 bepaalde methode de bestemming van de gronden aangegeven. De bijbehorende bepalingen zijn vervolgens opgenomen in de planregels. De verbeelding visualiseert de planregels.

## 6.2 Planregels

De planregels bestaan uit de volgende vier hoofdstukken:

- 1. Inleidende regels
- 2. Bestemmingsregels
- 3. Algemene regels
- 4. Overgangs- en slotregels

### *Hoofdstuk 1 Inleidende regels*

In dit hoofdstuk is een aantal begrippen verklaard dat wordt gebruikt in de regels. Dit voorkomt dat er bij de uitvoering van het plan onduidelijkheden ontstaan over de uitleg van bepaalde regelingen. Daarnaast is het artikel 'Wijze van meten' opgenomen waarin bepaald is hoe de voorgeschreven maatvoering in het plan gemeten moet worden.

### *Hoofdstuk 2 Bestemmingsregels*

In dit hoofdstuk zijn de in het plan voorkomende bestemmingen geregeld. In ieder artikel is per bestemming bepaald welk gebruik van de gronden is toegestaan en welke bouwregels er gelden. Tevens zijn, waar mogelijk, flexibiliteitsbepalingen opgenomen.

### *Verkeer- Verblijfsgebied*

De bestemming 'Verkeer-Verblijfsgebied' is opgenomen voor gronden met een verkeersfunctie betreft hier een bestemming met aan globaal karakter waarbinnen woonstraten, fiets- en voetpaden met de daarbij behorende voorzieningen mogelijk zijn.

### *Wonen*

De bestemming 'Wonen ' is opgenomen voor het nieuwe woongebied ten zuiden van de Kloosring. Omdat hier een globale bestemmingslegging gewenst is wijkt de bestemming af van de woonbestemming zoals deze is opgenomen in het bestemmingpsplan 'Wonen'. Er zijn ruimere bouwvlakken opgenomen en de regeling met betrekking tot de hoogte – in relatie tot het bebouwingspercentage – is specifiek geregeld. Wel dient hoofdbebouwing minimaal 3 meter van de zijdelingse bouwperceelgrens te worden gerealiseerd ten behoeve van de openheid.

Het vigerend bestemmingsplan kent geen dubbelbestemmingen (zoals 'Waarde – Archeologie' of 'Waterstaat – Waterkering').

#### *Hoofdstuk 3 Algemene regels*

In dit hoofdstuk worden, in aanvulling op de bestemmingsbepalingen, aanvullende regels gesteld.

#### *Anti-dubbeltelregel*

In deze regel is vastgelegd dat grond die in aanmerking moest worden opgenomen bij het verlenen van een omgevingsvergunning, waarvan de uitvoering heeft plaatsgevonden of alsnog kan plaatsvinden, bij de beoordeling van een andere aanvraag om omgevingsvergunning niet opnieuw in beschouwing mag worden genomen.

#### *Algemene bouwregels*

In dit artikel is een aantal aanvullende bouwregels opgenomen dat voor alle bestemmingen kan gelden. Het gaat om de uitsluiting aanvullende werking bouwverordening, nadere eisen, parkeren en antenne-installaties.

### *Algemene afwijkingsregels*

Dit artikel is een aanvulling op de afwijkingsregels uit de bestemmingen. In het artikel is een aantal algemene afwijkingen opgenomen, die middels een omgevingsvergunning kan worden verleend. Het betreft een standaardregeling die het mogelijk maakt om bij de uitvoering van bouwplannen beperkte afwijkingen van het plan bij een omgevingsvergunning mogelijk te maken. Het gaat bijvoorbeeld om een overschrijding van de bouwgrenzen met vijf meter, het afwijken van gegeven maten, afmetingen en percentages met niet meer dan 10% en het mogelijk maken van de bouw van schakelkastjes (nutsgebouwtjes) in het openbare gebied.

#### *Algemene wijzigingsregels*

In dit artikel is een algemene wijzigingsregels opgenomen. Het betreft hier een standaardregeling die het mogelijk maakt om bij de uitvoering van bouwplannen beperkte afwijkingen van de bouwvlakken mogelijk te maken die niet met een omgevingsvergunning voor afwijken geregeld kunnen worden. Randvoorwaarden zijn gesteld om te voldoen aan deze wijzigingsregel.

#### *Algemene procedureregels*

Dit artikel regelt de procedure die burgemeester en wethouders dienen te volgen indien toepassing wordt gegeven aan de in dit plan opgenomen afwijkings-, nadere eisen- of wijzigingsregels.

### *Hoofdstuk 4 Overgangs- en slotregels*

#### *Overgangs- en slotregels*

In het overgangsrecht is een regeling opgenomen voor bebouwing en gebruik dat al bestond bij het opstellen van het plan, maar dat strijdig is met de opgenomen regeling. Onder bepaalde voorwaarden mag deze strijdige bebouwing en/of strijdig gebruik worden voortgezet of gewijzigd.

In de slotregel is de officiële naam van het plan bepaald. Onder deze naam kan het uitwerkingsplan worden aangehaald.

# **7 UITVOERBAARHEID**

## 7.1 Economische uitvoerbaarheid

### *GrexWet*

Bij de voorbereiding van een bestemmingsplan dient op grond van artikel 3.1.6 van het Besluit ruimtelijke ordening (Bro) in de plantoelichting van een bestemmingsplan minimaal inzicht te worden gegeven in de economische uitvoerbaarheid van het plan. Tevens is met de inwerkingtreding van de Wet ruimtelijke ordening de verplichting ontstaan om, indien sprake is van ontwikkelingen waarvoor de gemeente redelijkerwijs kosten moet maken, bijvoorbeeld voor de aanleg van voorzieningen van openbaar nut, en de plankosten, deze moeten kunnen worden verhaald op de initiatiefnemer c.q. ontwikkelaar. Een en ander dient te worden vastgelegd in privaatrechtelijke overeenkomsten met iedere grondeigenaar. Als er met een grondeigenaar geen overeenkomst is gesloten en het kostenverhaal niet anderszins is verzekerd, dient een exploitatieplan te worden opgesteld welke tegelijkertijd met het bestemmingsplan moet worden vastgesteld.

### *Exploitatieplan of -opzet*

Artikel 6.12 van de Wro meldt het volgende: ''De gemeenteraad stelt een exploitatieplan vast voor gronden waarop een bij algemene maatregel van bestuur aangewezen bouwplan is voorgenomen''. Het project bevat een bouwplan zoals bedoeld in artikel 6.2.1 van het Bro. Het opstellen van een exploitatieplan is niet verplicht indien een anterieure overeenkomst wordt afgesloten.

Voor zover de gronden niet in eigendom zijn bij de gemeente, heeft de gemeente met de grondeigenaren een anterieure overeenkomst gesloten. Het kostenverhaal is hiermee anderszins verzekerd waardoor het opstellen van een exploitatieplan niet nodig is.

Gezien het voorgaande wordt het plan financieel uitvoerbaar geacht.

## 7.2 Maatschappelijke uitvoerbaarheid

### *Ontwerpfase*

Op de voorbereiding van een uitwerkingsplan is artikel 3.9 Wro (gelezen in samenhang met afdeling 3.4 van de Algemene wet bestuursrecht) van toepassing.

Het ontwerp van het uitwerkingsplan 'Kloosring 35 t/m 55' heeft met de daarbij behorende stukken met ingang van zaterdag 27 februari gedurende zes weken ter inzage gelegen op het gemeentehuis aan de W. van Vlietstraat 6 te Oud-Beijerland en is daarnaast raadpleegbaar geweest op de gemeentelijke website en op ruimtelijkeplannen.nl.

Gedurende de periode van terinzagelegging zijn drie zienswijzen ontvangen. De ingekomen zienswijzen zijn alleen binnen de wettelijke termijn ontvangen. Deze zienswijzen zijn samengevat en voorzien van een antwoord in de 'Nota van beantwoording zienswijzen Ontwerpuitwerkingsplan 'Kloosring 35 t/m 55'. In deze nota is de Staat van wijzigingen opgenomen. De wijzigingen zijn doorgevoerd in het uitwerkingsplan 'Kloosring 35 t/m 55'. De nota is opgenomen als bijlage bij de toelichting.

Na vaststelling wordt het bestemmingsplan, samen met het besluit tot vaststelling hiervan, opnieuw zes weken ter inzage gelegd. Gedurende deze periode kunnen belanghebbenden tegen dit besluit beroep aantekenen bij de Afdeling Bestuursrechtspraak van de Raad van State.