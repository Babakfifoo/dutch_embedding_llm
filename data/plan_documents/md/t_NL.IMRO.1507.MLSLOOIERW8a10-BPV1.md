# **Vastgesteld Bestemmingsplan 'Slooierweg 8a-10, Melderslo'**

*NL.IMRO.1507.MLSLOOIERW8A10-BPV1* 

## **Bestemmingsplan**

### **"Slooierweg 8a-10 Melderslo"**

NL.IMRO.1507.MLSLOOIERWEG8a10-BPV

### **Opdrachtgever/Initiatiefnemer:**

- 
- 
- Postcode en Woonplaats : 5961 LL Horst
- Opdrachtnemer / Gemachtigde
- 
- 
- 
- Postcode en woonplaats : 5800 GA Venray
- 
- 
- Naam en Voorletters : de heer B. Roefs en mevrouw M. Roeffen Correspondentieadres Stuksbeemden 155
	-
- Opgesteld door : Arvalis Adviseurs
- Naam en voorletters : Rutten, J. en Bergsma,T.
- Adres : Postbus 5043
	-
- Telefoon : 06-20995446 / 06-55 720230
- E-mailadres : JRutten@arvalis.nl / TBergsma@arvalis.nl

## **Inhoudsopgave**

| 1   |       | INLEIDING                                                       | 1  |
|-----|-------|-----------------------------------------------------------------|----|
| 1.1 |       | Aanleiding en doel van het bestemmingsplan                      | 1  |
| 1.2 |       | Ligging en begrenzing plangebied                                | 2  |
| 1.3 |       | Vigerend bestemmingsplan                                        | 2  |
| 1.4 |       | Bij het plan behorende stukken                                  | 3  |
| 1.5 |       | Leeswijzer                                                      | 3  |
| 2   |       | BESCHRIJVING VAN HET PLANGEBIED                                 | 5  |
| 2.1 |       | Algemeen                                                        | 5  |
| 2.2 |       | Ruimtelijke structuur                                           | 5  |
| 3   |       | BELEID                                                          | 6  |
| 3.1 |       | Inleiding                                                       | 6  |
| 3.2 |       | Rijksbeleid                                                     | 6  |
|     | 3.2.1 | Structuurvisie infrastructuur en ruimte                         | 6  |
|     | 3.2.2 | Besluit algemene regels ruimtelijke ordening (Barro)            | 7  |
|     | 3.2.3 | Ladder van duurzame verstedelijking                             | 8  |
| 3.3 |       | Provinciaal beleid                                              | 9  |
|     | 3.3.1 | Provinciaal omgevingsplan Limburg                               | 9  |
|     | 3.3.2 | Provinciale omgevingsverordening "hoofdstuk ruimte"             | 10 |
| 3.4 |       | Regionaal beleid                                                | 13 |
|     | 3.4.1 | Naar een toekomstbestendige woningvoorraad in regio Venray e.o. | 13 |
|     | 3.4.2 | Regionale structuurvisie wonen Noord-Limburg                    | 13 |
| 3.5 |       | Gemeentelijk beleid                                             | 14 |
|     | 3.5.1 | Integrale Structuurvisie Horst aan de Maas                      | 14 |
|     | 3.5.2 | Verblijfsfuncties binnen Structuurvisie Klavertje 4 gebied      | 16 |
|     | 3.5.3 | Masterplan Wonen Horst aan de Maas                              | 17 |
|     | 3.5.4 | Vigerend wijzigingsplan en vigerend bestemmingsplan             | 17 |
| 3.6 |       | Conclusie                                                       | 17 |
| 4   |       | PLANBESCHRIJVING                                                | 18 |
| 4.1 |       | Stedenbouw                                                      | 18 |
| 4.2 |       | Inrichting nieuwe natuur                                        | 18 |
| 5   |       | SECTORALE ASPECTEN                                              | 20 |
| 5.1 |       | Inleiding                                                       | 20 |
| 5.2 |       | Milieuaspecten                                                  | 20 |
|     | 5.2.1 | Milieueffectrapportage                                          | 20 |
|     | 5.2.2 | Bodem en grondwaterkwaliteit                                    | 21 |
|     | 5.2.3 | Geluid                                                          | 22 |
|     | 5.2.4 | Luchtkwaliteit                                                  | 23 |
|     | 5.2.5 | Spuitzone                                                       | 25 |

| 5.2.6 | Geur veehouderijen               | 25 |
|-------|----------------------------------|----|
| 5.2.7 | Gezondheid                       | 26 |
| 5.2.8 | Bedrijven en milieuzonering      | 26 |
| 5.2.9 | Externe veiligheid               | 29 |
| 5.3   | Waterparagraaf                   | 30 |
| 5.3.1 | Provinciaal Waterplan Limburg    | 30 |
| 5.3.2 | Watertoets                       | 31 |
| 5.4   | Kabels en leidingen              | 32 |
| 5.5   | Ecologie                         | 32 |
| 5.5.1 | Natura2000 notitie               | 36 |
| 5.6   | Archeologie en Cultuurhistorie   | 37 |
| 5.7   | Verkeer en parkeren              | 38 |
| 6     | UITVOERBAARHEID                  | 40 |
| 6.1   | Economische uitvoerbaarheid      | 40 |
| 6.2   | Handhaving                       | 40 |
| 6.3   | Maatschappelijke uitvoerbaarheid | 41 |
| 7     | JURIDISCHE TOELICHTING           | 43 |

### **Bijlagen:**

- 1. Principestandpunt gemeente Horst aan de Maas
- <span id="page-4-3"></span>2. Quickscan natuurwetgeving
- <span id="page-4-0"></span>3. Akoestisch onderzoek wegverkeerslawaai geluidbelasting wegverkeer
- <span id="page-4-4"></span>4. Verkennend booronderzoek (IVO-O)
- <span id="page-4-1"></span>5. Aerius berekening realisatie/aanlegfase
- <span id="page-4-2"></span>6. Aerius berekening gebruiksfase

### **1 INLEIDING**

### **1.1 Aanleiding en doel van het bestemmingsplan**

De initiatiefnemers van het voorliggende plan zijn de heer B. Roefs en mevrouw M. Roeffen, woonachtig aan Stuksbeemden 155 te (5961 LL) in Horst. Zij zijn voornemens om aan de Slooierweg 8a (tussen de nummers 8 en 10) een woning te realiseren. Het gebruik door "Wonen" is op dit moment strijdig met het vigerende bestemmingsplan van de gemeente Horst aan de Maas. Het planvoornemen voorziet in een wijzing van het bestemmingsplan zodanig dat het plangebied bestemd wordt voor de oprichting van een woning.

Er is door de initiatiefnemers een principeverzoek ingediend. Daarop heeft de gemeente Horst aan de Maas een principestandpunt kenbaar gemaakt. Hieruit blijkt dat in principe medewerking verleend kan worden aan het verzoek, onder voorwaarden dat:

- Het in 1976 en 1980 vergunde voormalige bedrijfsgebouw (met een vergund oppervlak van circa 188 m2) gesloopt wordt;
- Aangesloten wordt bij de regels van het bestemmingsplan 'Buitengebied Horst aan de Maas';
- Een financiële kwaliteitsbijdrage wordt betaald;
- Een planschadeverhaalsovereenkomst wordt getekend;
- Aangetoond kan worden dat het plan in overeenstemming is met een goede ruimtelijke ordening.

Onder voorwaarden heeft de gemeente in principe medewerking kunnen verlenen aan de oprichting van een woning op de betreffende locatie. Een van deze voorwaarden die de gemeente gesteld heeft voor het mogen realiseren van een nieuwe woning is een kwaliteitsverbetering. De tegenprestatie heeft vorm gekregen door enkele landbouwpercelen met een totaaloppervlak van 2,60 ha, gelegen nabij de Hesselenweg en Reulsweg te Horst om te gaan vormen naar natuur. Om de nieuwe woning en de daarmee samenhangende tegenprestatie in een passend juridisch-planologisch kader vast te leggen is voorliggend wijzigingsplan, in het kader van de Wet ruimtelijke ordening (Wro), opgesteld. In dit wijzigingsplan wordt aan de locatie Slooierweg een woonbestemming met bouwrecht toegekend, waardoor de bouw- en gebruiksmogelijkheden voor een nieuwe woning ontstaan. Tevens wordt aan de locatie nabij de Hesselenweg en Reulsweg te Horst een natuurbestemming toegekend waarmee betreffende percelen aan de landbouw worden onttrokken en natuurlijk kunnen worden ingericht.

Aan de gestelde voorwaarden kan worden voldaan. Dit zal duidelijk worden gemaakt in het voorliggende bestemmingsplan.

### **1.2 Ligging en begrenzing plangebied**

Het plangebied is gelegen op de locatie Slooierweg 8a (tussen de nummers 8 en 10) te Melderslo. Rondom de locatie zijn particuliere woningen aanwezig en enkele (agrarische) bedrijven. De locatie is kadastraal bekend als gemeente Horst sectie T nummer 178.

Om deze kadastrale locatie niet in twee bestemmingsplannen te laten vallen is gekozen voor één bestemmingsplan voor het gehele kadastrale nummer. Hierdoor is de woning Slooierweg 10 ook onderdeel van de planlocatie.

De tegenprestatie vindt plaats op de percelen kadastraal bekend als gemeente Horst, sectie T, nummers 800, 840, 1742 en 1743 en zijn gelegen nabij de Hesselenweg en Reulsweg te Horst.

### **1.3 Vigerend bestemmingsplan**

In deze paragraaf wordt nader ingegaan op het vigerende bestemmingsplan en de relatie hiervan met het te nemen besluit. Het actuele gemeentelijke beleid is opgenomen in paragraaf [3.5.](#page-18-0)

De locatie is gelegen in het wijzigingsplan 'Slooierweg 10', van de gemeente Horst aan de Maas.

Aan de wijzigingsvoorwaarden van de op het wijzigingsplan van toepassing verklaarde regels van het bestemmingsplan 'Buitengebied Horst aan de Maas' wordt niet voldaan, aangezien er een woning wordt toegevoegd. Een nieuw bestemmingsplan is noodzakelijk om dit wel mogelijk te maken. Deze ligt nu voor.

De locaties zijn gelegen in het bestemmingsplan 'Bestemmingsplan Buitengebied Horst aan de Maas, herziening', van de gemeente Horst aan de Maas

De locatie van de tegenprestatie vind plaats op gronden met de enkelbestemming 'Agrarisch met waarden'. Deze worden omgezet in de bestemming 'Natuur'.

### **1.4 Bij het plan behorende stukken**

Samen met de bijbehorende regels, bijlagen en verbeelding vormt deze toelichting het bestemmingsplan.

### **1.5 Leeswijzer**

Het onderhavige bestemmingsplan voorziet in de benodigde motivering van het planvoornemen, in de vorm van een toelichting. Aan bod komen de volgende aspecten:

- gebiedsbeschrijving, hoofdstuk 2;
- het actuele beleid, hoofdstuk 3;
- planbeschrijving hoofdstuk 4;
- Toetsing van het plan aan de sectorale aspecten, hoofdstuk [5;](#page-24-0)
- Uitvoerbaarheid van het plan, hoofdstuk 6;
- Juridische toelichting, hoofdstuk 7.

### **2 BESCHRIJVING VAN HET PLANGEBIED**

### **2.1 Algemeen**

De projectlocatie van de woning ligt aan de Slooierweg 8a (tussen de nummers 8 en 10) tussen de kernen Horst en Melderslo. Het betreft een gebied dat gemengd in gebruik is door (agrarische) bedrijven, glastuinbouw en woningen. Bedrijfsgebouwen, bedrijfswoningen en burgerwoningen wisselen elkaar af.

Initiatiefnemers zijn voornemens om op de locatie een burgerwoning te realiseren.

De tegenprestatie vindt plaats op de percelen kadastraal bekend als gemeente Horst, sectie T, nummers 800, 840, 1742 en 1743 en zijn gelegen in het natuurgebied 't Ham. Dit natuurgebied ligt tussen de kern van Horst en het bos- en natuurgebied de Reulsberg. Dwars door 't Ham stroomt de Groote Molenbeek. De betreffende percelen zijn thans nog in agrarisch gebruik.

### **2.2 Ruimtelijke structuur**

Het plangebied bestaat sinds de vaststelling van het wijzigingsplan 'Slooierweg 10 Melderslo' uit een burgerwoning. Het voorliggende plan maakt een nieuwe burgerwoning mogelijk in een open ruimte tussen twee bestaande burgerwoningen.

### **3 BELEID**

### **3.1 Inleiding**

Dit hoofdstuk geeft een beeld van de randvoorwaarden die vanuit het beleid gelden betreffende onderhavige ontwikkeling. De beleidskaders zijn op verschillende schaalniveaus beschreven. Aan bod komt het rijksbeleid, provinciaal beleid en het gemeentelijk beleid.

### **3.2 Rijksbeleid**

### **3.2.1 Structuurvisie infrastructuur en ruimte**

De Structuurvisie Infrastructuur en Ruimte (SVIR) is vastgesteld op 13 maart 2012. In de SVIR legt het Rijk de ambities voor Nederland in 2040 vast, er wordt dus een visie gepresenteerd van waar Nederland in 2040 moet staan. Dit gebeurt aan de hand van (inter)nationale ontwikkelingen die de ruimtelijke en mobiliteitsopgaven zowel bovengronds als ondergronds voor de toekomst moeten bepalen. Zo werkt het Rijk aan een concurrerend, bereikbaar, leefbaar en veilig Nederland. Dit betekent onder andere dat het Rijk een aantrekkelijk vestigingsklimaat wil ontwikkelen, waarbij de concurrentiekracht voor internationale bedrijven en een economische ontwikkeling wordt versterkt. Hierbij zijn onder andere sterke stedelijke regio's nodig, waarbij een goede 'quality of life', optimale bereikbaarheid en goede (logistieke) verbindingen met Europa en de wereld het uitgangspunt zijn. Om deze ambities waar te kunnen maken vraagt het Rijk ook steun aan de decentrale overheden, de diverse marktpartijen en kennisinstellingen. Naast deze ambities voor de lange termijn kiest het Rijk tevens drie concrete doelen om Nederland concurrerend, bereikbaar, leefbaar en veilig te houden voor de middellange termijn (2028), te weten:

- Het vergroten van de concurrentiekracht van Nederland door het versterken van de ruimtelijkeconomische structuur van Nederland;
- Het verbeteren en ruimtelijk zekerstellen van de bereikbaarheid waarbij de gebruiker voorop staat;
- Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Hierbij maakt het Rijk gebruik van verschillende nationale belangen, waarvoor zij verantwoordelijk zijn en resultaten wil boeken. Onderhavig plan heeft echter geen invloed op de beschreven doelen die het Rijk nastreeft. De beoogde ontwikkeling heeft een te kleinschalig karakter om hier effect op te hebben.

### **3.2.2 Besluit algemene regels ruimtelijke ordening (Barro)**

Naast de Structuurvisie kent de Rijksoverheid ook het 'Besluit en ministeriële regeling algemene regels ruimtelijke ordening (Barro, Rarro), 2011'. De eerste tranche van het Besluit algemene regels ruimtelijke ordening is vastgesteld op 22 augustus 2011 en op 30 december 2011 in werking getreden. Dit Barro is ontstaan bij het ontwerp Structuurvisie Infrastructuur en Ruimte (SVIR). Het Rijk heeft hierin vastgelegd dat voor een aantal specifieke onderwerpen algemene regels gelden, dit is immers een bevoegdheid van het Rijk. Het gaat hierbij om het beschermen van de nationale belangen.

In het Barro zijn regels opgenomen waaraan de inhoud van bestemmingsplannen moet voldoen. Het Barro omvat alle ruimtelijke rijksbelangen die juridisch doorwerken op het niveau van bestemmingsplannen. Het gaat om kaders voor onder meer het bundelen van verstedelijking, de bufferzones, nationale landschappen, de Ecologische Hoofdstructuur, de kust, grote rivieren, militaire terreinen, mainportontwikkeling van Rotterdam en de Waddenzee. Met het Barro maakt het Rijk proactief duidelijk waar provinciale verordeningen en gemeentelijke bestemmingsplannen aan moeten voldoen. Uit de regels en kaarten behorende bij het Barro kan worden afgeleid welke aspecten relevant zijn voor het ruimtelijke besluit.

In het Besluit algemene regels ruimtelijke ordening (Barro) is door het Rijk vastgelegd dat de Provincie verantwoordelijk is voor de begrenzing van de Ecologische Hoofdstructuur (EHS, inmiddels door het Rijk Nationaal Natuurnetwerk genoemd) en begrenzing en bescherming van de EHS dient vast te leggen in een provinciale verordening. In Limburg is de EHS vastgelegd in de Goudgroene natuurzone. In paragraaf 5 van de omgevingsverordening Limburg 2014 wordt de begrenzing van de Goudgroene natuurzone bepaald en wordt invulling gegeven aan het beschermingsregime op basis van het Barro en de daarin verwoorde 'Spelregels EHS'.

Met de realisatie van de woning aan de Slooierweg worden geen van de genoemde belangen geschaad. Met de tegenprestatie, noodzakelijk voor de realisatie van de woning, wordt natuur gerealiseerd binnen het Nationaal Natuurnetwerk. Kortom, het woningbouwinitiatief is niet in strijd met de beleidsregels zoals deze zijn opgenomen in het Barro en de daarmee gepaard gaande tegenprestatie zorgt zelfs voor een realisatie van deze beleidsregels.

*Afbeelding 1, Uitsnede besluit algemene regels ruimtelijke ordening*

In het plangebied werken geen regels vanuit het Barro rechtstreeks door en hoeft hiermee dan ook geen rekening te worden gehouden.

### **3.2.3 Ladder van duurzame verstedelijking**

Overheden dienen nieuwe stedelijke ontwikkelingen te motiveren met drie opeenvolgende stappen. De stappen bewerkstelligen dat de wens om een nieuwe stedelijk ontwikkeling mogelijk te maken, nadrukkelijk wordt gemotiveerd en afgewogen met oog voor de ruimtevraag, de beschikbare ruimte en de ontwikkeling van de omgeving waarin dit gebied ligt.. Artikel 3.1.6 lid 2 Bro geeft aan dat de toelichting van een bestemmingsplan, dat een nieuwe stedelijke ontwikkeling mogelijk maakt, moet voldoen aan een aantal voorwaarden. De motivering is, afhankelijk van de locatie, in drie treden opgebouwd:

- Trede 1: bepalen regionale vraag: is er een actuele regionale behoefte?

- Trede 2: is (een deel van) de regionale behoefte op te vangen in bestaand stedelijk gebied? (indien het antwoord op deze vraag positief is en geen sprake is van ontwikkelingen buiten bestaand stedelijk gebied, is de motivering afgerond);

- Trede 3: zo nee, zoek een locatie die multimodaal ontsloten kan worden voor de (resterende) regionale behoefte.

De ladder van duurzame verstedelijking is van toepassing op nieuwe stedelijke ontwikkelingen. De onderhavige projectlocatie is gelegen in het buitengebied van de gemeente Horst aan de Maas, er wordt één woning toegevoegd.

Er is geen ondergrens bepaald voor wat een 'stedelijke ontwikkeling' is. Op basis van jurisprudentie (ABRvS 14 januari 2014, nr. 201308263/2/R4) blijkt dat één of enkele woningen niet gezien worden als een stedelijke ontwikkeling. Een toetsing aan de ladder van duurzame verstedelijking is derhalve niet aan de orde.

### **3.3 Provinciaal beleid**

### **3.3.1 Provinciaal omgevingsplan Limburg**

Het Provinciaal Omgevingsplan Limburg (het POL) is op 12 december 2014 vastgesteld door Provinicale Staten van de provincie Limburg en is een plan op hoofdlijnen. Het biedt een samenhangend overzicht van de provinciale visie op de ontwikkeling van de kwaliteitsregio Limburg, en de ambities, rol en werkwijze op een groot aantal beleidsterreinen. Het is zowel Structuurvisie, Streekplan, Waterhuishoudingplan, Milieubeleidsplan, als Verkeer en vervoerplan, en bevat de hoofdlijnen van de fysieke onderdelen van het economische, en sociaal-culturele beleid.

Binnen Limburg maakt de provincie allereerst onderscheid tussen bebouwd gebied en landelijk gebied. Dit onderscheid hangt samen met de ambities gericht op enerzijds vitale en sterke steden, leefbaarheid van kernen en bereikbaarheid van voorzieningen in zijn algemeenheid, en anderzijds het behoud van een goede landbouwstructuur, veerkrachtige watersystemen en robuuste natuurnetwerken.

*Afbeelding 2, POL kaart1, zonering Limburg*

### **Toetsing.**

Het projectgebied is op grond van het Provinciaal Omgevingsplan Limburg aangeduid als "Landelijk gebied, buitengebied". De tegenprestatie vind plaats binnen de "Zilvergroene natuurzone".

### **Landelijk gebied**

Dit is het gebied buiten de steden, plattelandskernen en bedrijventerreinen. De contramal dus van het bestaand bebouwd gebied. Een rijk geschakeerd gebied bestaande uit rivier- en beekdalen, hellingen, landbouwgronden, glastuinbouw, bos- en natuurgebieden, delfstofwinningen, solitaire woningen en bedrijfsgebouwen, linten en clusters van bebouwing, verblijfsrecreatieve terreinen e.d. en doorsneden

met allerlei vormen van infrastructuur. Het landelijk gebied wordt op hoofdlijnen en indicatief onderverdeeld in 4 zones: goudgroene natuurzones, zilvergroene natuurzones, bronsgroene landschapszone en buitengebied.

### **Buitengebied**

Deze zone omvat een breed scala aan gebieden variërend van landbouwgebieden in algemene zin, glastuinbouwgebieden, ontwikkelingsgebieden intensieve veehouderij, verblijfsrecreatieve terreinen, stadsrandzones tot linten en cluster van bebouwing. De betekenis en begrenzing van het (bestaand) bebouwd gebied De grens tussen het bestaand bebouwd gebied en het landelijk gebied is een belangrijke grens, onlosmakelijk onderdeel van de ladder van duurzame verstedelijking, één van de Limburgse principes.

Via regionale uitwerking vindt concretisering van het POL2014 plaats. Deze regionale uitwerkingen zouden ruimte moeten bieden om complexe zaken regionaal op te pakken, met grensoverschrijdende inspiratie en denkkracht voor ontwikkeling van instrumenten. Deze regionale uitwerkingen bieden de kans bij bijvoorbeeld het zoeken naar de meest geschikte locaties, aanspraak op middelen en capaciteit en de mogelijkheid voor regionale afstemming.

Op dit moment is er echter nog geen sprake van een vastgestelde regionale uitwerking voor het landelijk gebied.

Het voorgenomen initiatief past goed binnen de uitgangspunten van Provinciaal Omgevingsplan Limburg, binnen de aanduidingen 'landelijk gebied' en 'buitengebied'. De voorliggende locatie kan immers gezien worden als een lint, waar een extra woning wordt toegevoegd (verdichting plaatsvindt). Rondom de locatie zijn reeds meerdere woonlocaties aanwezig.

### **Zilvergroene natuurzone**

De locatie waar de tegenprestatie plaats zal vinden is gelegen in de zone 'zilvergroene natuurzone'. In deze zone staat het benutten van kansen voor natuur centraal. Hier vind een omzetting plaats van een agrarische bestemming van enkele landbouwpercelen naar een natuurbestemming zodat deze percelen natuurlijk ingericht kunnen worden.

De tegenprestatie draagt bij aan de realisatie van de natuurdoelstellingen in de zilvergroene natuurzone en past derhalve binnen het gestelde in het POL2014.

### **3.3.2 Provinciale omgevingsverordening "hoofdstuk ruimte"**

Op 12 december 2014 is de Omgevingsverordening Limburg in werking getreden. In deze verordening is het provinciaal beleid nader uitgewerkt in regelgeving. Het hoofdstuk Ruimte van de Omgevingsverordening Limburg 2014 is gebaseerd op artikel 4.1 van de Wet ruimtelijke ordening (Wro). In het hoofdstuk Ruimte van de Omgevingsverordening 2014 zijn voor een beperkt aantal

onderdelen van het POL-beleid regels opgenomen. In het POL 2014 is een toelichting gegeven op de gemaakte keuzes voor de onderwerpen die in dit hoofdstuk zijn opgenomen.

Daarnaast zijn regelingen opgenomen die naar de mening van het Rijk door de Provincies nader moeten, dan wel kunnen worden uitgewerkt in een provinciale ruimteverordening.

De ruimteverordening richt zich tot de gemeentebesturen. De instructies die in dit hoofdstuk staan moeten door de gemeentebesturen in acht worden genomen bij het opstellen van bestemmingsplannen en beheersverordeningen en bij het verlenen van omgevingsvergunningen. De ruimteverordening heeft dus geen rechtstreekse werking naar burgers en bedrijven, zoals dat voor de meeste andere hoofdstukken van de Omgevingsverordening 2014 wel het geval is. Omdat het hoofdstuk ruimte geen rechtstreekse doorwerking heeft is dit opgenomen onder het provinciaal beleid.

*Afbeelding 3, uitsnede provinciale omgevingsverordening met aandachtsgebieden.*

De volgende onderdelen uit de provinciale omgevingsverordening zijn van belang voor de gevraagde ontwikkeling;

- o Boringsvrije zone / Venloschol
Het is in het gebied Venloschol beneden 5 meter boven NAP verboden:

- a. een boorput te hebben;
- b. de grond te roeren;
- c. een gesloten bodemenergiesysteem te hebben;
- d. werken op of in de bodem uit te voeren of te doen uitvoeren waarbij ingrepen worden verricht of stoffen worden gebruikt die de beschermende werking van slecht doorlatende bodemlagen kunnen aantasten.

Onderhavig perceel ligt op 22 m + NAP. Dit betekend in praktijk dat derhalve een put geboord mag worden van 17 m diepte. Dit is voor onderhavig initiatief niet nodig. Mocht in de toekomst toch dieper in de bodem gewerkt worden, dan dient ontheffing aangevraagd te worden.

### 3.3.2.1 Gewijzigde omgevingsverordening

Onlangs is de gewijzigde omgevingsverordening door de provincie vastgesteld. Als toevoeging aan de omgevingsverordening moet ook worden voldaan aan de verplichtingen uit het gewijzigde artikel 2.4.2. Deze staan hieronder opgesomd:

- 1. Een ruimtelijk plan voor een gebied gelegen in de regio Noord-Limburg voorziet niet in de toevoeging van woningen aan de bestaande voorraad woningen alsmede aan de bestaande planvoorraad woningen anders dan op de wijze zoals beschreven in de door de gemeenteraden vastgestelde Regionale Structuurvisie Wonen Noord-Limburg.
- 2. Een ruimtelijk plan voor een gebied gelegen in de regio Midden-Limburg voorziet niet in de toevoeging van woningen aan de bestaande voorraad woningen alsmede aan de bestaande planvoorraad woningen anders dan op de wijze zoals beschreven in de door de gemeenteraden vastgestelde Structuurvisie Wonen, Zorg en Woonomgeving Midden-Limburg.
- 3. Een ruimtelijk plan voor een gebied gelegen in de regio Zuid-Limburg voorziet niet in de toevoeging van woningen aan de bestaande voorraad woningen alsmede aan de bestaande planvoorraad woningen.
- 4. Het derde lid is niet van toepassing indien:
	- a. er sprake is van een door de gemeenteraad vastgestelde Structuurvisie Wonen Zuid-Limburg; en
	- b. het ruimtelijk plan voldoet aan het bepaalde in de vastgestelde Structuurvisie Wonen Zuid-Limburg.
- 5. De toelichting bij het ruimtelijke plan voor een gebied gelegen in de regio Noord-Limburg respectievelijk de regio Midden-Limburg respectievelijk de regio Zuid-Limburg, dat betrekking heeft op het toevoegen van woningen aan de bestaande voorraad woningen alsmede aan de bestaande planvoorraad woningen, bevat een verantwoording van de wijze waarop invulling is gegeven aan het bepaalde in het eerste lid respectievelijk het tweede lid respectievelijk het vierde lid.
- 6. De toelichting bij het ruimtelijk plan bevat tevens een verantwoording van de bijdrage die met de vaststelling van dat ruimtelijk plan wordt geleverd aan de regionale opgave gericht op het terugdringen van de planvoorraad van nog onbenutte bouwmogelijkheden voor woningen.

In dit kader zijn de leden 1, 5 en 6 van toepassing.

De voorliggende ontwikkelingen aan de Slooierweg 10 sluiten aan bij het gestelde in de gewijzigde omgevingsverordening. De nieuwe situatie maakt één woning mogelijk, passend binnen de Regionale Structuurvisie Wonen Noord-Limburg en zorgt door het verdwijnen van voormalige bedrijfsgebouw (met een vergund oppervlak van circa 188 m2) voor een verbetering van de ruimtelijke situatie ten opzichte van de bestaande.

### 3.3.2.2 Conclusie

Gezien het voorgaande kan gesteld worden dat het voorliggende initiatief passend is in zowel de Provinciale omgevingsverordening "hoofdstuk ruimte" als in de gewijzigde omgevingsverordening.

### **3.4 Regionaal beleid**

### **3.4.1 Naar een toekomstbestendige woningvoorraad in regio Venray e.o.**

Tot 1 januari 2010 bestond regio Venray e.o. uit de gemeenten Venray, Horst aan de Maas, Sevenum en Meerlo-Wanssum. Na de fusie bestaat regio Venray e.o. nog uit twee gemeenten: Venray en Horst aan de Maas. Deze regio-indeling hanteert de provincie voor beleidsvraagstukken over wonen c.q. volkshuisvesting.

Naar aanleiding van een bestuurlijk overleg tussen gemeenten Venray en Horst aan de Maas werd verklaard (procesdocument ondertekend 15 november 2010) dat Venray en Horst aan de Maas het belangrijk vinden om op bovengemeentelijk niveau afspraken met elkaar te maken en gezamenlijk beleid te gaan voeren ten aanzien van een aantal onderwerpen op het terrein van volkshuisvesting. Regio Venray e.o. geeft de voorkeur aan regionale samenwerking met regio Venlo, dat wil zeggen samenwerking met de gemeenten Venlo, Peel en Maas en Beesel. Ook vanuit regio Venlo is aangegeven dat zij op het terrein van volkshuisvesting afstemming willen met onze regio Venray e.o. Met de samenwerking tussen gemeenten wordt gedoeld op de kwalitatieve aspecten van het wonen. De kwantitatieve opgave wordt hierbij gezien als een lokale aangelegenheid waarbij men onderling in gesprek gaat over de te ontwikkelen plannen zonder bindende afspraken te maken over aantallen woningen. Dit heeft geresulteerd in de Regionale woonvisie Venray e.o. (23 maart 2012).

### **3.4.2 Regionale structuurvisie wonen Noord-Limburg**

De koers van Noord-Limburg is samen met alle woonpartners geïdentificeerd in vijf inhoudelijke pijlers welke de kern vormen van deze visie. De pijlers rusten idealiter op een stevig fundament: krachtige gemeenten en een sterke regio.

- 1. Een gezonde woningmarkt in balans: nieuwbouw naar behoefte
- 2. De juiste woning op de juiste plek en dynamisch voorraadbeheer
- 3. Goed wonen voor iedereen, maar met extra aandacht voor ….
- 4. Kwaliteit bestaande voorraad en kernen meer centraal

- 5. Een levensloopvriendelijke en duurzame regio
Bij de beoogde ontwikkeling is sprake van een particulier initiatief van de toekomstige eigenaar, er vindt een toevoeging plaats van één (burger)woning. Hieruit kan geconcludeerd worden dat de vraag geacht mag worden te zijn verzekerd.

### <span id="page-18-0"></span>**3.5 Gemeentelijk beleid**

### **3.5.1 Integrale Structuurvisie Horst aan de Maas**

Binnen de Integrale Structuurvisie "Horst aan de Maas" van de gemeente Horst aan de Maas, zoals vastgesteld door de raadsvergadering van d.d. 9 april 2013, is samenvattend het navolgende over het realiseren van een (burger)woning beschreven.

De gemeente Horst aan de Maas wil in het samenwerkingsverband regio Noord-Limburg, bestaande uit de regio's Venlo, Maasduinen en Venray en omgeving, samenwerken voor wat betreft de kwalitatieve aspecten van wonen. Samen met de gemeente Venray heeft gemeente Horst aan de Maas in dat kader een gezamenlijke kwalitatieve woonvisie opgesteld Hierin is gezamenlijk beleid voor een aantal onderwerpen op het terrein van volkshuisvesting geformuleerd (zoals arbeidsmigranten, veranderende bevolkingssamenstelling, kwaliteitsslag, wonen, welzijn en zorg). Deze regionale woonvisie is door de Raad vastgesteld op 15 mei 2012.

De kwantitatieve woningbouwopgave wordt gezien als een lokale aangelegenheid. De gemeente wil dat de verschillende gemeenten elkaar op regionaal niveau goed over de te ontwikkelen plannen informeren en met elkaar in gesprek gaan, zonder bindende afspraken te maken over aantallen woningen.

In Noord- en Midden-Limburg kan, onder voorwaarden, sprake zijn van uitbreidingslocaties aansluitend aan de contour rondom de plattelandskernen. Daarbij is voor deze locaties, naast een kwalitatief goede landschappelijke inpassing, een bijdrage ten behoeve van de kwaliteit verbeterende maatregelen vereist. Wat die kwaliteitsbijdrage moet zijn, is uitgewerkt in het Gemeentelijke kwaliteitsmenu.

In het buitengebied van Horst aan de Maas geldt voor nieuwe solitaire woningen een voorwaardelijke grondhouding. Het voorliggende is gelegen in een bebouwingslint. Het GKM stelt dat solitaire woningbouw dan wordt toegestaan als ook een knelpunt wordt opgelost en een financiële bijdrage gedaan wordt voor gebiedsverbetering. Bovendien dient de woningbouw te passen in de regionale woningbouwafspraken en de afspraken met betrekking tot Ruimte voor Ruimte. Het oplossen van een knelpunt zoals gesteld wordt in de structuurvisie is hier niet aan de orde. Middels een kwaliteitsbijdrage wordt hier invulling aan gegeven. De kwalitatieve verbetering is vastgelegd in een anterieure overeenkomst.

*Afbeelding 4, Uitsnede Gebiedsindeling volgens gemeentelijk kwaliteitsmenu Horst aan de Maas.*

Het plangebied is volgens de structuurvisie Horst aan de Maas gelegen in het gebied waar de 'Structuurvisie Klavertje 4 gebied' geldt en is aangeduid als 'Agrarisch landschap'. Er is geen sprake van een werklandschap.

Het toevoegen van een woning is enkel toegestaan als voldaan kan worden aan een aantal beoordelingsaspecten zoals opgenomen in paragraaf 5.8 van de Structuurvisie Klavertje 4 gebied.

De locatie waar deze tegenprestatie gaat plaatsvinden is op de structuurkaart gelegen in het beekdallandschap. Het beleid binnen het beekdallandschap is primair gericht op natuur- en landschapsontwikkeling, op een afname van het bebouwd oppervlak, nieuwvestiging van bedrijven uitsluiten, uitbreiding alleen voor grondgebonden bedrijven toestaan en agrarisch natuurbeheer. Het omzetten van de betreffende percelen van een landbouwkundig gebruik naar een natuurbestemming draagt bij aan de beleidsdoelstellingen van het beekdallandschap. De exacte invulling van betreffende percelen wordt behandeld aan de hand van de ontwerpprincipes van het Landschapsplan Klavertje 4.

De wijze van tegenprestatie is vastgelegd in een anterieure overeenkomst met het Ontwikkelbedrijf Greenport Venlo en planologisch door middel van onderhavig bestemmingsplan. Betreffende percelen worden door middel van onderhavig bestemmingsplan immers voorzien van de bestemming 'Natuur'.

### **3.5.2 Verblijfsfuncties binnen Structuurvisie Klavertje 4 gebied**

Binnen de structuurvisie Klavertje 4 gebied, vastgesteld door de gemeenten Horst aan de Maas (op , 11 september 2012), is het gemeenschappelijk doel om de komende dertig jaar zetten in te zetten op grootschalige gebiedsontwikkeling, waarin economische ontwikkelingen hand in hand zullen gaan met investeringen in landschap en natuur. Het vormt een goede voedingsbodem om ondernemerschap in Greenport Venlo te bevorderen. Met de gebiedsontwikkeling investeren we niet alleen in de economische ontwikkeling van de regio, maar ook in maatschappelijk rendement. De ontwikkeling zal leiden tot extra werkgelegenheid en tot een hoogwaardige woon- en werkomgeving.

*Afbeelding 6, Uitsnede structuurvisie Klavertje 4*

In de structuurvisie valt de locatie binnen het beekdallandschap waar een versterking van de natuur en het landschap voorop staat. Hier wordt een woning gebouwd. Dit past binnen de structuurvisie, daar door nieuwe natuur aandacht aan het beekdallandschap wordt geschonken.

### **3.5.3 Masterplan Wonen Horst aan de Maas**

Het masterplan Wonen geeft de hoofdlijnen aan van het beleid dat de gemeente Horst aan de Maas voor ogen staat. Voor de komende vier jaar is de kern daarvan: behouden van de betaalbare voorraad en het optimaal benutten van mogelijkheden voor meer doorstroming. Goed Wonen voor iedereen én Bouwen naar behoefte zijn daarbij de uitgangspunten voor het volkshuisvestelijk beleid van Horst aan de Maas. In het Masterplan Wonen zijn drie beleidsopgaven geformuleerd

- 1. Een nieuwbouwprogramma met toekomstwaarde
- 2. Een sluitend netwerk van wonen, zorg en welzijn
- 3. Aantrekkelijk houden van de bestaande woningvoorraad en bestaande wijken door verduurzaming in brede zin.

Het onderhavige plan leidt tot een toename van de woningvoorraad met één woning en past binnen het masterplan wonen. Het betreft de bouw van één woning voor de initiatiefnemers. Om de doorstroming te bevorderen verkopen zij de huidige woning.

### **3.5.4 Vigerend wijzigingsplan en vigerend bestemmingsplan**

Het planvoornemen betreffende de woning is gelegen binnen het wijzigingsplan 'Slooierweg 10 Melderslo'. Aan de wijzigingsvoorwaarden van de op het wijzigingsplan van toepassing verklaarde regels van het bestemmingsplan 'Buitengebied Horst aan de Maas' wordt niet voldaan.

De tegenprestatie is gelegen binnen het bestemmingsplan Buitengebied Horst aan de Maas, herziening. Middels de wijziigngsbevoegdheid in artikel 3.8.6 zijn Burgemeester en wethouders bevoegd de bestemming 'Agrarisch met waarden' te wijzigen in de bestemming 'Natuur'. Aan de voorwaarden kan wordne voldaan.

Echter omdat de woning niet aan de wijzigingsvoorwaarden kan voldoen is een bestemmingsplan opgesteld waarin beide zaaken worden geregeld.

### **3.6 Conclusie**

Geconcludeerd kan worden dat de gevraagde ontwikkeling voldoet aan het nationaal beleid, provinciaal beleid en tot slot het gemeentelijk beleid voor wat betreft de structuurvisie.

### **4 PLANBESCHRIJVING**

### **4.1 Stedenbouw**

| LOCATIES/PERCELEN TEGENPRESTATIE, schaal 1.5000<br>Kadastrale percelen Horst, sectie T, nummers 800, 840, 1742 en 1743<br>Plangebled<br>Slooverneg Ba Melderslo"<br>Enkelbestemmingen | Waurde . Zone zi vergroene natuurzone<br>Waterstaat - Profiel van vrije ruimte |                  | LOCATIE OP TE RICHTEN / NIEUWE WONING, schaal 1:1000<br>Kadastraal perceel Horst, sectie T, nummer 178 |  |  |  |
|---------------------------------------------------------------------------------------------------------------------------------------------------------------------------------------|--------------------------------------------------------------------------------|------------------|--------------------------------------------------------------------------------------------------------|--|--|--|
| NN<br>Agrarisch met waarden<br>Gebiedsaandudingen                                                                                                                                     |                                                                                |                  |                                                                                                        |  |  |  |
| none<br>miliouzone - grondwaterbuschermingsgubsed Vanlos chel                                                                                                                         |                                                                                |                  |                                                                                                        |  |  |  |
| Wonen<br>ਵ                                                                                                                                                                            | overige zone - lieel cal                                                       |                  |                                                                                                        |  |  |  |
| Dubbelbestemmingen                                                                                                                                                                    | becometructions/artiss - enoulewadors/species/                                 | Destemming splan |                                                                                                        |  |  |  |
| Waarde - Archeologie 3                                                                                                                                                                | Bouwvlakken                                                                    |                  | "Slacierweg Ba Melderslo"                                                                              |  |  |  |
| Waarde - Archeologie 4                                                                                                                                                                | bouws lak                                                                      |                  |                                                                                                        |  |  |  |
|                                                                                                                                                                                       |                                                                                |                  | 1 1880 1 1 0000                                                                                        |  |  |  |
| Waarde - Arthenlogia 0                                                                                                                                                                | Verklaringen                                                                   |                  | M                                                                                                      |  |  |  |
| Naarde - Zone bronsgroene landschapszone                                                                                                                                              | Kadastrale onclergrond                                                         |                  | 10-6027 1-10-000                                                                                       |  |  |  |

*Afbeelding 6, Uitsnede verbeelding*

In bovenstaande uitsnede is aangegeven hoe het plangebied er uit komt te zien. De binnen het plangebied te realiseren woning zal voldoen aan de regels behorende bij het bestemmingsplan.

De bouw van de woning gaat gepaard met het omzetten van 2,60 ha aan agrarische gronden in 't Ham in een natuurbestemming zodat deze gronden natuurlijk ingericht kunnen worden. Uitvoer van deze tegenprestatie is door middel van dit bestemmingsplan en een anterieure overeenkomst vastgelegd.

### **4.2 Inrichting nieuwe natuur**

Een van deze voorwaarden voor het mogen realiseren van een nieuwe woning is het leveren van een fysieke tegenprestatie. De tegenprestatie heeft vorm gekregen door enkele landbouwpercelen met een totaaloppervlak van 2,60 ha, gelegen in natuurgebied 't Ham in Horst om te gaan vormen naar

natuur. Deze landbouwpercelen zijn onbebouwd en thans in regulier agrarisch gebruik. Nadat de bestemmingswijziging heeft plaatsgevonden naar natuur zullen deze gronden omgevormd worden naar natuur. De te realiseren natuur is vergelijkbaar met de reeds gerealiseerd natuur rond de Groote Molenbeek.

### <span id="page-24-0"></span>**5 SECTORALE ASPECTEN**

### **5.1 Inleiding**

In dit hoofdstuk wordt vanuit verschillende sectorale aspecten (o.a. milieu, veiligheid, water, natuur en archeologie) het initiatief getoetst of men zal voldoen aan de criteria van deze aspecten.

### **5.2 Milieuaspecten**

### **5.2.1 Milieueffectrapportage**

### 5.2.1.1 Toets m.e.r.-plicht

In het plangebied wordt de nieuwbouw van één woning mogelijk gemaakt. Deze activiteit komt niet voor in onderdeel C van de bijlage bij het Besluit milieueffectrapportage (Besluit m.e.r.). Er is dus geen sprake van de verplichting om een m.e.r. procedure te doorlopen.

### 5.2.1.2 Toets m.e.r.-beoordelingsplicht

In onderdeel D van de bijlage bij het Besluit m.e.r. is aangegeven bij welke activiteiten, plannen en besluiten een m.e.r.-beoordeling moet plaatsvinden, dat wil zeggen een nadere afweging of mogelijk een m.e.r.-procedure moet worden gevolgd. De realisatie van een woning valt onder onderdeel D (11.2): "de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen". Hierbij is opgenomen dat een plan m.e.r. beoordelingsplichtig is wanneer de activiteit betrekking heeft op:

- 1. een oppervlakte van 100 hectare of meer;
- 2. een aaneengesloten gebied en 2.000 woningen of meer omvat, of;
- 3. een bedrijfsvloeroppervlakte van 200.000 m² of meer.

De voorliggende ontwikkeling blijft ruimschoots onder deze drempelwaarden, waardoor een m.e.r. beoordeling niet noodzakelijk is.

### 5.2.1.3 Vormvrije m.e.r.-beoordeling

Op 7 juli 2017 is het gewijzigde Besluit milieueffectrapportage in werking getreden. Daarin is een nieuwe procedure voor de vormvrije m.e.r.-beoordeling opgenomen. Die geldt nu voor iedere activiteit die is opgenomen op de D-lijst, ongeacht of de activiteit onder of boven de drempelwaarde van de Dlijst valt. Woningbouw kan vallen onder onderdeel D (11.2): "de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen."

Het voorliggende initiatief omvat de ontwikkeling van één nieuwe woning. Gezien de kleinschaligheid van deze ontwikkeling is er geen sprake van een stedelijk ontwikkelingsproject als bedoeld in het

Besluit milieueffectrapportage. Er hoeft dan ook geen milieueffectrapport te worden opgesteld en er hoeft ook geen vormvrije m.e.r.-beoordeling te worden doorlopen.

### **5.2.2 Bodem en grondwaterkwaliteit**

De Wet bodembescherming is op 3 juli 1986 inwerking getreden en bevat het wettelijk kader voor het bodembeleid. Op 1 januari 2006 is de Wet Bodembescherming gewijzigd (artikel 46 Besluit financiële bepalingen bodemsanering). De grote hoeveelheid verontreinigde locaties maakte dit noodzakelijk. Met de voortzetting van het toenmalige beleid zou het nog zeker honderd jaar duren voordat de Nederlandse bodem `schoon' is. De nieuwe regels moeten er voor zorgen dat de bodemverontreinigingsproblematiek in circa vijfentwintig jaar wordt beheerst. Dit door bodemsaneringen beter aan te laten sluiten bij de maatschappelijke dynamiek. Het doel is zo te komen tot een effectiever bodembeleid.

Volgens de modelverordening van de VNG is er een bodemonderzoek noodzakelijk indien er op de locatie mensen langer dan 2 uur in de gebouwen verblijven. In onderhavige situatie is dit het geval. Bij bestemmingswijzigingen en/of planologische ontheffingen ten behoeve van de uitbreiding van een bouwvlak staat in de Handreiking Ruimtelijke Ontwikkeling van de provincie Limburg de te volgen handelswijze weergegeven met betrekking tot bodemonderzoek. Bij wijzigen van het gebruik Agrarisch gebied of Agrarisch gebied met landschappelijke waarde of andere specifieke waarden, een bodemonderzoek te worden uitgevoerd conform NEN 5707 en NEN 5740.

Bij de totstandkoming van het wijzigingsplan Slooierweg 10 (NL.IMRO.1507.MLSLOOIERWEG10- WPV1) heeft een bodemonderzoek op de gehele locatie plaatsgevonden met rapportmnummer 5122.001. Dit plan is dermate kort geleden uitgevoerd (2017) dat deze nog actueel is. Er hebben in de tussenliggende periode geen bodembedreigende activiteiten plaatsgevonden in het plangebied. De volgende deellocaties zijn in het onderzoek onderzocht:

### Verkennend bodemonderzoek NEN 5740

De verdachte laag is plaatselijk licht verontreinigd met lood, cadmium, zink of koper. De lichte verontreinigingen in de verdachte bodemlaag zijn hoogstwaarschijnlijk te relateren aan het historisch antropogeen gebruik van de onderzoekslocatie. Het grondwater is licht verontreinigd met barium, zink en koper. Deze lichte verontreinigingen zijn hoogstwaarschijnlijk te relateren aan de voorkomende verhoogde concentraties met metalen in de regio.

De vooraf gestelde hypothese, dat de onderzoekslocatie als "verdacht" dient te worden beschouwd wordt, op basis van de onderzoeksresultaten, bevestigd. Gelet op de aard en mate van verontreiniging, bestaat er met betrekking tot deze parameters, géén reden voor een nader onderzoek.

Verkennend onderzoek asbest in bodem/puin NEN 5707/NEN 5897

Tijdens de visuele inspectie van het maaiveld zijn op het maaiveld géén asbestverdachte (plaat)materialen (fractie > 20 mm) waargenomen. Analytisch is in de fractie < 20 mm eveneens geen asbest aangetoond.

De vooraf gestelde hypothese, dat de onderzoekslocatie als "verdacht" dient te worden beschouwd wordt, op basis van de onderzoeksresultaten, verworpen. Op basis van de onderzoeksresultaten wordt gesteld dat er geen aanleiding bestaat tot het uitvoeren van een nader onderzoek asbest in bodem/puin. In geval van grondwerkzaamheden op de locatie behoeven er ten aanzien van asbest geen specifieke maatregelen te worden getroffen.

Indien er werkzaamheden plaatsvinden, waarbij grond vrijkomt, kan de grond niet zonder meer worden afgevoerd of elders worden toegepast. De regels van het Besluit bodemkwaliteit zijn hierop mogelijk van toepassing.

Gezien het bovenstaande kan worden geconcludeerd worden dat het aspect bodem en grondwaterkwaliteit geen belemmering vormt voor de vaststelling van het voorliggende bestemmingsplan.

### **5.2.3 Geluid**

De Wet geluidhinder (Wgh) is van toepassing op woningen, andere geluidsgevoelige gebouwen (onder meer onderwijsgebouwen, ziekenhuizen, verpleeghuizen en andere gezondheidszorggebouwen) en geluidsgevoelige terreinen (onder meer woonwagenstandplaatsen). Uit art. 74 Wgh vloeit voort dat in principe alle wegen voorzien zijn van een geluidzone, met uitzondering van wegen die zijn gelegen binnen een als woonerf aangeduid gebied of wegen waarvoor een maximum snelheid van 30 km/uur geldt. De zonebreedte is afhankelijk van het gebied (stedelijk of buitenstedelijk) en het aantal rijstroken. Binnen de zones moet een akoestisch onderzoek worden verricht. De voorkeursgrenswaarde voor woningen en andere geluidsgevoelige gebouwen en terreinen bedraagt in die zone op de buitengevel 48 dB (art. 82 Wgh).

De planlocatie ligt aan een 60 km/h weg. Dit is de Slooierweg. Voor deze straat geldt een maximale toegestane snelheid van 80 km/h. Feitelijk moet bepaald moet worden of er aan de voorkeursgrenswaarde van 48 dB(A) op het randbouwblok voldaan kan worden.

Door HMB is een onderzoek uitgevoerd. Uit het onderzoek volgt dat de gecorrigeerde gevelbelasting ten gevolge van de A73 hoger is dan de voorkeursgrenswaarde, maar wel voldoet aan de maximale ontheffingswaarde. Maatregelen om de geluidbelasting tot beneden de voorkeursgrenswaarde te krijgen lijken niet reëel. Het is derhalve noodzakelijk om bij College van B&W in het kader van de Wet geluidhinder ontheffing aan te vragen voor een hogere grenswaarde.

Het Bouwbesluit vereist een karakteristieke gevelgeluidwering van minimaal 20 dB(A) en een binnengeluidniveau in de woning van ten hoogste 33 dB. Aangezien de ongecorrigeerde

gevelgeluidbelasting hoger is dan 53 dB dient aanvullend onderzoek te worden verricht naar eventueel benodigde bouwkundige maatregelen opdat het maximaal toelaatbaar binnengeluidniveau in de woning is gewaarborgd. Aanvullend onderzoek kan pas worden uitgevoerd op het moment dat een definitieve ontwerptekening van de woning beschikbaar is.

Het onderzoek is als bijlage [3](#page-4-0) aan deze toelichting gevoegd. Bij de omgevingsvergunning (bouw) zal het aspect geluid verder moeten worden onderbouwd op grond van de conclusies van het onderzoek.

Industrie en spoor- en vaarweglawaai In de directe omgeving van de planlocatie zijn geen bedrijven gelegen welke een geluidbelasting op de geplande woningen kunnen hebben.

Een spoorweg is op meer dan 3 km van de planlocatie gelegen. Op een dergelijke afstand zal er geen sprake zijn van een bovenmatige geluidsbelasting.

Vaarwegen komen voor op een afstand van circa 8 kilometer van de planlocatie. Op een dergelijke afstand zal er geen sprake zijn van een bovenmatige geluidsbelasting.

### **5.2.4 Luchtkwaliteit**

De Eerste Kamer heeft op 9 oktober 2007 het wetsvoorstel voor de wijziging van de 'Wet milieubeheer' goedgekeurd (Stb. 2007, 414). Met name hoofdstuk 5 titel 2 uit genoemde wet is veranderd. Omdat titel 2 handelt over luchtkwaliteit staat de nieuwe titel 2 bekend als de 'Wet luchtkwaliteit'. Deze wet is op 15 november 2007 (Stb. 2007, 434) in werking getreden en vervangt het 'Besluit luchtkwaliteit 2005'. De wet is één van de maatregelen die de overheid heeft getroffen om:

- negatieve effecten op de volksgezondheid als gevolg van te hoge niveaus van luchtverontreiniging aan te pakken
- mogelijkheden voor ruimtelijke ontwikkeling te creëren ondanks de overschrijdingen van de Europese grenswaarden voor luchtkwaliteit

De 'Wet luchtkwaliteit' voorziet onder meer in een gebiedsgerichte aanpak van de luchtkwaliteit via het Nationaal Samenwerkingsprogramma Luchtkwaliteit (NSL). De programma-aanpak zorgt voor een flexibele koppeling tussen ruimtelijke activiteiten en milieugevolgen. Van bepaalde projecten met getalsmatige grenzen is vastgesteld dat deze 'niet in betekenende mate' (NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden. Een project draagt 'niet in betekende mate' bij aan de luchtverontreiniging als de 3% grens niet wordt overschreden. 3 % is gedefinieerd als 3 % van de grenswaarde voor de jaargemiddelde concentratie van fijn stof (PM10) of stikstofdioxide (NO2). Dit komt overeen met 1,2 microgram/m3 voor zowel PM10 als NO2. Het NSL is per 1 augustus 2009 in werking getreden. De voorlopig looptijd is in 2014 verlengd tot en met 31 december 2016. De reikwijdte en werking van het NSL veranderd

daardoor niet. Sinds 1 januari 2015 is het verplicht plannen en projecten ook te toetsen aan de normen voor fijn stof PM2,5.

Bij de beoordeling van de invloed van een initiatief op de luchtkwaliteit dient de gevraagde ontwikkeling getoetst te worden aan de grenswaarden uit de Wet milieubeheer. Dit staat in artikel 5.16 van de Wet milieubeheer. Een vergunning kan in principe verleend worden indien er geen overschrijding van de grenswaarden plaatsvindt. Is er toch sprake van een overschrijding, dan kan de vergunning alleen verleend worden indien de luchtkwaliteit door het project niet of niet in betekenende mate verslechtert.

Wanneer een uitbreiding 'niet in betekenende mate' bijdraagt aan de concentratie fijn stof kan een vergunning verleend worden. Voor fijn stof houdt dit in een toename van 1,2 microgram (3% van de grenswaarde) op het beoordelingspunt. Met behulp van ISL3a kan berekend worden of de bijdrage NIBM is. In de Handreiking fijn stof en veehouderijen zijn daarnaast vuistregels te vinden. Als uit de vuistregels blijkt dat een bijdrage NIBM is, hoeft niet meer gerekend te worden met ISL3a.

Deze AMvB legt vast, wanneer een project niet in betekenende mate (NIBM) bijdraagt aan de concentratie van een bepaalde stof. De achtergrond van het beginsel 'Niet in betekende mate' is dat de gevolgen van een ontwikkeling voor de luchtkwaliteit in een aantal gevallen (beschreven in de ministeriële Regeling NIBM) worden tenietgedaan door de ontwikkeling van bijvoorbeeld schonere motoren in het gehele land.

|                     | minimaal 1 ontsluitingsweg | minimaal 2 ontsluitingswegen |
|---------------------|----------------------------|------------------------------|
|                     | 3%-grens                   | 3%-grens                     |
| Woningen (maximaal) | 1.500                      | 3.000                        |

Voor woningen gelden de volgende getalsmatige grenzen:

De NIBM-grens voor woningbouwlocaties houdt in dat met de bouw tot maximaal 1.500 woningen beneden het criterium van 3% gebleven wordt. Bij dit initiatief wordt planologisch gezien één woning gerealiseerd. Als gevolg van de bouw van één woning wordt derhalve ruim onder het 3% criterium gebleven.

Er wordt één woning ,mogelijk gemaakt. Het planvoornemen draagt 'niet in betekenende mate' bij aan de concentratie fijn stof. Gezien het bovenstaande kan worden geconcludeerd worden dat het aspect luchtkwaliteit geen belemmering vormt voor de vaststelling van het voorliggende bestemmingsplan.

### **5.2.5 Spuitzone**

Hoewel er voor het gebruik en de introductie van gewasbeschermingsmiddelen diverse wetten, besluiten en regels van toepassing zijn, zijn er geen wettelijke bepalingen inzake de minimaal aan te houden afstanden tussen gronden waarop bomen en andere gewassen in de open lucht wordt gekweekt en nabijgelegen gevoelige functies, waaronder woningen.

Vanwege mogelijk vrijkomende drift (verwaaiing van spuitvloeistof) bij het bespuiten van boom- en fruitteelt wordt meestal een afstand van 50 meter aangehouden tussen boom- en fruitteelt en een gevoelige bestemming. Dit is een in de praktijk gegroeide vuistregel.

Het plangebied ligt in de directe nabijheid van een inrichting waar mogelijk sprake kan zijn van het gebruik van gewasbeschermingsmiddelen. Het betreft de locatie Slooierweg 15, gelegen tegenover het plangebied alsmede de gronden tegenover de woning Slooierweg 10.

Gezien de afstanden en de aanwezigheid van beukenhagen nabij de te bouwen woning van initiatiefnemer is de conclusie gerechtvaardigd dat de gewenste woonbestemming aan de Slooierweg te Melderslo voldoende afstand kent tot de nabijgelegen functies en deze toereikend is voor een goed woon- en leefklimaat m.b.t. dit aspect Immers is deze woning tot geen enkele locatie waarop in dit kader getoetst moet worden de meest nabij gelegen gevoelige functie.

### **5.2.6 Geur veehouderijen**

Nieuwe ruimtelijke ontwikkelingen dienen te worden getoetst aan de normen uit de per 1 januari 2007 in werking getreden Wet geurhinder en Veehouderij (Wgv). Als gevolg van deze wet worden normen gesteld voor de bouw van nieuwe geurgevoelige objecten (gebouwen voor menselijk wonen en menselijk verblijf). Er dient voor deze objecten sprake te zijn van een goed woon- en leefklimaat. Daarnaast mogen de omliggende veehouderijen niet in hun ontwikkelingsmogelijkheden worden beperkt.

Gemeenten hebben onder de Wgv de bevoegdheid gekregen om binnen de kaders die deze wet stelt eigen normen te stellen. Deze kunnen worden vastgelegd in een geurverordening. De normstelling in de geurverordening dient te worden gemotiveerd aan de hand van een gebiedsvisie geurhinder en veehouderij. De gemeente Horst aan de Maas beschikt niet over een geurverordening. Voor het bepalen van de toe te passen normen is het eveneens van belang of het gebied is gelegen binnen een concentratiegebied als bedoeld in bijlage l van de Meststoffenwet, hetgeen voor de gemeente Horst aan de Maas van toepassing is. Dit betekent dat de onderstaande wettelijke normen en afstanden van toepassing zijn binnen het grondgebied van de gemeente:

- i. de norm van 3 ouE/m3 voor de maximale geurbelasting op geurgevoelige objecten gelegen in de bebouwde kom;
- j. de norm van 14 ouE/m3 voor de maximale geurbelasting op geurgevoelige objecten binnen het buitengebied;

- k. een vaste afstand van 100 meter ten opzichte van geurgevoelige objecten gelegen in de bebouwde kom;
- l. een vaste afstand van 50 meter ten opzichte van geurgevoelige objecten gelegen in het buitengebied.

#### Toetsing

Aangezien het in de voorgenomen ontwikkeling gaat om woningen is er sprake van nieuwe geurgevoelige objecten. Binnen een afstand van 50 meter, die geldt voor vaste afstandsdieren, zijn geen geurbelastende functies aanwezig. Er zijn ook geen veehouderijen met geurcontouren in de directe omgeving aanwezig, die een negatief effect op de voorgenomen ontwikkeling kunnen hebben. Op het gebied van geur bestaan er dus geen belemmeringen.

### **5.2.7 Gezondheid**

In de onderhavige situatie is sprake van een nieuw te bouwen woning aan de Slooierweg. De beoogde aanpassing van de bestemming van agrarisch naar wonen heeft geen invloed op de endotoxine belasting.

Horst aan de Maas kent 3 veehouderijbedrijven waar geiten worden gehouden. Het dichtstbijgelegen geitenbedrijf Losbaan 42 in Lottum ligt op ca. 2,5 km afstand van de locatie Slooierweg 10.

Het onderzoek 'Veehouderij en Gezondheid Omwonenden III, longontsteking in de nabijheid van geiten- en pluimveehouderijen; actualisering van gegevens uit huisartspraktijken 2014-2016' van september 2018. In dit onderzoek wordt een correlatie bevestigd tussen het wonen in de nabijheid van geitenhouderijen en een verhoogd risico op longontsteking. Om dit risico per direct te beperken voor de inwoners van Limburg is ervoor gekozen om hiervoor rechtstreeks werkende regels in te stellen.

Uit het onderzoek blijkt dat mensen die binnen 2 km rondom geitenhouderijen wonen een grotere kans hebben op een longontsteking. Wat deze toename veroorzaakt is nog onduidelijk. Er loopt onderzoek naar de oorzaken van de longontstekingen. Uitkomsten worden in 2020 verwacht.

Aangezien het plan op 2,5 km van een geitenhouderij is gelegen vormt dit geen belemmering voor de bestemmingswijziging.

Gezondheid vormt hiermee geen belemmering voor het onderhavige bestemmingsplan.

### **5.2.8 Bedrijven en milieuzonering**

Bedrijven en instellingen zijn verplicht te voldoen aan de eisen uit het Activiteitenbesluit, dan wel een omgevingsvergunning te hebben voor de exploitatie van het bedrijf, waarbij rekening gehouden dient te worden met omliggende woonbebouwing. Door middel van de milieu wet- en regelgeving wordt (milieu)hinder in woongebieden zoveel mogelijk voorkomen. Indien woningbouw wordt gerealiseerd in

de directe omgeving waar bedrijven zijn toegelaten, dan dient rekening gehouden te worden met de bestaande rechten van deze bedrijven.

Rondom het plangebied liggen enkele woningen. De omgeving wordt verder gekenmerkt door de aanwezigheid van een bedrijfsbestemming bestemd als specifieke vorm van bedrijf – houtverwerkingsbedrijf.

Als hulpmiddel voor de inpassing van bedrijvigheid in haar fysieke omgeving of van gevoelige functies nabij bedrijven, heeft de Vereniging van Nederlandse Gemeenten (VNG), in samenwerking met de Ministeries van Volkshuisvesting, Ruimtelijke Ordening en Milieubeheer en Economische zaken, in 2009 een indicatieve bedrijvenlijst opgesteld. Aan deze bedrijven wordt een milieucategorie toegekend met een bijbehorende richtafstand. In onderstaande tabel zijn de milieucategorieën met bijbehorende richtafstanden opgenomen.

| Milieucategorie | Richtafstand tot<br>omgevingstype rustige<br>woonwijk, rustig<br>buitengebied | Richtafstand tot<br>omgevingstype gemengd<br>gebied |
|-----------------|-------------------------------------------------------------------------------|-----------------------------------------------------|
| 1               | 10 m                                                                          | 0 m                                                 |
| 2               | 30 m                                                                          | 10 m                                                |
| 3.1             | 50 m                                                                          | 30 m                                                |
| 3.2             | 100 m                                                                         | 50 m                                                |
| 4.1             | 200 m                                                                         | 100 m                                               |
| 4.2             | 300 m                                                                         | 200 m                                               |
| 5.1             | 500 m                                                                         | 300 m                                               |
| 5.2             | 700 m                                                                         | 500 m                                               |
| 5.3             | 1.000 m                                                                       | 700 m                                               |
| 6               | 1.500 m                                                                       | 1.000 m                                             |

In het kader van een goede ruimtelijke ordening vindt afstemming van bestaande en nieuwe functies plaats door het aanhouden van zogenaamde richtafstanden. Hierbij kan gebruik worden gemaakt van de publicatie 'Bedrijven en Milieuzonering' van de VNG (2009). De richtafstanden in de VNG-brochure zijn afgestemd op de omgevingskwaliteit zoals die wordt nagestreefd in een rustige woonwijk of een vergelijkbaar omgevingstype, zoals rustig buitengebied. Indien de aard van de omgeving dit rechtvaardigt, kunnen gemotiveerd kleinere richtafstanden worden aangehouden bij het omgevingstype gemengd gebied.

In dat geval kunnen de richtafstanden, blijkens de toelichting op de systematiek, zonder dat dit ten kosten gaat van het woon- en leefklimaat, met één afstandsstap worden verlaagd indien sprake is van omgevingstype "gemengd gebied".

### **Toets plangebied**

De om te zetten woning is een milieugevoelige functie die beschermd dient te worden tegen milieuhinder vanuit omliggende (agrarische) bedrijven of instellingen en anderzijds mogen die bedrijven niet worden belemmerd in hun bedrijfsvoering.

Tegenover de planlocatie is glastuinbouw bedrijf gelegen. Aangezien de locatie gelegen is in een omgeving die gekenmerkt wordt als gemengd gebied, dient de afstand tot het naastgelegen bedrijf 10 meter te bedragen. Aan deze afstand kan worden voldaan.

Geconcludeerd kan worden dat wordt voldaan aan de richtafstanden welke in het kader van de richtlijn bedrijven en milieuzonering gehanteerd moeten worden. Bij besluitvorming omtrent (wijziging van) een ruimtelijk plan moet worden bepaald of sprake is van een goede ruimtelijke ordening en of het plan niet in strijd is met het ruimtelijke ordeningsrecht. Ten behoeve van een zorgvuldige besluitvorming moet worden nagegaan of een partij onevenredig in haar belangen wordt geschaad.

Het planvoornemen maakt een nieuwe ontwikkeling mogelijk die de omliggende bedrijven in hun ontwikkelingen kunnen belemmeren. De woning kan voldoen aan de richtafstanden die gelden en vormt dan ook geen belemmering voor de omliggende bedrijven en anderzijds is in de woningen sprake van een goed woon- en leefklimaat.

*Afbeelding 5, Bron; Risicokaart.nl*

Volgens de Risicokaart van de provincie Limburg liggen er in de directe omgeving geen inrichtingen die onder het Bevi vallen en liggen er ook geen kwetsbare objecten. Verder liggen er in de directe omgeving van het plangebied geen spoorwegen of wegen waarover gevaarlijke stoffen worden vervoerd.

Buisleidingen voor het vervoer van gevaarlijke stoffen liggen niet in de nabijheid van het plangebied.

### **Groepsrisico:**

Op de locatie worden geen activiteiten verricht die een toename van groepsrisico met zich meebrengen.

#### **Plaatsgebonden risico**

De locatie is niet gelegen binnen een plaatsgebonden risicocontour.

Gelet op het voorgaande en de omvang van het plan vormt het aspect externe veiligheid geen belemmering voor de ontwikkeling van het plangebied.

### **5.3 Waterparagraaf**

Op 22 december 2009 is de Waterwet in werking getreden. Een achttal wetten is samengevoegd tot één wet, de Waterwet. De Waterwet regelt het beheer van oppervlaktewater en grondwater, en verbetert ook de samenhang tussen waterbeleid en ruimtelijke ordening. Daarnaast levert de Waterwet een flinke bijdrage aan de vermindering van regels, vergunningenstelsels en administratieve lasten. De provincie Limburg heeft dit beleid vertaald in het provinciaal waterplan.

### **5.3.1 Provinciaal Waterplan Limburg**

Op 11 december 2015 heeft Provinciale Staten het Provinciaal Waterplan Limburg 2016 – 2021 vastgesteld als opvolger van het Provinciaal Waterplan 2010 -2015.

Het Provinciaal Waterplan 2016-2021 heeft de status van een regionaal waterplan, zoals omschreven in de Waterwet én een op zichzelf staande structuurvisie op grond van de nieuwe Wet ruimtelijke ordening. Het plan bevat specifieke ambities en beleidsregels gericht op de doorwerking en uitvoering van waterbeleid.

Het waterbeleid in het Provinciaal Waterplan 2016-2021 omvat de strategische hoofdlijnen voor het provinciale waterhuishoudkundig beleid. Het is een uitwerking en nadere detaillering van het regionaal waterbeleid in het POL 2014.

### **Water en ruimtelijke ordening**

Op grond van de Waterwet legt de provincie Limburg de belangrijkste functies van de oppervlaktewatersystemen vast. Zij onderscheidt hoofd- en nevenfuncties, waarbij in geval van functiecombinaties de eisen die aan het watersysteem vanuit de hoofdfunctie gesteld worden bepalend zijn en de eisen vanuit overige functies ondergeschikt. Als hoofdfuncties onderscheidt de provincie Limburg de natuurfunctie voor de natuurbeken en de (grond)waterafhankelijke natuur en de algemeen ecologische functie voor de overige waterlopen, daarnaast de mensgerichte functies drinkwaterwinning en agrarisch water.

Naast regelgeving hanteert de provincie een ontwikkelingsgerichte strategie. Het ordenend principe van water vormt daarbij een essentiële bouwsteen voor het provinciale omgevingsbeleid. Zo is de positionering, de huidige en potentiële ecologische kwaliteit, de kwetsbaarheid en herstelmogelijkheden van, maar ook de veiligheid vanuit de watersystemen voor haar een belangrijk uitgangspunt en stimuleert ze de kansen die water biedt om de kwaliteit van de leefomgeving te vergroten. De watertoets gebruikt ze hierbij als afwegingskader bij ruimtelijke ingrepen. Modern

waterbeheer volgt daarmee niet langer uitsluitend mensgerichte functies en grondgebruik; kennis over watersystemen en de wateropgaven worden zo mede sturend voor ruimtelijke ontwikkelingen.

### **5.3.2 Watertoets**

Sinds 1 november 2003 zijn overheden wettelijk verplicht om de watertoetsprocedure toe te passen bij het opstellen van ruimtelijke plannen en besluiten. De watertoets is een instrument waarmee waterhuishoudkundige belangen expliciet en op evenwichtige wijze worden meegewogen in de belangenafweging. Het is niet een toets achteraf, maar een proces dat de initiatiefnemer van een ruimtelijk plan en de waterbeheerder zo vroeg mogelijk met elkaar in gesprek brengt. Alle ruimtelijke plannen die van invloed kunnen zijn op de waterhuishouding worden voor advies voorgelegd aan de waterbeheerders. De inzet daarbij is om in elk afzonderlijk plan met maatwerk het reeds bestaande waterhuishoudkundige en ruimtelijke beleid goed toe te passen en uit te voeren. De waterhuishoudkundige aspecten die in de watertoetsprocedure worden betrokken zijn de veiligheid, wateroverlast, watervoorziening, verdroging en riolering. Er wordt aandacht besteed aan zowel grondwater als oppervlaktewater en aan zowel waterkwaliteit als waterkwantiteit. Het watertoetsproces loopt van de locatiekeuze tot en met de inrichting en is van toepassing zowel in de stad als in landelijk gebied.

De watertoetsprocedure is verplicht voor alle bestemmingsplannen en projectafwijkingsbesluiten, inclusief uitwerkings- en wijzigingsplannen (zie het Besluit ruimtelijke ordening artikel 3.1.1). Voor plannen waarbij door de aard of omvang van het plan geen gevolgen voor de waterhuishouding te verwachten zijn, hoeft geen (pre)wateradvies te worden aangevraagd bij het watertoetsloket en bepaalt de gemeente zelf aan welke waterhuishoudkundige randvoorwaarden het plan moet voldoen.

Dit bestemmingsplan heeft betrekking op het toevoegen van een woning. Er zal een infiltratievoorziening worden gerealiseerd op eigen terrein welke aan de voorwaarden voldoet. Hieraan zal invulling worden gegeven op het moment dat een definitieve ontwerptekening van de woning beschikbaar is.

Er wordt een infiltratievoorziening gerealiseerd in de vorm van een infiltratiegreppel. Deze krijgt een capaciteit, groot genoeg om aan het uitgangspunt 100 mm berging per 24 uur te voldoen. De exacte berekening van deze infiltratiegreppel wordt gedaan als de exacte maatvoering van de verharding binnen het plangebied bekend is.

Voor wat betreft het vuilwater wordt te zijner tijd een aansluiting aangevraagd via de gemeentelijke website.

### **5.4 Kabels en leidingen**

In of nabij het plangebied liggen geen kabels of leidingen, die ten behoeve van het gebruik en/of de veiligheid planologische beschermd moeten worden. Kabels en leidingen vormen daarmee geen belemmering voor het planvoornemen.

### **5.5 Ecologie**

Per 1 januari 2017 is de nieuwe Wet natuurbescherming (Wnb) ingegaan. Deze vervangt drie wetten; de Natuurbeschermingswet 1998, de Boswet en de Flora - en Faunawet. Doel van de Wet natuurbescherming is drieledig: 1. bescherming van de biodiversiteit in Nederland, 2. decentralisatie van verantwoordelijkheden en 3. vereenvoudiging van regels. Vanaf 1 januari bepalen de provincies voor hun gebied wat wel en niet mag in de natuur. De provincie is primair verantwoordelijk voor de vergunningen en ontheffingen.

### **Gebiedsbescherming**

Het Natuurnetwerk Nederland (NNN) is het Nederlands netwerk van bestaande en nieuw aan te leggen natuurgebieden. Het netwerk moet natuurgebieden beter verbinden met elkaar en met het omringende agrarisch gebied. In het Natuurnetwerk Nederland liggen alle bestaande natuurgebieden, waaronder de 20 Nationale Parken. Verder gebieden waar nieuwe natuur wordt aangelegd, landbouwgebieden, beheerd volgens agrarisch natuurbeheer, meren, rivieren, de kustzone van de Noordzee en de Waddenzee en tenslotte alle 164 aangewezen Natura 2000-gebieden. Per Natura 2000-gebied zijn (instandhoudings)doelen (voor soorten en vegetatietypen) opgesteld. Iedereen die vermoedt of kan weten dat zijn handelen of nalaten, gelet op de instandhoudingdoelen, nadelige gevolgen voor een Natura 2000-gebied kan hebben, is verplicht deze handelingen achterwege te laten of te beperken. Het bevoegd gezag kan schadelijke activiteiten beperken en eisen dat een vergunning wordt aangevraagd. Regulier beheer en bestaand gebruik zijn (of worden) opgenomen in Natura 2000-beheerplannen. Na vaststelling van de beheerplannen hoeft daarvoor geen vergunning aangevraagd te worden. In de nieuwe Wet natuurbescherming blijft de bescherming van Natura 2000 gebieden vrijwel hetzelfde. De bescherming van Beschermde Natuurmonumenten is wel komen te vervallen. Provincies kunnen ervoor kiezen om deze gebieden alsnog te beschermen via het provinciale beleid. De provincie voegt dan gebieden toe aan het NNN of wijst ze aan als bijzonder provinciaal natuurgebied of – landschap.

Beoordeeld moet worden of de uitbreiding en/of wijziging van de inrichting significante gevolgen heeft voor natuurgebieden die in het kader van de Wet natuurbescherming beschermd moeten worden.

In de navolgende afbeelding zijn de meest nabijgelegen gebieden ten opzichte van de locatie aangegeven.

*Afbeelding 6, Natura 2000-gebieden* 

Binnen een straal van 10 kilometer bevinden zich enkele Natura 2000-gebieden, waarvan de Maasduinen zich het dichtst bij de locatie bevindt (Maasduinen - 7 km, Deurnsche Peel & Mariapeel - 9 km, Boschhuizerbergen - 10 km

AERIUS Calculator 2019 is het rekeninstrument voor het bepalen van de stikstofdepositie door een project of andere handeling. Met AERIUS Calculator 2019 kan de uitstoot van stikstof en de neerslag daarvan op Natura 2000-gebieden worden berekend.

Voor de ontwikkeling is de stikstofbijdrage van de aanleg/realisatiefase en de gebruiksfase op deze gebieden berekend en als bijlage bij deze toelichting gevoegd.

De gevraagde ontwikkeling heeft geen significante negatieve invloed op de beschermde natuurwaarden van de gebieden. De Wnb vormt hiermee t.a.v. de gebiedsbescherming geen belemmering voor het initiatief. De berekeningen zijn als bijlage [5](#page-4-1) en [6](#page-4-2) aan deze toelichting gevoegd.

Op basis van bovenstaande gegevens is te concluderen dat de voorgenomen ontwikkeling geen negatieve bijdrage heeft op de te beschermen gebieden en daarmee geen belemmering vormt voor het planvoornemen.

#### **Soortenbescherming**

Zowel in de oude Flora- en faunawet als in de nieuwe Wet natuurbescherming staan verbodsbepalingen: activiteiten die schadelijk zijn voor beschermde dier- en plantsoorten zijn verboden. Verboden activiteiten wijzigen nauwelijks. Wel zijn enkele definities aangepast. Zo is onopzettelijk verstoren niet meer strafbaar en is opzettelijk verstoren van vogels in sommige situaties toegestaan. Maar verstoren zonder dat tevoren goed onderzoek naar beschermde soorten is uitgevoerd, blijft strafbaar. Met de nieuwe wet wijzigt wel de lijst van beschermde soorten. Waar de Flora- en faunawet uitgaat van drie beschermingsniveaus, verdeelt de Wet natuurbescherming beschermde soorten in twee groepen: Strikt beschermde soorten waaronder soorten uit de Vogel- en Habitatrichtlijn. In de tweede categorie staan andere soorten, bijvoorbeeld uit de Rode Lijst. De bescherming van vaatplanten uit tabel 1 en tabel 2 is vervallen. Onder de Wet natuurbescherming worden nog 75 soorten vaatplanten beschermd, waaronder soorten die niet eerder werden beschermd. De bescherming van mieren vervalt. Vrijwel alle zoogdieren blijven beschermd. Meer soorten libellen en vlinders worden beschermd. Bij een ontheffingsaanvraag onder de nieuwe wet wordt nog steeds getoetst aan drie criteria 1 :

Is er een 'andere bevredigende oplossing' mogelijk?

Is er sprake van bepaalde, in de wet genoemde belangen?

Doet de ontheffing afbreuk aan de gunstige staat van instandhouding van de soort ?

#### **Toetsing**

*Afbeelding 7, Beschermde broedvogels.* 

In het plangebied is geen rode lijst waarneming gedaan. De locatie is reeds jaren in gebruik voor agrarische doeleinden. Deze zal worden omgezet in een woonfunctie.

*Afbeelding 8, Beschermde soorten en planten. Alle waarnemingen dateren van voor 2000.*  In het plangebied zijn geen waarnemingen gedaan van beschermde soorten en planten.

Door het jarenlange gebruik van de betrokken locatie als landbouwgrond is de kans op de aanwezigheid van bijzondere planten- en dierensoorten op de locatie zeer beperkt. De plantensoorten op de locatie worden grotendeels door mensen gereguleerd. Voor diersoorten geldt dat er gedurende een lange reeks van jaren een dusdanige verstoring plaatsvond, verkeer en menselijke activiteit, dat de betreffende locatie niet geschikt is als leefgebied. Deze locatie is geen geschikt vestigings- en/of permanent leefgebied voor soorten uit de eerste en tweede categorie. Hooguit zullen een of meer van de algemeen voorkomende beschermde soorten hier bij tijd en wijle verblijven.

Vanwege de sloop van het in 1976 en 1980 vergunde voormalige bedrijfsgebouw, is door Faunaconsult een quickscan natuurwetgeving uitgevoerd. Hieruit is gebleken dat de sloop van de schuur, de bouw en ingebruikname van de nieuwbouw geen negatieve effecten op het NNN heeft. Verder hebben de plannen geen effect op de natuurwaarden in Natura 2000-gebieden.

In de opgaande vegetatie komen in het broedseizoen mogelijk beschermde vogelnesten voor. Het gaat om vogels waarvan het nest niet jaarrond wordt beschermd en waarvoor geen omgevingscheck nodig is. Doden en vernielen van broedvogels/eieren/jongen moet worden voorkomen door vegetatie buiten het broedseizoen te verwijderen (buiten de periode 15 maart – 15 juli). Door naleving van deze mitigerende maatregel worden ten aanzien van vogels geen overtredingen van de Wnb begaan.

In het plangebied bevindt zich een steenuilennestkast, die al enkele jaren als nest voor de steenuil dient. Daarnaast dient de in het plangebied gelegen paardenwei als foerageerhabitat van deze soort. Steenuilennesten en -foerageergebied zijn streng beschermd onder de Wet natuurbescherming. Omdat er geen nest wordt vernietigd of verplaatst en omdat het foerageergebied in tact blijft, is er geen sprake van een overtreding op de Wet natuurbescherming.

Omdat de schuur zich relatief dichtbij de steenuilennestkast bevindt, is de kans groot dat de geplande (sloop- en bouw-)werkzaamheden het nest beïnvloeden tijdens het broedseizoen. Activiteiten die het nest beïnvloeden, kunnen in principe niet in de kwetsbare periode van de steenuil uitgevoerd worden. Om verstoring van het steenuilennest te voorkomen, dient het slopen van de schuur en bouwen van de woning daarom buiten het broedseizoen van de steenuil plaats te vinden (dus buiten de periode 1 februari – 31 juli; BIJ12, 2017).

In het plangebied komen mogelijk zoogdieren en amfibieën voor, die onder de Wnb zijn beschermd. Het gaat om algemeen voorkomende soorten (zogenaamde A-soorten), waarvoor in Limburg een vrijstelling geldt in geval van ruimtelijke ontwikkeling en beheer en onderhoud. Dit houdt in dat deze soorten verstoord mogen worden, zonder dat daar vooraf een ontheffing voor is verkregen. Wel geldt altijd de Zorgplicht (artikel 1.11 Wnb); deze houdt in dat nadelige gevolgen voor dieren en planten altijd zoveel mogelijk moeten worden voorkomen. Om aan de algemene zorgplicht te voldoen, moeten dieren die tijdens de werkzaamheden worden aangetroffen, zo snel mogelijk naar een aangrenzende locatie buiten het plangebied worden verplaatst.

Het onderzoek is als bijlage [2](#page-4-3) aan deze toelichting gevoegd.

### **5.5.1 Natura2000 notitie**

Aanlegfase (tijdelijk project van 1 jaar (worst-case) Ten behoeve van de aanlegfase zijn de volgende invoergegevens in Aerius gebruikt.

Intern Verkeer/activiteiten op de bouwlocatie:

- graaf-laadcombinaties 100 kW gedurende 3 dagen (24 uur) uur met een belasting van 60%
- hijskraan/telescoopkraan 100kW gedurende 5 dagen (40 uur) uur met een belasting van 50%
- betonwagen/storter 100kW gedurende 5 dagen (40 uur) uur met een belasting van 50%

Extern Verkeer van en naar de bouwlocatie:

- licht verkeer 1.500 ritten per jaar (1.200 ritten per jaar zuid en 300 ritten/jaar noord ;
- zwaar verkeer 80 ritten per jaar zuid en 20 ritten/jaar noord.

Bij deze invoer zijn er in de gebruiksfase geen rekenresultaten hoger dan 0,00 mol/ha/j.

Gebruiksfase:

Uitgaande van de maximaal planologische mogelijkheden is aangesloten bij de CROW-publicatie 317. In een matig stedelijke omgeving genereren 6,7 – 7,5 ritten/etmaal/woning, hetgeen neerkomt op een totaal van maximaal 2.738 ritten/jaar.

Ook bij deze invoer zijn er in de gebruiksfase geen rekenresultaten hoger dan 0,00 mol/ha/j.

### **5.6 Archeologie en Cultuurhistorie**

De provincie Limburg hecht veel waarde aan haar grote schat aan cultuurhistorie. Daarom heeft de Provincie het initiatief genomen om het archeologisch, bouwhistorisch, en de historische geografie te inventariseren, en voor de hele provincie Limburg te presenteren.

De inventarisatie gegevens van de Cultuur Historische Waardenkaart hebben een informatieve en signaleringsfunctie, en maken de informatie zichtbaar die momenteel voorhanden is over de Limburgse cultuurhistorie. Ze vormen zo de startdocumenten om te komen tot een integrale cultuurhistorische waardenkaart voor de provincie Limburg. Zij kunnen er toe bijdragen om de cultuurhistorische dimensie te betrekken bij ruimtelijke, toeristische en culturele ontwikkelingen en voornemens. Het is daarom de bedoeling om de gegevens verder te actualiseren en te complementeren.

Materiële erfenissen die in de bodem bewaard zijn gebleven kunnen vertellen hoe de mensen vroeger leefden. Om deze erfenissen veilig te stellen heeft de gemeente Horst aan de Maas de actualisatie van de archeologische maatregelenkaart van de gemeente Horst aan de Maas vastgesteld. archeologisch beleid opgesteld. De gemeenteraad heeft op 26 mei 2015 dit beleid vastgesteld.

*Afbeelding 9, uitsnede Archeologische maatregelenkaart*

Het archeologisch beleid is door vertaald in de regels van het Bestemmingsplan Buitengebied Horst aan de Maas.

Er is door Archeopro een onderzoek naar de archeologische waarden in het gebied uitgevoerd middels een verkennend booronderzoek (IVO-O). Hieruit is gebleken dat geen archeologische waarden zijn gevonden. Echter is geadviseerd om bij de sloop van de oudbouw en het verwijderen van de fundering een archeologische waarneming te doen, met het doel om te controleren of er geen aanwijzingen zijn voor een prehistorisch urnenveld in de vorm van aardwerkscherven of verbrand bot. Dit advies is overgenomen.

Het onderzoek is als bijlage [4](#page-4-4) aan deze toelichting gevoegd.

### **5.7 Verkeer en parkeren**

De nieuwe ontwikkeling maakt gebruik van de bestaande infrastructuur. Daardoor wijzigt de verkeerssituatie ter plaatse nauwelijks. De nieuwe woning wordt ontsloten door de Slooierweg welke hiervoor voldoende capaciteit heeft.

Op 3 juli 2019 heeft de gemeenteraad de Nota Parkeernormen Horst aan de Maas vastgesteld. Op grond van deze nota is de parkeernorm bij een nieuwe woning in het buitengebied 2 parkeerplaatsen.

Voor de woning zal gelden dat parkeren zal plaatsvinden op het eigen terrein, zoals ook in de vigerende situatie het geval is. Aangezien de locatie zich buiten de bebouwde kom bevindt zijn 2 parkeerplaatsen benodigd. Hiervoor is voldoende ruimte op eigen terrein.

### **6 UITVOERBAARHEID**

### **6.1 Economische uitvoerbaarheid**

Bij de voorbereiding van een bestemmingsplan dient op grond van artikel 3.1.6 van het Besluit ruimtelijke ordening (Bro) in de plantoelichting minimaal inzicht te worden gegeven in de economische uitvoerbaarheid van het plan. Met de inwerkingtreding van de Wet ruimtelijke ordening is daarbij de verplichting ontstaan om, indien er sprake is van een ontwikkeling waarvoor de gemeente redelijkerwijs kosten moet maken, deze kosten op de initiatiefneemster te verhalen. Voorbeelden hiervan zijn de aanleg van voorzieningen van openbaar nut en de plankosten. Een en ander dient te worden vastgelegd in privaatrechtelijke overeenkomsten met iedere grondeigenaar. Als er met een grondeigenaar geen overeenkomst is gesloten en het kostenverhaal niet anderszins is verzekerd, dient een exploitatieplan te worden opgesteld welke tegelijkertijd met het bestemmingsplan moet worden vastgesteld.

De uitvoering van het plan is in particuliere handen. Het project heeft dan ook geen gevolgen voor de gemeentelijke financiën. Hoewel het niet is te verwachten dat derden schade leiden door de gevraagde ontwikkeling, heeft de initiatiefneemster een planschadeverhaalsovereenkomst gesloten met de gemeente. Eventuele planschade komt hierdoor niet voor rekening van de gemeente. De kosten met betrekking tot het ambtelijk apparaat zijn afgedekt door de leges.

Met het Ontwikkelbedrijf Greenport Venlo is eveneens een anterieure overeenkomst gesloten aangaande de bestemmingswijziging van de percelen in 't Ham waar de fysieke tegenprestatie plaatsvindt.

### **6.2 Handhaving**

Sinds 1 april 2005 werkt de gemeente Horst aan de Maas samen met de gemeente Venray als het gaat om handhaving. Onder deze samenwerking valt niet alleen de uitvoering, maar ook alle juridische, administratieve en beleidsmatige ondersteuning. In 2017 is het Beleidsplan VTH Horst aan de Maas 2017-2020 in werking getreden.

De gemeenten Horst aan de Maas en Venray voeren hun handhavingstaken uit op basis van de volgende visie: de gemeenten Horst aan de Maas en Venray stellen een gezonde, veilige, leefbare en groene leefomgeving centraal. Handhaving is één van de middelen om de kwaliteit van wonen, leven en werken te behouden en te versterken. De besturen van de gemeenten streven naar een gestructureerd en integraal handhavingsbeleid, waarbij preventief belang voorop staat. De

betrokkenheid en het eigen verantwoordelijkheidsbesef van de burgers, bedrijven en instellingen moeten daarbij worden vergroot. Als de preventieve inzet (informatievoorziening) niet werkt en het geschonken vertrouwen wordt beschaamd, volgt daadwerkelijk handhavend optreden. Zo krijgt iedereen de aanpak die hij/zij verdient.

### **6.3 Maatschappelijke uitvoerbaarheid**

De uitgangspunten voor het beleid, zoals opgenomen in onderhavig bestemmingsplan, zijn terug te vinden in de vigerende bestemmingsplannen Over het beleid is reeds consensus bereikt. Het college van Burgemeester en Wethouders van de gemeente Horst aan de Maas heeft aangegeven in te kunnen stemmen met de voorgenomen ontwikkelingen.

Bij de voorbereiding van een ruimtelijk besluit moeten burgemeester en wethouders overleg plegen met het waterschap, met andere gemeenten van wie de belangen bij het plan betrokken zijn en met de betrokken rijks- en provinciale diensten. Van het vooroverleg kan worden afgezien indien de betrokken diensten aangeven dat overleg niet noodzakelijk is.

Gezien het voorgaande wordt het plan maatschappelijk uitvoerbaar geacht.

### **7 JURIDISCHE TOELICHTING**

Dit bestemmingsplan is opgesteld conform de SVBP2012 alsmede de Wet ruimtelijke ordening (Wro) en het Besluit ruimtelijke ordening (Bro).Het bestemmingsplan is vervat in een verbeelding, regels en een toelichting. De verbeelding is getekend op een bijgewerkte en digitale kadastrale ondergrond, schaal 1:500 waarop de specifieke bestemmingen zijn weergegeven.

Aan het bouwperceel is een woonbestemming en een bouwrecht toegekend. Aan de percelen waar de tegenprestatie plaatsvindt is de bestemming 'Natuur' toegekend. Uitgangspunt is het bestemmingsplan 'Buitengebied Horst aan de Maas'.

### **Toelichting op de regels:**

Bij het opstellen van de planregels is uitgegaan van het rapport Standaard Vergelijkbare BestemmingsPlannen 2012 (SVBP 2012) en conform de systematiek van het bestemmingsplan buitengebied 2009. De regels zijn verdeeld in 4 hoofdstukken, te weten:

- Hoofdstuk 1: Inleidende regels met daarin de begrippen en de wijze van meten
- Hoofdstuk 2: Wijzigingsregels.;
- Hoofdstuk 3: Algemene regels, waaronder zijn opgenomen de anti-dubbeltelbepaling, algemene bouwregels en algemene afwijkings-, wijzigings- en procedureregels;
- Hoofdstuk 4: Overgangs- en slotregels, waarin het overgangsrecht en de slotregel zijn opgenomen