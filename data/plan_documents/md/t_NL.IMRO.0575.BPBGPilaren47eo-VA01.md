xml version\="1\.0" encoding\="UTF\-8"?

Pilarenlaan 47 eo: Toelichting

direct naar inhoud van Toelichting

Pilarenlaan 47 eo

=================

Toelichting

-----------

| Plan: | Pilarenlaan 47 eo |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0575\.BPBGPilaren47eo\-VA01 |

* Toelichting

* Bijlagen Toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldend bestemmingsplan

+ 1\.4 Leeswijzer

* Hoofdstuk 2 Planbeschrijving

+ 2\.1 Bestaande situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Regionaal beleid

+ 3\.4 Gemeentelijk beleid

* Hoofdstuk 4 Omgevingsaspecten

+ 4\.1 Water

+ 4\.2 Ecologie

+ 4\.3 Bodem

+ 4\.4 Geluid

+ 4\.5 Archeologie en cultuurhistorie

+ 4\.6 Luchtkwaliteit

+ 4\.7 Externe veiligheid

+ 4\.8 Bedrijven en milieuzonering

+ 4\.9 Verkeer en parkeren

+ 4\.10 Milieueffectrapportage

+ 4\.11 Duurzaamheid

* Hoofdstuk 5 Juridische planbeschrijving

+ 5\.1 Algemeen

+ 5\.2 De bestemmingen

* Hoofdstuk 6 Uitvoerbaarheid

+ 6\.1 Economische uitvoerbaarheid

+ 6\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

Op het perceel ten noordoosten van de Pilarenlaan 47 te Noordwijkerhout is de eigenaar voornemens om een greenportwoning te realiseren. Ter realisatie van de nieuwe woning is een overeenkomst gesloten met de Greenport Ontwikkelingsmaatschappij Duin\- en Bollenstreek (GOM) en kan medewerking worden verleend aan de bouw van een nieuwe woning.

Voor het plangebied is thans het bestemmingsplan 'Buitengebied 2015' van de voormalige gemeente Noordwijkerhout van toepassing. Het perceel is bestemd als 'Agrarisch \- Bollenteelt \- Bollenzone 1'. Om het plan uit te kunnen voeren is een herziening van het geldende bestemmingsplan ter plaatse van het plangebied noodzakelijk. Voorliggend bestemmingsplan voorziet hierin.

#### 1\.2 Ligging plangebied

Het plangebied is gelegen ten noordoosten van de woning Pilarenlaan 47 te Noordwijkerhout. Het plangebied ligt in het buitengebied van de gemeente Noordwijk, aan de rand van de kern Noordwijkerhout aan de Maandagsewetering. Onderstaande afbeelding geeft de ligging van het plangebied weer.

![afbeelding "i_NL.IMRO.0575.BPBGPilaren47eo-VA01_0001.png"](i_NL.IMRO.0575.BPBGPilaren47eo-VA01_0001.png)

Overzichtskaart plangebied (rood omlijnd), bron: Google Maps

#### 1\.3 Geldend bestemmingsplan

Voor het plangebied geldt het bestemmingsplan 'Buitengebied 2015', zoals vastgesteld op 20 juni 2016\. De gronden in het plangebied zijn bestemd als 'Agrarisch \- Bollenteelt \- Bollenzone 1'. Ter plaatse zijn de gronden bestemd voor de uitoefening van een bollenteeltbedrijf. Op het perceel ligt een bouwvlak en ter plaatse van het bouwvlak zijn de aanduidingen 'bedrijfswoning' en 'specifieke vorm van wonen \- persoonsgebonden overgangsrecht' opgenomen. Op het perceel is een bedrijfswoning toegestaan. De bedrijfswoning mag worden gebruikt als burgerwoning door de bestaande gebruikers. Als bestaande gebruiker wordt aangemerkt de persoon/personen die op het moment van het van kracht worden van deze regels volgens de gemeentelijke basisadministratie als hoofdbewoner en diens partner staan ingeschreven op het betreffende adres. Zodra het gebruik als burgerwoning door de bestaande gebruikers wordt beÃ«indigd, vervalt het recht op gebruik van het gebouw als burgerwoning. Tot slot zijn de gronden aangewezen als 'Waarde \- Archeologie 1'. De gronden zijn mede bestemd voor de bescherming en veiligstelling van archeologische waarden.

Onderstaande afbeelding geeft door middel van rode lijnen het plangebied op een uitsnede van de verbeelding van het bestemmingsplan 'Buitengebied 2015' weer.

![afbeelding "i_NL.IMRO.0575.BPBGPilaren47eo-VA01_0002.png"](i_NL.IMRO.0575.BPBGPilaren47eo-VA01_0002.png)

Uitsnede bestemmingsplan 'Buitengebied 2015', bron: www.ruimtelijkeplannen.nl

De voor de nieuwe ontwikkeling vereiste bestemming 'Wonen' en bestemming 'Tuin' is in strijd met het geldende bestemmingsplan. Om die reden is een aanpassing van het bestemmingsplan noodzakelijk. Het agrarisch bouwvlak met de aanduidingen 'bedrijfswoning' en 'specifieke vorm van wonen \- persoonsgebonden overgangsrecht' blijft van toepassing op de bestaande bedrijfswoning.

#### 1\.4 Leeswijzer

In de planbeschrijving, hoofdstuk 2 wordt ingegaan op de beoogde ontwikkeling. In hoofdstuk 3 wordt het relevante beleid beschreven en in hoofdstuk 4 wordt getoetst aan de relevante omgevingsaspecten. In hoofdstuk 5 wordt een juridische beschrijving van het plan weergegeven. Tot slot beschrijft hoofdstuk 6 de uitvoerbaarheid van het bestemmingsplan.

### Hoofdstuk 2 Planbeschrijving

#### 2\.1 Bestaande situatie

Het plangebied ligt aan de Maandagsewetering. De Maandagsewetering dient als hoofdontsluitingsweg.

Het plangebied is gelegen in agrarisch gebied. Naastgelegen agrarische gronden horen bij het (bloem)bollenteeltgebied en zijn als zodanig bestemd. Ook de gronden in het plangebied hebben een agrarische bestemming, maar worden niet voor agrarische doeleinden gebruikt. Op het zuidelijke deel van het perceel staat op dit moment een vrijstaande (voormalige) bedrijfswoning. Het omliggende erf is in gebruik als tuin. De tuin wordt door middel van een haag afgescheiden van naastgelegen percelen. Ook ten noordoosten is een bedrijfswoning gelegen. Onderstaande afbeelding geeft door middel van rode lijnen het plangebied op de luchtfoto weer.

![afbeelding "i_NL.IMRO.0575.BPBGPilaren47eo-VA01_0003.png"](i_NL.IMRO.0575.BPBGPilaren47eo-VA01_0003.png)

Luchtfoto plangebied

![afbeelding "i_NL.IMRO.0575.BPBGPilaren47eo-VA01_0004.png"](i_NL.IMRO.0575.BPBGPilaren47eo-VA01_0004.png)

Foto plangebied bestaande situatie, bron: Google Streetview

#### 2\.2 Toekomstige situatie

Dit plan voorziet in de bouw van een nieuwe woning ten noordoosten van de woning Pilarenlaan 47 te Noordwijkerhout. Het plangebied is gelegen ter plaatse van het perceel kadastraal bekend gemeente Noordwijkerhout sectie B nummer 3785\. Het perceel heeft een oppervlakte van 1\.690 m2. Ten behoeve van de nieuwe woning wordt een oppervlakte van 600 m2 gebruikt ten behoeve van wonen en tuin. Onderstaande afbeelding geeft de plangrens weer.

![afbeelding "i_NL.IMRO.0575.BPBGPilaren47eo-VA01_0005.png"](i_NL.IMRO.0575.BPBGPilaren47eo-VA01_0005.png)

Uitsnede kadastrale kaart (plangebied blauw omlijnd), bron: www.kadastralekaart.com

De te realiseren woning is vrijstaand en wordt ontsloten via de Maandagsewetering. Ten behoeve van de ontsluiting wordt een inrit aangelegd. Voor de goot\- en bouwhoogte wordt aangesloten bij de maatvoering van de bedrijfswoning. De goot\- en bouwhoogte bedragen maximaal 4,5 respectievelijk 8 meter.

### Hoofdstuk 3 Beleidskader

In dit hoofdstuk wordt een overzicht gegeven van het voor het plangebied relevante geldende beleidskader. In paragraaf 3\.1 wordt ingegaan op het Rijksbeleid. In paragraaf 3\.2 is het provinciaal beleid opgenomen en het regionaal beleid is opgenomen in paragraaf 3\.3. In paragraaf 3\.4 is het gemeentelijk beleid beschreven. Het in dit hoofdstuk samengevatte ruimtelijk beleidskader is niet uitputtend.

#### 3\.1 Rijksbeleid

##### 3\.1\.1 Structuurvisie Infrastructuur en Ruimte

De Structuurvisie Infrastructuur en Ruimte (SVIR) is op 13 maart 2012 in werking getreden. Het Rijk wil ervoor zorgen dat in 2040 een veilige en gezonde leefomgeving met een goede milieukwaliteit wordt geboden. Het verstedelijkings\- en landschapsbeleid laat het Rijk over aan provincies en gemeenten. De SVIR doet geen specifieke uitspraken die van belang zijn voor het voorliggende plan.

##### 3\.1\.2 Besluit algemene regels ruimtelijke ordening

Het Besluit algemene regels ruimtelijke ordening (Barro) is de AMvB die het inhoudelijke beleidskader van de rijksoverheid vormt voor bestemmingsplannen. Dat betekent dat het Barro regels geeft over bestemmingen en het gebruik van gronden en zich primair richt tot de gemeente. Daarnaast kan het Barro aan de gemeente opdragen om in de toelichting bij een bestemmingsplan bepaalde zaken uitdrukkelijk te motiveren.

Deze algemene regels bewerkstelligen dat nationale ruimtelijke belangen doorwerken tot op lokaal niveau.

Op 30 december 2011 is de eerste tranche van het Barro in werking getreden. Deze eerste tranche van het Barro bevat een vertaling van het geldende planologische beleid dat bedoeld was om op lokaal niveau: in bestemmingsplannen, te worden verwerkt. De vastgestelde onderdelen van het Barro Ruimte hebben betrekking op onder meer het kustfundament, de grote rivieren en het Project Mainportontwikkeling Rotterdam (PMR).

Op 1 oktober 2012 is de tweede tranche van het Barro in werking getreden. Deze tranche vormt een vertaling van nieuw ruimtelijk beleid van het Rijk, dat eerder is vastgelegd in o.a. de Structuurvisie Infrastructuur en Ruimte en de MIRT\-agenda's.

Dit deel van het Barro bevat regels voor onder meer de ecologische hoofdstructuur, radarverstoringsgebieden, militaire terreinen, gebieden van uitzonderlijke universele waarde en reserveringsgebieden voor (nieuwe en uitbreiding van bestaande) hoofdwegen en spoorlijnen.

In het Barro zijn geen regels opgenomen die relevant zijn voor het voorliggende bestemmingsplan.

##### 3\.1\.3 Besluit ruimtelijke ordening

In de Structuurvisie Infrastructuur en Ruimte wordt de ladder voor duurzame verstedelijking geÃ¯ntroduceerd. Deze ladder is per 1 oktober 2012 vastgelegd als procesvereiste in het Besluit ruimtelijke ordening (artikel 3\.1\.6, lid 2\). Doel van de ladder voor duurzame verstedelijking is een goede ruimtelijke ordening in de vorm van een optimale benutting van de ruimte in stedelijke gebieden. Hierbij dient de behoefte aan een stedelijke ontwikkeling te worden aangetoond. Op 1 juli 2017 is het Besluit ruimtelijke ordening (Bro) gewijzigd, waarbij een nieuwe Laddersystematiek geldt. Om gebruikers goed te kunnen ondersteunen bij de toepassing van de nieuwe Ladder heeft het Rijk een nieuwe handreiking opgesteld.

De nieuwe handreiking begint met de vraag om wat voor een plan het gaat. Of er sprake is van een stedelijke ontwikkeling wordt bepaald door de aard en omvang van de ontwikkeling in relatie tot de omgeving. In de Handreiking staat dat er geen ondergrens is bepaald voor wat een âstedelijke ontwikkelingâ is. Op basis van jurisprudentie blijkt dat bij woningbouw in beginsel sprake is van een nieuwe stedelijke ontwikkeling als er meer dan 11 woningen gerealiseerd worden (ABRvS 28 juni 2017, ECLI:NL:RVS:2017:1724\). Het voorliggende initiatief betreft de realisatie van Ã©Ã©n burgerwoning in het buitengebied van de gemeente Noordwijk. Vanwege de kleinschalige omvang van het project kan worden geconcludeerd dat er geen sprake is van een stedelijke ontwikkeling. De duurzaamheidsladder is niet van toepassing.

#### 3\.2 Provinciaal beleid

##### 3\.2\.1 Visie Ruimte en Mobiliteit

Op 9 juli 2014 is de Visie Ruimte en Mobiliteit (hierna: VRM) door de provincie Zuid\-Holland vastgesteld. Op 15 januari 2019 is de Visie Ruimte en Mobiliteit door Provinciale Staten van de provincie Zuid\-Holland gewijzigd vastgesteld. De actualisering heeft betrekking op de begrenzing van het NatuurNetwerk Nederland (hierna: NNN) in de Krimpenerwaard.

De VRM geeft op hoofdlijnen sturing aan de ruimtelijke ordening en maatregelen op het gebied van verkeer en vervoer. Hoofddoel van de VRM is het scheppen van voorwaarden voor een economisch krachtige regio. Dit betekent: ruimte bieden om te ondernemen, het mobiliteitsnetwerk op orde en zorgen voor een aantrekkelijke leefomgeving. De VRM bevat een nieuwe sturingsfilosofie. De kern van deze filosofie is:

* ruimte bieden aan ontwikkelingen;

* aansluiten bij de maatschappelijke vraag naar woningen, bedrijfsterreinen, kantoren, winkels en mobiliteit;

* allianties aangaan met maatschappelijke partners;

* minder toetsen op regels en meer sturen op doelen.

De VRM bestaat uit vier documenten, te weten: de Visie ruimte en mobiliteit, de Verordening ruimte 2014, het Programma ruimte en het Programma mobiliteit.

In de VRM zijn vier thema's onderscheiden:

* 1\. beter benutten en opwaarderen van wat er is;

* 2\. vergroten van de agglomeratiekracht;

* 3\. verbeteren van de ruimtelijke kwaliteit;

* 4\. bevorderen van de verandering naar een water\- en energie\-efficiÃ«nte samenleving.

De huidige ruimtelijke situatie â gecombineerd met de vier rode draden \- vormt het vertrekpunt voor de Visie Ruimte en Mobiliteit.

MOBILITEIT EN BEBOUWDE RUIMTE

**Greenports**

Zuid\-Holland kent onder de noemer greenports een aantal (glas)tuinbouwconcentratiegebieden die zich kenmerken door hun clusterwerking en de primaire productie en teelt van tuinbouwgewassen. De greenports vormen samen met het haven\-industrieel complex het fundament van de Zuid\-Hollandse economie. Evenals het havencomplex bevinden de greenports zich in een transitie. De provincie wil de greenports in Zuid\-Holland waar mogelijk versterken en de transitie versnellen. Hierbij wordt het proces van verdergaande schaalvergroting, innovatie, verduurzaming en vervlechting van het logistieke netwerk van de greenports met de Rotterdamse haven steeds belangrijker.

KWALITEIT VAN LANDSCHAP, GROEN EN ERFGOED

Het sturen op ruimtelijke kwaliteit vormt een rode draad in het beleid van de provincie. Deze rode draad bepaalt in hoge mate de keuzes in de groene ruimte. Ruimtelijke ontwikkelingen die maatschappelijk en economisch gewenst zijn, moeten bijdragen aan de balans tussen de instandhouding, benutting en versterking van de bestaande gebiedskwaliteiten.

![afbeelding "i_NL.IMRO.0575.BPBGPilaren47eo-VA01_0006.png"](i_NL.IMRO.0575.BPBGPilaren47eo-VA01_0006.png)

Kaart deelgebieden

UITWERKING KWALITEITSKAART

**I Laag van de ondergrond**

*Kustcomplex*

Het plangebied is gelegen in het Zuid\-Hollandse kustlandschap. Veel meer dan de andere grote landschappen wordt het kustlandschap gekenmerkt door een afwisseling van stedelijk gebied, natuur en landschap. Instandhouding van de kwaliteiten van het duingebied en de landgoederenzone is van groot belang, met het oog op biodiversiteit en kustveiligheid. Dit gaat samen met de functie van een aantal duingebieden als waterwingebied.

*Water als structuurdrager*

Het watersysteem beslaat zowel het oppervlakte\- als het grondwater en is daarmee zeer bepalend voor het functioneren van de provincie in al haar facetten. Daarmee is het watersysteem ook medebepalend voor de ruimtelijke kwaliteit en vormt het een structuurdrager van de Zuid\-Hollandse identiteit.

Wonen of recreÃ«ren op of langs dit water is een waarde voor veel inwoners en bezoekers. Over de belangrijkste vaarwegen worden mensen en goederen vervoerd. Ook natuurwaarden hangen nauw samen met de kwaliteit en kwantiteit van water.

**II Laag van de cultuur\- en natuurlandschappen**

*Bollenlandschap*

Het plangebied is aangewezen als Bollenlandschap. De kwaliteit en herkenbaarheid van dit landschap komen steeds verder onder druk door toenemende bedrijfsbebouwing en verstedelijking die niet geÃ«nt is op een samenhangende en herkenbare ruimtelijke structuur. Mede door intensivering van de bollenteelt raakt het gebied daarmee steeds verder versnipperd. Het zicht op de bollenvelden wordt door bebouwing steeds meer beperkt. Dit betekent dat een ontwikkeling bijdraagt aan een samenhangende en herkenbare ruimtelijke structuur, op een logische plek in deze structuur ligt en toekomstbestendig is. Opgave hierbij is om de intensivering in de landbouw en de verstedelijking te koppelen aan een versterking van de landschappelijke structuur.

**III Laag van de stedelijke occupatie**

*Stads\- en dorpsranden*

De stads\- en dorpsrand is de zone op de grens van bebouwd gebied en landschap. Het is het deel van stad of dorp met potentie voor een hoogwaardig en geliefd woonmilieu, doordat hier de genoegens van stedelijk en buiten wonen bij elkaar komen; de nabijheid van voorzieningen gecombineerd met het vrije zicht en het directe contact met het buitengebied. De relatie tussen bebouwd gebied en landschap is afhankelijk van de karakteristieken van de bebouwingsrand en die van het aangrenzende landschap.

Daarbij worden drie typen âovergangskwaliteitenâ onderscheiden. Het front, het contact en de overlap. Daar waar recreatiegebieden voorkomen langs stads\- of dorpsrand is veelal sprake van overlap. Uitgangspunt bij ontwikkelingen aan dorpsranden is de contactkwaliteit.

**IV Laag van de beleving**

*Openbaar vervoerpanorama's*

De zogeheten OV\-panoramaâs zijn die plekken waar sprake is van een hoogwaardige Zuid\-Hollandse reiservaring. Er is sprake van een beleefbaar en zichtbaar landschap dat typisch is voor Zuid\-Holland. Naast het criterium uniciteit vormen de kroonjuwelen hiervoor de basis. Hier wordt specifieke aandacht gevraagd voor de visuele relatie tussen spoor en landschappelijke omgeving. Draag zorg voor behoud of verbetering van de openheid (zicht op het omringende landschap) en respecteer de bestaande kwaliteiten binnen het panorama.

##### 3\.2\.2 Verordening Ruimte

In samenhang met de structuurvisie, is ook de Verordening Ruimte (2014\) opgesteld. De regels in deze verordening zijn bindend en werken door in gemeentelijke bestemmingsplannen. De volgende bepalingen zijn relevant voor het plan:

* Artikel 2\.1\.1 \- Ladder voor duurzame verstedelijking

De provincie wil op verschillende manieren bijdragen aan het beter benutten van bebouwde ruimte. Op grond van het Besluit ruimtelijke ordening hanteren gemeenten de âLadder voor duurzame verstedelijkingâ om de keuze voor en situering van nieuwe woon\- en werklocaties te verantwoorden. De provincie bevordert de consequente toepassing van de ladder door deze op te nemen in artikel 2\.1\.1\. van de Verordening ruimte:

Een bestemmingsplan dat een nieuwe stedelijke ontwikkeling mogelijk maakt, voldoet aan de volgende eisen:

* a. de stedelijke ontwikkeling voorziet in een actuele behoefte, die zo nodig regionaal is afgestemd;

* b. in die behoefte wordt binnen het bestaand stads\- en dorpsgebied voorzien door benutting van beschikbare gronden door herstructurering, transformatie of anderszins, of

* c. indien de stedelijke ontwikkeling niet binnen het bestaand stads\- en dorpsgebied van de betreffende regio kan plaatsvinden, wordt gebruik gemaakt van locaties die,

+ 1\. gebruikmakend van verschillende middelen van vervoer, passend ontsloten zijn of als zodanig worden ontwikkeld,

+ 2\. passen in de doelstellingen en richtpunten van de kwaliteitskaart van de Visie ruimte en mobiliteit, waarbij artikel 2\.2\.1 van toepassing is, en

+ 3\. zijn opgenomen in het Programma ruimte, voor zover het gaat om locaties groter dan 3 hectare.

Volgens de Ladder voor duurzame verstedelijking moet een nieuwe stedelijke ontwikkeling primair plaatsvinden binnen het bestaand stads\- en dorpsgebied (BSD). Niet alle vraag naar wonen en werken kan en hoeft te worden opgevangen binnen het BSD. Een deel van die vraag past daar qua kwaliteit niet binnen. Daarnaast kunnen er kwantitatieve beperkingen zijn. Een randvoorwaarde bij beter benutten, is namelijk dat de leefkwaliteit in de bebouwde ruimte behouden blijft en waar mogelijk wordt versterkt. Ook kan de kwaliteit van de groene ruimte aanleiding zijn om een kwaliteitsverbetering te realiseren door middel van het toevoegen van stedelijke functies. Kortom: wonen en werken buiten het BSD zijn mogelijk en wenselijk. Voor gebiedseigen ontwikkelingen, die de bestaande ruimtelijke kwaliteit in stand houden of verbeteren, beslist de gemeente voortaan zelf.

* Artikel 2\.1\.7 \- Bollenteeltgebied

De verdere ontwikkeling van de Greenport Duin\- en Bollenstreek tot een vitale, economisch concurrerende en duurzame greenport is van provinciaal belang. In verband hiermee streeft de provincie naar herstructurering van het bollencomplex, landschapsverbetering en handhaving van het teeltareaal bollengrond. Binnen het bollenteeltgebied bevinden zich ook bedrijfsgebouwen, (bedrijfs\-)woningen met erf en de eventuele kassen van de bollenteeltbedrijven. Een bestemmingsplan voor het bollenteeltgebied dat een nieuwe ruimtelijke ontwikkeling anders dan bollenteelt toestaat op gronden die in het voorgaande bestemmingsplan zijn bestemd voor bollenteelt, voorziet in compensatie van bollenteeltgebied door middel van een overeenkomst hierover met de Greenport Ontwikkelingsmaatschappij Duin\- en Bollenstreek.

In artikel 2\.1\.7, lid 4 van de Verordening Ruimte (Greenportwoningen en âruimte voor ruimteâ woningen) is bepaald dat een bestemmingsplan ook kan voorzien in greenportwoningen en âruimte voor ruimteâ\-woningen als bedoeld in de archeologische waarde.

* Artikel 2\.2\.1 \- Ruimtelijke kwaliteit bij nieuwe ruimtelijke ontwikkelingen

Gebiedsgericht sturen op ruimtelijke kwaliteit betekent voor de provincie richting en ruimte geven aan een optimale wisselwerking tussen ruimtelijke ontwikkelingen en gebiedskwaliteit. Het kwaliteitsbeleid gaat uit van âja, mitsâ: ruimtelijke ontwikkelingen zijn mogelijk, met behoud of verbetering van de ruimtelijke kwaliteit en geldt in principe voor het grondgebied van de gehele provincie, dat wil zeggen zowel de groene ruimte als de bebouwde ruimte. De provincie hanteert hier het handelingskader ruimtelijke kwaliteit: een benadering die enerzijds onderscheidt maakt in drie soorten ruimtelijke ontwikkelingen (nieuwe bebouwing of nieuw gebruik van grond of bebouwing) naar gelang hun impact op de omgeving en anderzijds de realisatie van bepaalde soorten ruimtelijke ontwikkelingen uitsluit in gebieden met een bepaalde beschermingscategorie. Dit betekent dat ruimtelijke ontwikkelingen 1\) moeten passen bij de aard en schaal van het gebied en 2\) moeten voldoen aan de relevante richtpunten van de Kwaliteitskaart. Als een ontwikkeling niet past bij de aard en/of de schaal van het gebied zijn ontwerpoptimalisaties, inpassingsmaatregelen of aanvullende ruimtelijke maatregelen nodig om de ruimtelijke kwaliteit te behouden of te verbeteren.

De drie soorten ontwikkeling die de provincie onderscheidt zijn:

* Inpassing. Dit betreft een gebiedseigen ontwikkeling, die past bij de schaal en de maat van de bestaande kenmerken van een gebied.

* Aanpassing. Dit betreft een gebiedsvreemde ontwikkeling van relatief beperkte omvang of een (gebiedseigen, dan wel gebiedsvreemde) ontwikkeling die niet past bij de schaal en maat van het landschap.

* Transformatie. Bij transformatie gaat het om een verandering van een gebied van dusdanige aard en omvang dat er een nieuw landschap ontstaat.

##### 3\.2\.3 Afweging plangebied

Voorliggend plan betreft de bouw van een woning in het Bollenlandschap van Noordwijkerhout. Ter realisatie van de nieuwe woning is een overeenkomst gesloten met de Greenport Ontwikkelingsmaatschappij Duin\- en Bollenstreek. De ruimtelijke kwaliteit van het agrarisch (bloem)bollengebied wordt niet aangetast. Voorts wordt voldaan aan de provinciale Ladder voor duurzame verstedelijking. Er is geen sprake van een stedelijke ontwikkeling.

#### 3\.3 Regionaal beleid

##### 3\.3\.1 Intergemeentelijke structuurvisie Greenport (ISG)

De raden van de vijf Greenportgemeenten (Hillegom, Katwijk, Lisse, Noordwijk en Teylingen) beschikken sinds 2009 over een integrale ruimtelijke visie in de vorm van de Intergemeentelijke Structuurvisie Greenport Duin en Bollenstreek (ISG). Op 16 juni 2016 is de herziening door de (voormalige) gemeente Noordwijkerhout vastgesteld.

De structuurvisie vervangt het 'Pact van Teylingen' en het 'Offensief van Teylingen'. De ISG is voor de Greenportgemeenten van de Duin\- en Bollenstreek een wettelijk zelfbindend kader voor gewenste ruimtelijke ontwikkeling in het buitengebied tot 2030 en geldt als toetsingskader voor toekomstige plannen.

De Greenport Ontwikkelingsmaatschappij (GOM) B.V. zal samen met de aandeelhoudende Greenportgemeenten verder vormgeven aan de inhoud en uitvoering van het meerjarenprogramma, dat voortvloeit uit de ISG. De ISG is gericht op het creÃ«ren van een vitale Greenport met een vitaal landschap. Hiervoor zijn de volgende ambities en uitgangspunten opgesteld:

* 1\. de economische herstructurering van de Greenport staat centraal;

* 2\. de gemeenten zullen de herstructureringsopgave combineren met landschapsverbetering;

* 3\. de gemeenten zullen verdergaande verrommeling van het landschap tegengaan;

* 4\. met het uitvoeren van de woningbouwopgave, zoals in de Gebiedsuitwerking Haarlemmermeer\-Bollenstreek overeen is gekomen, de maximale woningbouwbijdrage van de Duin\- en Bollenstreek bereikt is;

* 5\. de gemeenten het areaal aan 1e klas bollengrond van 2\.625 ha duurzaam moeten handhaven, hoewel zij met het herstructureringsproces tijdelijke krimp onder nader te bepalen voorwaarden (waaronder harde tijdgebonden compensatiegaranties) toestaan;

* 6\. primaire greenportfuncties, zoals bollencluster, vaste planten, bloemencluster en toerisme (inclusief greenportgerelateerde handel en dienstverlening), krijgen bij conflicterende ruimteclaims prioriteit boven niet primaire greenportfuncties, zoals overige landbouw en veeteelt.

De basis om tot verbetering van de landschapskwaliteiten in de Duin\- en Bollenstreek te komen is het Landschapsperspectief. In de Intergemeentelijke Structuurvisie Greenport Duin en Bollenstreek wordt het landschap verdeeld in verschillende 'kamers' en worden de beleidsregels op hoofdlijnen weergegeven. Onderstaande kaart geeft het landschapsperspectief weer.

![afbeelding "i_NL.IMRO.0575.BPBGPilaren47eo-VA01_0007.png"](i_NL.IMRO.0575.BPBGPilaren47eo-VA01_0007.png)

Kaart Landschapsperspectief, plangebied rood omlijnd

Het plangebied is gelegen in het buitengebied aan de rand van de zone 'stedelijk gebied'. In het buitengebied staat de verbetering van de landschappelijke kwaliteit en de economische vitaliteit voorop en worden geen nieuwe woningen gebouwd, met uitzondering van Greenportwoningen. In de Regionale Woonagenda is opgenomen dat er 600 Greenportwoningen in het buitengebied gebouwd worden. Voorgenomen ontwikkeling betreft de bouw van een Greenportwoning. Dit plan is niet in strijd met de ambities van de ISG.

##### 3\.3\.2 Regionale woonagenda

De gemeenten in Holland Rijnland hebben op 17 december 2015 de regionale woonagenda vastgesteld. Hierin staat wat de woonbehoefte is in de gemeenten in Holland Rijnland en hoe het woningaanbod per subregio op de vraag kan worden afgestemd. De regionale woonagenda is nodig omdat er veranderingen zijn op de woningmarkt. Deze is bijvoorbeeld veranderd van een aanbod\- naar vragersmarkt. Ook de vraag naar de woningen zelf blijkt veranderd; de woonomgeving en de nabijheid van voorzieningen wordt steeds belangrijker.

De regio wil netto 17\.660 woningen toevoegen voor de periode tot 2020 om te voorzien in de regionale behoefte. De plancapaciteit wordt per subregio afgestemd op de behoefte. Hiertoe wordt een planlijst opgesteld.

**Toetsing**Â

Het voornemen betreft de realisatie van Ã©Ã©n nieuwe woning. Met deze ontwikkeling wordt een bijdrage geleverd aan de doelen uit de regionale woonagenda.

#### 3\.4 Gemeentelijk beleid

##### 3\.4\.1 Woonvisie 2015

De woonvisie (van de voormalige gemeente Noordwijkerhout) begint met een wensbeeld hoe Noordwijkerhout er in 2025 uit zou moeten zien. Vervolgens wordt er aangegeven dat we dit wensbeeld kunnen bereiken door drie pijlers van woonbeleid te versterken, te weten:

* Noordwijkerhout ontwikkelt zich als karakteristieke 'dorpse' gemeente;

* Kwetsbare doelgroepen: beschikbaarheid en betaalbaarheid;

* Wonen, welzijn en zorg.

De woningbouwbehoefte in de periode 2015\-2019 bedraagt 330 tot 500 woningen. Dit betekent de realisatie van 70 woningen voor de lokale vraag en 50 woningen voor de bovenregionale vraag. Een betere bereikbaarheid is ondersteunend aan de groei. Voorliggend plan voorziet in de bouw van een vrijstaande woning in het buitengebied aan de rand van het kern Noordwijkerhout. Het plangebied is via de Maandagsewetering goed bereikbaar. Deze ontwikkeling past binnen de ambitie van de Woonvisie 2025\.

##### 3\.4\.2 Welstandsnota

In de welstandsnota is een analyse gemaakt van de (voormalige) gemeente Noordwijkerhout. Op basis van deze analyse zijn verschillende gebieden onderscheiden. Deze gebieden worden beschreven en gewaardeerd en aan de hand van de bevindingen zijn criteria geformuleerd waaraan bouwplannen in de betreffende gebieden (welstandshalve) zouden moeten voldoen.

De beoordeling van de woongebouwen is gericht op afwisseling en individualiteit, zorgvuldige detaillering en traditioneel materiaal\- en kleurgebruik. Voor bouwplannen in het buitengebied worden hier de beschrijving en de welstandscriteria gegeven.

Bij aanvraag van de omgevingsvergunning voor bouwen zal de Welstandscommissie beoordelen of de nieuwbouw past binnen de welstandseisen zoals deze gelden voor het buitengebied.

### Hoofdstuk 4 Omgevingsaspecten

In dit hoofdstuk worden de voor dit bestemmingsplan relevante milieuaspecten beschreven. Dit hoofdstuk bevat de uitkomsten van de (technische) onderzoeken met conclusies.

#### 4\.1 Water

Op grond van het Besluit ruimtelijke ordening moet in de toelichting van ruimtelijke plannen een waterparagraaf worden opgenomen. Voor de voorliggende ontwikkeling is daarom een digitale watertoets (www.dewatertoets.nl) uitgevoerd. Het toetsresultaat van de digitale watertoets is opgenomen in Bijlage 3. In deze paragraaf wordt verwoord hoe er in het plan met de aspecten water en ruimte rekening wordt gehouden, in relatie tot enerzijds het waterbeleid en anderzijds de waterhuishouding.

**Waterschapsbeleid**

Op 9 maart 2016 heeft het algemeen bestuur van Hoogheemraadschap van Rijnland het Waterbeheerplan 5 (WBP) vastgesteld. In dit plan geeft het Hoogheemraadschap aan wat zijn ambities voor de planperiode 2016\-2021 zijn en welke maatregelen in het watersysteem worden getroffen. De hoofddoelen zijn:

* waterveiligheid: bescherming tegen overstromingen vanuit de zee en de rivieren;

* voldoende water: er is voldoende water. Niet te veel en niet te weinig, passend bij het gebruik.

* schoon en gezond water: Rijnlands water is schoon, zodat de mens, de natuur en de economie er optimaal gebruik van kunnen maken.

* waterketen: het afvalwater wordt optimaal gezuiverd en de grondstoffen hergebruikt.

**Waterbeheer**

De initiatiefnemer dient in een vroeg stadium overleg te voeren met de waterbeheerder over een ruimtelijk planvoornemen. Hiermee wordt voorkomen dat de ruimtelijke ontwikkeling in strijd is met het duurzaam waterbeheer. Het plangebied ligt binnen het beheersgebied van het Hoogheemraadschap van Rijnland, verantwoordelijk voor het waterkwantiteits\- en waterkwaliteitsbeheer.

Op 10 juni 2016 is de nieuwe Keur Rijnland 2015 in werking getreden. Een nieuwe Keur is nodig vanwege de totstandkoming van de Waterwet en daarmee verschuivende bevoegdheden in onderdelen van het waterbeheer.

De Keur is een verordening van de waterbeheerder met wettelijke regels (gebods\- en verbodsbepalingen) voor:

* waterkeringen (onder andere duinen, dijken en kaden);

* watergangen (onder andere kanalen, rivieren, sloten en beken);

* andere waterstaatswerken (onder andere bruggen, duikers, stuwen, sluizen en gemalen).

**Afvalwaterketen en riolering**

Conform de Leidraad Riolering en vigerend waterschapsbeleid is het voor nieuwbouw verplicht een gescheiden rioleringsstelsel aan te leggen zodat schoon hemelwater niet bij een rioolzuiveringsinstallatie terechtkomt. Afvalwater wordt aangesloten op de bestaande gemeentelijke riolering. Voor hemelwater wordt de volgende voorkeursvolgorde aangehouden:

* hemelwater vasthouden voor benutting;

* (in)filtratie van afstromend hemelwater;

* afstromend hemelwater afvoeren naar oppervlaktewater;

* afstromend hemelwater afvoeren naar AWZI.

**Plangebied**

Het plangebied ligt in het buitengebied van Noordwijkerhout. In het plangebied zijn geen knel\- en aandachtspunten inzake de waterkwaliteit en de waterkwantiteit bekend. Het hemelwater dat in het plangebied neerkomt op het onverharde oppervlak wordt opgenomen in de bodem door middel van infiltratie.

In het plangebied wordt Ã©Ã©n woning gebouwd met een bebouwd/ verhard oppervlakte kleiner dan 500 m2. Het is daarom op basis van de Keur niet noodzakelijk om een watervergunning aan te vragen. Er is ook geen compensatie nodig in de vorm van oppervlaktewater. Voor de bouw van de woning worden duurzame, niet\-uitloogbare bouwmaterialen toegepast (dus geen zink, lood, koper, en PAK's\-houdende materialen) om diffuse verontreiniging van water en bodem te voorkomen. Hoogheemraadschap van Rijnland concludeert op basis van de watertoets een waterbelang te hebben bij het plan.

Naar aanleiding van de uitgevoerde watertoets wordt overleg gevoerd met het Hoogheemraadschap of er watercompenserende maatregelen moeten worden toegepast. Vanwege de verwachting dat er slechts sprake zal zijn van een beperkt waterbelang, hoeft dit de voortgang van het bestemmingsplan niet in de weg te staan. Indien de uitkomst van het overleg hiertoe aanleiding geeft zal het bestemmingsplan in de vaststellingsfase hierop worden aangepast.

#### 4\.2 Ecologie

Om de uitvoerbaarheid van het plan te toetsen, is een inventarisatie van natuurwaarden uitgevoerd. Het doel hiervan is om na te gaan of aanvullend onderzoek in het kader van de Wet natuurbescherming (Wnb) of het provinciaal ruimtelijk natuurbeleid noodzakelijk is. Naast het raadplegen van bronnen is het projectgebied ten behoeve van de inventarisatie op 14 februari 2019 bezocht door een ecoloog van BÃ¼gelHajema Adviseurs. De weersomstandigheden tijdens het veldbezoek waren: vrijwel onbewolkt, circa 7Â°C en een zwakke wind.

PROJECTGEBIED

Het projectgebied betreft het erf van Pilarenweg 47 te Noordwijkerhout. In het projectgebied staat een woning met bakstenen muren en een met dakpannen bedekt zadeldak. Een klein deel van de woning heeft een plat dak. De rest van het erf wordt ingenomen door bestrating en de tuin met hagen, gazon, groenperken met jonge bomen en struiken.

Het projectgebied wordt omgeven door de wegen Pilarenlaan in het zuidwesten en de Maandagsewetering in het noordwesten, een woonerf in het noordoosten en een opslagterrein in het zuidoosten. Tussen de Maandagsewetering en de tuin is een smalle sloot met houten oeverbeschoeiing aanwezig. Verder is geen permanent oppervlaktewater in het projectgebied aanwezig.

![afbeelding "i_NL.IMRO.0575.BPBGPilaren47eo-VA01_0008.png"](i_NL.IMRO.0575.BPBGPilaren47eo-VA01_0008.png)

Impressie projectgebied 14 februari 2019

Het plan bestaat uit de splitsing van het erf van Pilarenlaan 47 ten behoeve van de bouw van een nieuwe woning. De nieuwe woning wordt gebouwd ten noordoosten van de bestaande woning in de huidige tuin. De bestaande woning blijft behouden. Bij de bouw van de nieuwe woning wordt vegetatie verwijderd en grond vergraven. Daarnaast wordt een nieuwe oprit gemaakt tussen de Maandagsewetering en het erf van de nieuwe woning. Hierbij worden ook werkzaamheden aan de sloot uitgevoerd.

**Soortbescherming**

Onderdeel van de Wnb is soortenbescherming van planten en dieren. Dit betreffen:

* alle van nature in Nederland in het wild voorkomende vogels die vallen onder de Vogelrichtlijn (Wnb art. 3\.1\-3\.4\);

* dier\- en plantensoorten die beschermd zijn op grond van de Habitatrichtlijn en de verdragen van Bern en Bonn (Wnb art. 3\.5\-3\.9\);

* nationaal beschermde dier\- en plantensoorten genoemd in de bijlage van de wet (Wnb art. 3\.10\-3\.11\).

Van deze laatst genoemde groep beschermde soorten mogen provincies een zogenaamde 'lijst met vrijstellingen' opstellen (Wnb art. 3\.11\). Voor de soorten op deze lijst geldt een vrijstelling van de verboden genoemd in art. 3\.10 eerste lid van de Wnb.

INVENTARISATIE

Uit het raadplegen van de Nationale Database Flora en Fauna (NDFF) via Quickscanhulp.nl (Â© NDFF \- quickscanhulp.nl 07\-05\-2018 16:12:25\) blijkt dat binnen een straal van een kilometer rond het projectgebied diverse beschermde diersoorten bekend zijn. Het betreffen vogels met jaarrond beschermde nesten, zoogdieren en amfibieÃ«n. Indien van toepassing worden deze soorten in onderstaande tekst behandeld.

In het gazon en de tuin zijn verschillende algemene plantensoorten aangetroffen, waaronder Engels raaigras, gestreepte witbol, paarse dovenetel, gewone melkdistel en paardenbloem. In de groenstroken zijn bomen, struiken en tuinplanten aanwezig, zoals zachte berk, witte paardenkastanje, zomereik, treurwilg, mahonia, laurierkers, klimop, bamboe en hortensia. De aangetroffen soorten duiden op voedselrijke omstandigheden. Beschermde plantensoorten zijn niet bekend uit de directe omgeving van het projectgebied (Quickscanhulp.nl). Deze zijn gezien de terreingesteldheid ook niet in het projectgebied te verwachten.

Het is niet uitgesloten dat in de te behouden woning vleermuisverblijfplaatsen aanwezig zijn. In de (relatief jonge) bomen in de tuin zijn echter geen voor vleermuizen geschikte ruimtes, zoals holtes of loszittende schors aangetroffen. Verblijfplaatsen van boombewonende vleermuissoorten kunnen dan ook worden uitgesloten.

Het plangebied vormt geschikt foerageergebied voor vleermuizen, zoals de uit de omgeving bekende soorten gewone en ruige dwergvleermuis en laatvlieger (Quickscanhulp.nl). De opgaande beplanting in het projectgebied vormt geen onderdeel van een doorlopende structuur, zodat geen sprake zal zijn van een belangrijke vliegroute van vleermuizen.

In de bomen in het projectgebied zijn geen nesten van vogels met jaarrond beschermde nesten aangetroffen. Tijdens het veldbezoek zijn geen huismussen bij de woning aangetroffen, al lijkt het pannendak van de woning wel geschikt als broedplaats voor deze soort. Omdat het veldbezoek plaatsvond buiten het broedseizoen is een broedgeval niet helemaal uitgesloten. Gezien de gunstige weersomstandigheden tijdens het veldbezoek is het echter niet heel waarschijnlijk dat de huismus broedt in de woning. Het is niet uitgesloten dat de huismus af en toe in de tuin foerageert.

In de tuin kunnen enkele algemene vogels tot broeden komen, zoals merel, heggenmus en winterkoning. De nesten van deze soorten zijn alleen in de broedperiode beschermd.

Binnen het projectgebied kunnen enkele algemene grondgebonden zoogdieren voorkomen, zoals de uit de omgeving bekende soorten huisspitsmuis en egel (Quickscanhulp.nl). Voor deze algemene soorten geldt in de provincie Zuid\-Holland een vrijstelling van de verbodsartikelen van de Wnb in het geval van ruimtelijke ontwikkelingen. Uit de omgeving van het projectgebied zijn ook enkele niet\-vrijgestelde grondgebonden zoogdiersoorten bekend, te weten boommarter en eekhoorn (Quickscanhulp.nl). Deze soorten kunnen worden uitgesloten door het ontbreken van oudere bomen in het projectgebied en door het ontbreken van geschikt leefgebied in de directe omgeving van het projectgebied. PotentiÃ«le nest\- en verblijfplaatsen zijn ook niet aangetroffen tijdens het veldbezoek. Ook andere niet\-vrijgestelde soorten kunnen worden uitgesloten door het ontbreken van geschikt biotoop.

Het is niet uitgesloten dat enkele algemene amfibieÃ«n, waaronder de bruine kikker en gewone pad (Quickscanhulp.nl) zich voortplanten in de sloot van het projectgebied, al is de sloot slecht toegankelijk voor amfibieÃ«n door de houten oeverbeschoeiing. De tuin vormt geschikt landbiotoop voor deze algemene soorten, waarvoor in de provincie Zuid\-Holland een vrijstelling geldt van de verbodsartikelen van de Wnb bij ruimtelijke ontwikkelingen.

Uit de omgeving van het projectgebied is het voorkomen bekend van de niet\-vrijgestelde rugstreeppad (Quickscanhulp.nl). Geschikt voortplantingswater voor deze soort, die is aangewezen op ondiepe, snel opwarmende wateren ontbreekt zowel in als in de directe omgeving van het plangebied. De tuin vormt ook geen hoogwaardig landbiotoop voor deze soort. Hooguit is incidenteel een exemplaar te verwachten onder wat opgeslagen materialen in de tuin (zoals tegels).

Beschermde soorten uit de soortgroepen reptielen, vissen en ongewervelden zijn niet in het projectgebied te verwachten vanwege het ontbreken van geschikt biotoop en/of het ontbreken van waarnemingen uit de omgeving van het projectgebied.

TOETSING

Bij uitvoering van het project gaan geen nest\- of verblijfplaatsen van vogels met jaarrond beschermde nesten en vleermuizen verloren. Wel wordt het projectgebied naar verwachting minder geschikt als foerageergebied voor huismus, sperwer en vleermuizen door de bouw van de nieuwe woning. Het projectgebied zal echter niet volledig ongeschikt worden. Het projectgebied vormt hooguit een klein onderdeel van het foerageergebied van deze soorten en bovendien is in de directe omgeving van het projectgebied in ruime mate alternatief foerageergebied voor de te verwachten soorten aanwezig. Negatieve effecten op vogels met jaarrond beschermde nesten en vleermuizen treden niet op.

Voor de overige vogelsoorten geldt dat, indien werkzaamheden tijdens het broedseizoen worden uitgevoerd, in gebruik zijnde nesten van vogels kunnen worden vernietigd of verstoord. Het is verboden nesten van vogels (indien nog in functie) te vernietigen of te verstoren. Om vernietiging van in gebruik zijnde nestplaatsen te voorkomen, dient bij de planning en uitvoering van de werkzaamheden daarom voldoende rekening te worden gehouden met het broedseizoen of dient voorafgaand aan de werkzaamheden te worden vastgesteld dat geen broedgevallen aanwezig zijn. De Wnb kent geen standaardperiode voor het broedseizoen. Het is van belang of een broedgeval aanwezig is, ongeacht de periode. Voor de meeste vogels geldt dat het broedseizoen ongeveer van 15 maart tot 15 juli duurt.

Als gevolg van de plannen gaat geen voortplantingsbiotoop of essentieel landbiotoop van de rugstreeppad verloren. Hooguit wordt de soort incidenteel als zwerver in het projectgebied verwacht. Om effecten op exemplaren van rugstreeppad volledig uit te sluiten, dienen opgeslagen materialen buiten de kwetsbare overwinteringsperiode (van oktober tot en met maart) te worden verwijderd. Daarnaast wordt geadviseerd om bij graafwerkzaamheden geen ondiepe plassen te laten ontstaan die kunnen dienen als voortplantingswater voor deze uit de omgeving van het projectgebied bekende soort. Als alternatief kan een amfibieÃ«nscherm om de bouwplaats worden aangebracht. De rugstreeppad is een pioniersoort die snel nieuw leefgebied kan koloniseren. Indien deze soort zich vestigt op een bouwplaats, kunnen de werkzaamheden stilgelegd worden.

Als gevolg van de ruimtelijke ontwikkelingen kunnen tot slot verblijfplaatsen van enkele algemene amfibieÃ«n\- en zoogdierensoorten worden verstoord en vernietigd. Ook kunnen hierbij enkele exemplaren worden gedood. De te verwachten algemene soorten worden niet in hun voortbestaan bedreigd en vallen in de vrijstellingsregeling bij ruimtelijke ontwikkelingen van de provincie Zuid\-Holland. Voor deze soorten hoeft geen ontheffing te worden aangevraagd. Wel geldt voor deze soorten de zorgplicht van de Wnb.

Voor de overige soort(groep)en kunnen negatieve effecten op in het kader van de Wnb beschermde soorten worden uitgesloten.

**Gebiedsbescherming**

Voor onderhavig projectgebied is de volgende wet\- en regelgeving op het gebied van gebiedsbescherming relevant: de Wnb en de provinciale structuurvisie en verordening.

WET NATUURBESCHERMING

In de Wnb is de bescherming van Natura 2000\-gebieden, geregeld. Plannen en projecten met negatieve effecten op deze gebieden zijn vergunningsplichtig. Relevant daarbij is dat de Wnb een externe werking kent. Van externe werking is sprake als activiteiten buiten een Natura 2000\-gebied van invloed zijn op de natuurwaarden in een Natura 2000\-gebied.

NATUURNETWERK NEDERLAND

Het NNN (voorheen ook wel Ecologische Hoofdstructuur genoemd) is een samenhangend netwerk van bestaande en nog te ontwikkelen belangrijke natuurgebieden in Nederland, dat voldoende robuust is voor een duurzame verbetering van de omstandigheden voor de wilde flora en fauna en voor natuurlijke leefgemeenschappen. Het NNN is als beleidsdoel opgenomen in de Structuurvisie Infrastructuur en Ruimte. De begrenzing en ruimtelijke bescherming van de provinciale NNN is voor de provincie Zuid\-Holland vastgelegd in de Verordening Ruimte 2014\.

INVENTARISATIE

Het projectgebied ligt op een afstand van circa 2,6 kilometer van het dichtstbijzijnde in het kader van de Wnb beschermde gebied, te weten Natura 2000\-gebied Kennemerland\-Zuid ten noordwesten van het projectgebied. Op ongeveer 700 meter ten zuidoosten van het plangebied ligt een ecologische verbindingszone van het NNN. Het gaat hierbij om de Leidsevaart. Op circa 1,3 kilometer ten westen en oosten van het projectgebied liggen NNN\-gebieden.

Het dichtstbijzijnde provinciale belangrijke weidevogelgebied is gelegen op ca. 1,5 km. Verdere toetsing is daarom niet aan de orde, aangezien er geen externe werking geldt op dergelijke weidevogelgebieden.

TOETSING

Gezien de terreinomstandigheden, de tussenliggende afstand en de aard van de ontwikkeling, zijn met betrekking tot het voorgenomen project geen negatieve effecten op Natura 2000\-gebieden of het NNN te verwachten.

In het kader van de nieuwbouw is de depositie van stikstof ten gevolge van de bouw en het gebruik van de woning berekend. Uit dit onderzoek (zie bijlage 4) blijkt dat er door de stikstofdepositie geen negatief effect op in het kader van de Wet natuurbescherming (Wnb) beschermde Natura 2000\-gebieden. Een vergunning van de Wnb is in het kader van de stikstofdepositie dan ook niet nodig. Het plan is daarnaast op het punt van provinciaal natuurbeleid niet in strijd met de Verordening Ruimte Provincie Zuid\-Holland.

**Conclusie**

Op basis van de uitgevoerde ecologische inventarisatie is gezien de aangetroffen terreinomstandigheden en de aard van het plan een voldoende beeld van de natuurwaarden ontstaan.

Uit de ecologische inventarisatie is naar voren gekomen dat aanvullend onderzoek in het kader van de Wnb of het provinciaal ruimtelijk natuurbeleid niet noodzakelijk is. Enkele opgeslagen materialen dienen te worden verplaatst buiten de kwetsbare overwinteringsperiode van de rugstreeppad. Met inachtneming van het broedseizoen van vogels is een ontheffing van de Wnb op voorhand niet nodig.

Het plan heeft geen negatieve gevolgen voor de instandhoudingsdoelstellingen van natuurlijke habitats en soorten. Voor deze activiteit is daarom geen vergunning op grond van de Wnb nodig. Het plan is daarnaast op het punt van provinciaal natuurbeleid niet in strijd met de Verordening Ruimte 2014\.

Op voorhand kan in redelijkheid worden gesteld dat natuurwet en \-regelgeving de uitvoerbaarheid van het ruimtelijke plan niet in de weg staat.

#### 4\.3 Bodem

Op basis van de Woningwet en het Bouwbesluit mag niet worden gebouwd op verontreinigde grond. Bij de aanvraag om een omgevingsvergunning moet vaak een bodemonderzoek worden geleverd. Dit is een verplichting uit de Woningwet om de gezondheid en veiligheid te garanderen van mensen die wonen, werken of verblijven in het gebouw waarvoor vergunning wordt aangevraagd.

Een bodemonderzoek is noodzakelijk wanneer:

* nog geen gegevens betreffende de bodemgesteldheid bekend zijn (dit betekent dus ook dat als er een bodemkwaliteitskaart is, er geen bodemonderzoek meer hoeft te komen);

* er meer dan twee uur per dag mensen in verblijven;

* het bouwwerk de grond raakt en;

* er na sloop wordt herbouwd.

**Plangebied**

Voorliggend plan maakt de omzetting van de agrarische bestemming naar een woonbestemming op het perceel ten noordoosten van de Pilarenlaan 47 te Noordwijkerhout mogelijk. De bestemming wordt gewijzigd om een nieuwe woning te kunnen bouwen. Door middel van bodemonderzoek wordt aangetoond dat de bodem geen belemmering vormt voor het planvoornemen. De resultaten van het onderzoek worden in deze paragraaf verwerkt.

#### 4\.4 Geluid

In het kader van de Wet geluidhinder (Wgh) bevinden zich langs alle wegen zones. In geval van het realiseren van geluidgevoelige bebouwing binnen deze zones dient een akoestisch onderzoek plaats te vinden. Op basis van art. 76 lid 3 Wgh hoeft de geluidsbelasting van een aanwezige weg (waar geen wijzigingen optreden) op bestaande woningen niet getoetst te worden aan de grenswaarden.

Dit plan voorziet in de realisatie van een nieuwe burgerwoning. De nieuw te bouwen woning is een geluidsgevoelig object in het kader van de Wet geluidhinder en gelegen binnen de wettelijke geluidzone (Maandagsewetering). In verband hiermee wordt akoestisch onderzoek uitgevoerd, zie bijlage 2.

**Conclusie**

Uit het onderzoek blijkt dat de te realiseren woning niet voldoet aan de wettelijke eisen wat betreft het wegverkeerslawaai. De overschrijding van de ten hoogste toelaatbare geluidsbelasting bedraagt maximaal 8 dB vanwege de Maandagsewetering.

Om de realisatie van deze woning mogelijk te maken dient het college van burgemeester en wethouders van de gemeente Noordwijk een hogere waarde te verlenen. Gemotiveerd is waarom maatregelen aan de bron of in het overdrachtsgebied niet mogelijk zijn. Daarbij is getoetst aan de landelijke wetgeving.

Mogelijk zijn voor het verlenen van een hogere waarde wel aanvullende geluidsisolerende maatregelen aan de betreffende gevels van de geluidgevoelige bebouwing nodig, teneinde te voldoen aan de maximale binnenwaarde van 33 dB. Dit onderzoek dient bij de indiening van het bouwplan mede aangeleverd te worden.

#### 4\.5 Archeologie en cultuurhistorie

##### 4\.5\.1 Wet\- en regelgeving

De Monumentenwet 1988 is per 1 juli 2016 vervallen. Een deel van de wet is op deze datum overgegaan naar de Erfgoedwet. Het deel datÂ betrekking heeftÂ op de besluitvorming in de fysieke leefomgeving gaat over naar de Omgevingswet, wanneer deze naar verwachting in 2021 in werking treedt. Vooruitlopend op de datum van ingang van de Omgevingswet zijn deze artikelen te vinden in het Overgangsrecht in de Erfgoedwet, waar ze ongewijzigd van toepassing blijven zolang de Omgevingswet nog niet van kracht is.

De Erfgoedwet bundelt en wijzigt een aantal wetten op het terrein van cultureel erfgoed. De kern van deze wet is dat wanneer de bodem wordt verstoord, de archeologische resten intact moeten blijven (in situ). Wanneer dit niet mogelijk is, worden archeologische resten opgegraven en elders bewaard (ex situ). Daarnaast dient ieder ruimtelijk plan een analyse van de overige cultuurhistorische waarden van het plangebied te bevatten. Voor zover in een plangebied sprake is van erfgoed, dient op grond van voorgaande dan ook aangegeven te worden op welke wijze met deze cultuurhistorische waarden en in de grond aanwezige of te verwachten archeologie rekening wordt gehouden.

##### 4\.5\.2 Archeologie

Het archeologiebeleid van de gemeente Noordwijkerhout is verankerd in het bestemmingsplan Buitengebied 2015\. De gronden van het plangebied kennen de dubbelbestemming 'Waarde \- Archeologie 1'. Een archeologische onderzoeksplicht geldt in principe indien het bouwplan een oppervlakte kent die groter is dan 100 m2. Voor het plangebied is derhalve sprake van een archeologische onderzoeksplicht. De resultaten van het onderzoek worden in deze paragraaf verwerkt.

De archeologische waarden worden beschermd door middel van een archeologische dubbelbestemming.

Voor het plangebied bestaat altijd de mogelijkheid dat er tijdens graafwerkzaamheden toch losse sporen en vondsten worden aangetroffen. Op grond van artikel 5\.10 van de Erfgoedwet dient zo spoedig mogelijk melding te worden gemaakt van de vondst bij de Minister (de Rijksdienst voor het Cultureel Erfgoed: ARCHISmeldpunt, telefoon 033\-4227682\). Een vondstmelding bij de gemeentelijk of provinciaal archeoloog kan ook.

##### 4\.5\.3 Cultuurhistorie

Het plangebied ligt in het door de provincie op de Kwaliteitskaart aangewezen bollenlandschap. Het bollenlandschap is ontstaan door het vergraven van oude duinen en strandwallen en de aanleg van een fijnmazig vaartenstelsel ten behoeve van de bollenteelt. Kenmerkend is de afwisseling van kleurrijke bollenvelden (seizoensgebonden), verspreide bebouwing en begroeiing, vaarten en sloten. Bijzonder zijn de (restanten van) landgoederen en oude duinen. De ruimtelijke structuur wordt bepaald door een afwisseling van parallel aan de kustlijn gelegen open en verdichte zones.

De kwaliteit en herkenbaarheid van dit landschap komen steeds verder onder druk door toenemende bedrijfsbebouwing en verstedelijking die niet geÃ«nt is op een samenhangende en herkenbare ruimtelijke structuur. Mede door intensivering van de bollenteelt raakt het gebied daarmee steeds verder versnipperd. Het zicht op de bollenvelden wordt door bebouwing steeds meer beperkt.

Dit betekent dat een ontwikkeling bijdraagt aan een samenhangende en herkenbare ruimtelijke structuur, op een logische plek in deze structuur ligt en toekomstbestendig is. Opgave hierbij is om de intensivering in de landbouw en de verstedelijking te koppelen aan een versterking van de landschappelijke structuur. Het plangebied is gelegen in het (bloem)bollenteeltgebied. De gronden in het plangebied hebben een agrarische bestemming, maar worden niet voor agrarische doeleinden gebruikt. Op het zuidelijke deel van het perceel staat op dit moment een vrijstaande voormalige bedrijfswoning. Op het erf naast de voormalige bedrijfswoning wordt een burgerwoning gebouwd. Voor de goot\- en bouwhoogte wordt aangesloten bij de maatvoering van de bedrijfswoning. De kavel wordt reeds omsloten door een haag. De landschappelijke structuur wordt met voorgenomen ontwikkeling niet aangetast. In het plangebied ligt geen bebouwing dat als rijks\- of gemeentelijke monumenten is aangewezen.

##### 4\.5\.4 Conclusie

Op grond van bovenstaande kan worden geconcludeerd dat de aspecten 'archeologie' en 'cultuurhistorie' geen belemmering vormen voor onderhavige ontwikkeling.

#### 4\.6 Luchtkwaliteit

Nederland heeft de Europese regels ten aanzien van luchtkwaliteit geÃ¯mplementeerd in de Wet milieubeheer (Wm). De in deze wet gehanteerde normen gelden overal, met uitzondering van een arbeidsplaats (hierop is de Arbeidsomstandighedenwet van toepassing).

Op 15 november 2007 is het onderdeel luchtkwaliteit van de Wm in werking getreden. Kern van de wet is het Nationaal Samenwerkingsprogramma Luchtkwaliteit (NSL). Hierin staat wanneer en hoe overschrijdingen van de luchtkwaliteit moeten worden aangepakt. Het programma houdt rekening met nieuwe ontwikkelingen zoals bouwprojecten of de aanleg van infrastructuur. Projecten die passen in dit programma, hoeven niet meer te worden getoetst aan de normen (grenswaarden) voor luchtkwaliteit. De ministerraad heeft op voorstel van de minister van VROM ingestemd met het NSL. Het NSL is op 1 augustus 2009 in werking getreden.

Ook projecten die 'niet in betekenende mate' (nibm) van invloed zijn op de luchtkwaliteit hoeven niet meer te worden getoetst aan de grenswaarden voor luchtkwaliteit. De criteria om te kunnen beoordelen of er voor een project sprake is van nibm, zijn vastgelegd in de AMvB\-nibm. In de AMvB\-nibm is vastgelegd dat na vaststelling van het NSL of een regionaal programma een grens van 3% verslechtering van de luchtkwaliteit (een toename van maximaal 1,2 Rg/m3, NO2 of PM10) als 'niet in betekenende mate' wordt beschouwd.

Voor kleinere ruimtelijke en verkeersplannen die effect kunnen hebben op de luchtkwaliteit, heeft VROM, in samenwerking met InfoMil, de 'nibm\-tool 2017' ontwikkeld. Daarmee kan op een eenvoudige en snelle manier worden bepaald of een plan niet in betekenende mate bijdraagt aan luchtverontreiniging.

Met behulp van deze rekentool (zie onderstaande afbeelding) is de toename van de stoffen NO2 en PM10Â bepaald. Hierbij is uitgegaan van 1 extra woning met in totaal 9 extra voertuigbewegingen. Uit de berekeningen met de nibm\-tool blijkt dat het plan de grens van 3% (een toename van 1,2 ug/m3\) niet overschrijdt. Het project wordt dan beschouwd als een nibm\-project. Nader onderzoek naar de luchtkwaliteit kan derhalve achterwege blijven.

![afbeelding "i_NL.IMRO.0575.BPBGPilaren47eo-VA01_0009.png"](i_NL.IMRO.0575.BPBGPilaren47eo-VA01_0009.png)

Rekentool luchtkwaliteit

**Conclusie**

De bouw van een woning kan gezien worden als een 'nibm' project. Daarom hoeft er niet getoetst te worden aan de grenswaarden voor luchtkwaliteit. Nader onderzoek op het gebied van luchtkwaliteit is daarom ook niet nodig. Voorts wordt in het kader van een goede ruimtelijke ordening geconcludeerd dat sprake is van een goed woon\- en leefklimaat. Er worden geen personen blootgesteld aan onacceptabele concentraties luchtvervuiling.

#### 4\.7 Externe veiligheid

Bepaalde maatschappelijke en bedrijfsmatige activiteiten brengen risico's op zware ongevallen met mogelijk grote gevolgen voor de omgeving met zich mee. Externe veiligheid beschrijft het risico voor personen (zowel individueel als per groep) als gevolg van activiteiten met gevaarlijke stoffen. Hierbij gaat het om het plaatsgebonden risico en het groepsrisico. Beide variabelen geven inzicht in het overlijdensrisico van personen in de omgeving van de gevaarlijke stoffen activiteit.

* Het plaatsgebonden risico (PR) richt zich als maat voor het risico vanwege activiteiten met gevaarlijke stoffen vooral op de basisveiligheid voor personen in de omgeving van die activiteiten. Aan het PR is een wettelijke grenswaarde verbonden die niet mag worden overschreden. Het PR wordt "vertaald" als een risicocontour rondom een risicovolle activiteit, waarbinnen geen kwetsbare objecten (bijv. woningen) mogen liggen.

* Het groepsrisico (GR) is een maat voor de maatschappelijke ontwrichting als gevolg van een calamiteit met gevaarlijke stoffen. Rondom een risicobron wordt een invloedsgebied gedefinieerd, waarbinnen grenzen worden gesteld aan het maximaal aanvaardbare aantal personen, de z.g. oriÃ«nterende waarde (OW). Dit is een richtwaarde, waarvan het bevoegd gezag, mits afdoende gemotiveerd, kan afwijken. Deze verantwoordingsplicht geldt voor elke toename van het GR, ook als de OW niet wordt overschreden.

**Risicokaart**

Onderstaande afbeelding geeft een uitsnede van de digitale Risicokaart voor het plangebied weer.

![afbeelding "i_NL.IMRO.0575.BPBGPilaren47eo-VA01_0010.png"](i_NL.IMRO.0575.BPBGPilaren47eo-VA01_0010.png)

Uitsnede risicokaart (plangebied rode cirkel), bron: www.risicokaart.nl

In en nabij het plangebied zijn geen risicovolle inrichtingen gelegen. Ook vindt in de directe omgeving van het plangebied geen vervoer van gevaarlijke stoffen plaats over de weg, het spoor, het water of door buisleidingen.

**Conclusie**

Het aspect 'externe veiligheid' vormt geen belemmering voor het bestemmingsplan.

#### 4\.8 Bedrijven en milieuzonering

In het kader van een goede ruimtelijke ordening dient in ruimtelijke plannen rekening te worden gehouden met afstemming tussen gevoelige functies en milieuhinderlijke functies. Uitgangspunt daarbij is dat nieuwe en bestaande bedrijven niet in hun bedrijfsvoering worden beperkt en dat ter plaatse van woningen sprake is van een aanvaardbaar woon\- en leefklimaat. Voor de afstemming tussen functies kan gebruik worden gemaakt van de VNG\-publicatie Bedrijven en Milieuzonering. Deze afstemming beperkt zich tot de volgende milieuaspecten met een ruimtelijke dimensie: geluid, geur, gevaar en stof.

**Plangebied**

In de VNG\-publicatie wordt onderscheid gemaakt tussen verschillende omgevingstypen. De VNG\-publicatie gebruikt het omgevingstype gemengd gebied om gebieden te typeren waar sprake is van meerdere functies die zorgen voor een bepaalde levendigheid, maar ook voor een bepaalde milieubelasting. In een dergelijk gemengd gebied wordt de vestiging van milieubelastende activiteiten op een kortere afstand dan in woongebieden, mogelijk geacht. Voor het plangebied en omgeving is sprake van het omgevingstype 'gemengd gebied'. Het plangebied ligt in het buitengebied van de gemeente Noordwijk, aan de rand van de kern Noordwijkerhout. In het plangebied is sprake van functiemenging. De omliggende gronden zijn in gebruik ten behoeve van bollenteelt en wonen. Verder komen in het gebied niet\-agrarische bedrijfsactiviteiten, horeca en perifere detailhandel voor. Daarnaast is het plangebied gelegen langs de ontsluitingsweg Maandagsewetering.

Voor agrarische bedrijfsgebouwen geldt een richtafstand van 30 m voor een rustige woonwijk en 10 m voor gemengd gebied. In dit geval is sprake van een gemengd gebied. Wanneer in een gemengd gebied minimaal 10 m wordt aangehouden tussen woningen en bedrijfsgebouwen, kan worden geconcludeerd dat ter plaatse van de woningen sprake is van een aanvaardbaar woon\- en leefklimaat.

Op de verbeelding van het bestemmingsplan Buitengebied 2015 ligt ter plaatse van het agrarisch perceel aan Maandagsewetering 140 en Pilarenlaan 47 een bouwvlak. Binnen het bouwvlak is uitsluitend een bedrijfswoning aanwezig. Een bedrijfswoning betreft een gevoelige functie. De bedrijfswoning is niet van invloed op een goed woon\- en leefklimaat ter plaatse van de beoogde woning.

Op het naastgelegen perceel aan Pilarenlaan 53 is agrarische bedrijfsbebouwing aanwezig. De afstand tussen het bouwvlak op de verbeelding van dit plan en het bouwvlak op de verbeelding van het bestemmingsplan Buitengebied 2015 ter plaatse van Pilarenlaan 53 bedraagt 23 m. Hiermee wordt voldaan aan de richtafstand. Daarom kan worden geconcludeerd dat ter plaatse van de beoogde woning sprake is van een aanvaardbaar woon\- en leefklimaat.

RESULTATEN ONDERZOEK

Onderzoek is uitgevoerd naar deze gevolgen, zie bijlage 1. Dit houdt in dat de bedrijfsvoering van de teler niet mag worden belemmerd door de woonlocatie (woning met tuin) en dat ter plaatse van de woning een aanvaardbaar woon\- en leefklimaat aanwezig dient te zijn.

Uit onlangs uitgebrachte onderzoek van het RIVM blijkt dat er geen gezondheidsproblemen naar voren zijn gekomen die samenhangen met het wonen in de nabijheid van bollenteelt. Dit is door de Ctgb bevestigd. Dit komt mede omdat telers in de regel niet spuiten bij harde wind of een windrichting richting woningen. Om eventuele drift of andere kansen op aanwezigheid van gewasbeschermingsmiddelen in (de tuin van) de woning zoveel als mogelijk uit te sluiten wordt geadviseerd om een in de winter groenblijvende haag aan te planten. Ondanks het feit dat er in de bollenteelt neerwaarts wordt gespoten, wordt ter overweging geadviseerd een groene haag van tenminste twee meter hoogte aan te planten. Omdat groene hagen een driftreducerende werking hebben kan op deze manier (vrijwel) uitgesloten worden dat er gewasbeschermingsmiddelen in de tuin van de woning terecht kunnen komen. Onder de hiervoor genoemde omstandigheden wordt geconcludeerd dat er sprake is van een goede ruimtelijke ordening.

**Conclusie**

Het aspect 'bedrijven en milieuzonering' vormt geen belemmering voor het bestemmingsplan.

#### 4\.9 Verkeer en parkeren

In deze paragraaf wordt getoetst of het plan de verkeer\- en parkeersituatie niet nadelig beÃ¯nvloed.

**Verkeer**

Voorliggend bestemmingsplan voorziet in de bouw van een nieuwe woning ten noordoosten van het perceel aan Pilarenlaan 47 te Noordwijkerhout. De locatie wordt ontsloten via de Maandagsewetering, welke via de Wildlaan aansluit op de provinciale weg N206\. Op basis van de CROW publicatie 'Toekomstbestendig parkeren; Van parkeerkencijfers naar parkeernormen' nr. 381 kan de verkeersgeneratie per woning worden berekend. Uitgaande van een vrijstaande koopwoning in 'het buitengebied' bedraagt de verkeersgeneratie per woning circa 9 mvt/dag. De ontwikkeling is dusdanig kleinschalig van aard dat deze geen/weinig invloed heeft op de verkeersveiligheid, doorstroming van het verkeer en de bereikbaarheid van naastgelegen perceel.

**Parkeren**

Parkeren vindt plaats op eigen terrein. Op basis van de CROW publicatie 'Toekomstbestendig parkeren; Van parkeerkencijfers naar parkeernormen' nr. 381 is de parkeernorm 2,0\-2,8 parkeerplaats per woning. Op eigen terrein is voldoende ruimte om in de parkeerbehoefte te voorzien. In de planregels is een voorwaardelijke verplichting opgenomen voor de aanleg van minimaal 3 parkeerplaatsen.

**Conclusie**

Het aspect 'verkeer en parkeren' vormt geen belemmering voor het bestemmingsplan.

#### 4\.10 Milieueffectrapportage

In bijlagen C en D van het Besluit m.e.r. is aangegeven welke activiteiten in het kader van een bestemmingsplan planm.e.r.\-plichtig, projectm.e.r.\-plichtig of m.e.r.\-beoordelingsplichtig zijn. Voor deze activiteiten zijn in het Besluit m.e.r. drempelwaarden opgenomen. Daarnaast dient het bevoegd gezag bij de betreffende activiteiten die niet aan de bijbehorende drempelwaarden voldoen, na te gaan of sprake kan zijn van belangrijke nadelige gevolgen voor het milieu, gelet op de omstandigheden als bedoeld in bijlage III van de EEG\-richtlijn milieueffectbeoordeling. Deze omstandigheden betreffen:

* de kenmerken van de projecten;

* de plaats van de projecten;

* de kenmerken van de potentiÃ«le effecten.

**Onderzoek en conclusie**

In het Besluit milieueffectrapportage is opgenomen dat de aanleg, wijziging of uitbreiding van een stedelijk ontwikkelingsproject mer\-beoordelingsplichtig is in gevallen waarin de activiteit betrekking heeft op een oppervlakte van 100 hectare of meer of een aaneengesloten gebied en 2000 of meer woningen omvat (Besluit milieueffectrapportage, Bijlage onderdeel D11\.2\). Een enkele woning valt niet onder de definitie van D11\.2\. een stedelijke ontwikkeling. Er is geen vormvrije m.e.r.\-beoordeling nodig.

#### 4\.11 Duurzaamheid

Overeenkomstig het landelijk beleid en het gemeentelijk beleid dient duurzaam te worden gebouwd. Als duurzaamheid aan het begin van het project wordt meegenomen, is het veel eenvoudiger dan dat het later moet worden ingepast. Duurzame maatregelen maken de woningen comfortabeler en resulteren in een betere toekomstwaarde. Naast de wettelijke eisen ten aanzien van energie (EPC/BENG) en materialen (MPG) wordt tevens geadviseerd een GPR gebouw berekening uit te voeren.

### Hoofdstuk 5 Juridische planbeschrijving

#### 5\.1 Algemeen

Het bestemmingsplan âPilarenlaan 47 eoâ bestaat uit drie delen: een verbeelding, regels en een toelichting. De verbeelding en regels vormen het juridisch bindende deel van het bestemmingsplan. De toelichting bevat een motivatie en verantwoording van de keuzes die in het bestemmingsplan zijn gemaakt. Daarnaast zijn in de toelichting onder andere het vigerende beleid en diverse milieuaspecten beschreven.

Voorliggend bestemmingsplan heeft tot doel een juridisch\-planologische regeling te scheppen voor de omzetting van een bedrijfswoning naar een burgerwoning en de bouw een nieuwe woning. Daarbij zijn de (bouw)mogelijkheden uit het vigerende bestemmingsplan zoveel mogelijk gerespecteerd. Het plan sluit aan bij de vormvereisten van de Standaard Vergelijkbare Bestemmingsplannen 2012 (SVBP 2012\).

##### 5\.1\.1 Verbeelding

Op de verbeelding zijn de bestemmingen van de in het plan begrepen gronden aangewezen. Het digitale plan Pilarenlaan 47 eo is de verzameling geometrisch bepaalde planobjecten dat is vervat in een GML\-bestand (GML\-bestand NL.IMRO.0575\.BPBGPilaren47eo\-VA01\) met bijbehorende regels. Dit bestemmingsplan is via elektronische weg uitwisselbaar en raadpleegbaar. Het geeft de bestemming en de bebouwingsmogelijkheden van de gronden aan.

##### 5\.1\.2 Regels

De regels bevatten het juridisch instrumentarium voor het regelen van het gebruik van de gronden en bepalingen omtrent de toegelaten bebouwing. De regels zijn, overeenkomstig de SVBP 2012, onderverdeeld in vier hoofdstukken:

* Hoofdstuk 1 bevat de inleidende regels. In artikel 1 zijn de begrippen opgenomen die van belang zijn voor de toepassing van de regels. Artikel 2 betreft de wijze van meten, waarin is aangegeven hoe bij de toepassing van de bestemmingsregels wordt gemeten.

* Hoofdstuk 2 bevat de bestemmingsregels. In dit hoofdstuk zijn per bestemming regels opgenomen voor het toegestane gebruik en de toegestane bebouwing van de gronden. In paragraaf 5\.2 wordt nader ingegaan op de bestemmingen die voorkomen binnen het plangebied.

* Hoofdstuk 3 bevat de algemene regels. Het betreft regels die voor het hele plangebied of voor verschillende bestemmingen van toepassing zijn. In dit hoofdstuk zijn onder andere de anti\-dubbeltelbepaling, algemene bouw\- en gebruiksregels en algemene afwijkingsregels opgenomen. In de algemene gebruiksregels is de realisatie van 3 parkeerplaatsen per woning vastgelegd.

* Hoofdstuk 4 bevat twee artikelen. In het eerste artikel is het overgangsrecht opgenomen, zoals dat ingevolge het Besluit ruimtelijke ordening is voorgeschreven. Het tweede artikel bevat de slotregel. In de slotregel is aangegeven hoe de regels kunnen worden aangehaald.

##### 5\.1\.3 Toelichting

De toelichting van een bestemmingsplan heeft geen bindende werking en maakt juridisch ook geen onderdeel uit van het bestemmingsplan. De toelichting heeft wel een belangrijke functie bij de weergave en onderbouwing van het plan en bij de uitleg van bepaalde bestemmingen en regels.

#### 5\.2 De bestemmingen

Het bestemmingsplan voorziet in een aantal regels. Hieronder volgt een korte toelichting op deze regels.

**Bestemming 'Agrarisch \- Bollenteelt \- Bollenzone 1'**

De gronden die zijn bestemd als 'Agrarisch \- Bollenteelt \- Bollenzone 1' mogen worden gebruikt voor de uitoefening van bollenteelt. Bollenteelt door middel van kweektunnels is uitsluitend in de periode van oktober tot en met maart toegestaan. Op deze gronden mogen uitsluitend kweektunnels, erf\- of terreinafscheidingen en windschermen worden gebouwd.

**Bestemming 'Tuin'**

Binnen de bestemming 'Tuin' is het toegestaan om naast een tuin een onoverdekte paardenbak en zwembad, Ã©Ã©n tennisbaan en bijbehorende voorzieningen te realiseren. Ten behoeve van deze bestemming mogen gebouwen en bouwwerken, geen gebouwen zijnde, worden gebouwd.

**Bestemming 'Wonen'**

De gronden met de bestemming âWonenâ zijn bestemd voor wonen en een aan huis gebonden beroep en kleinschalige bedrijfsmatige activiteiten. Ook is een onoverdekte paardenbak en zwembad, Ã©Ã©n tennisbaan en bijbehorende voorzieningen toegestaan.

Op de gronden bestemd als 'Wonen' mag een woning met aan\- en uitbouwen en bijgebouwen worden gebouwd. Daarnaast mag een onoverdekt zwembad, een onoverdekte paardenbak en bouwwerken, geen gebouwen zijnde, worden gebouwd.

**Dubbelbestemming 'Waarde \- Archeologie 1'**

De gronden in het plangebied hebben een middelhoge archeologische verwachtingswaarde. In de bestemmingsomschrijving is geregeld dat de voor 'Waarde \- Archeologie 1' aangewezen gronden, behalve voor de andere daar voorkomende bestemming(en), mede bestemd zijn voor de bescherming en veiligstelling van archeologische waarden in de bodem. Voor het plangebied geldt een vergunningsverplichting bij werkzaamheden waarbij de grond dieper dan 0,3 m en groter dan 100 m2 wordt verstoord.

### Hoofdstuk 6 Uitvoerbaarheid

#### 6\.1 Economische uitvoerbaarheid

Het plan is een particulier initiatief dat zal worden uitgevoerd en beheerd voor rekening en risico van de initiatiefnemer. Voor de gemeente zijn aan het plan geen financiÃ«le consequenties verbonden. Het plan is uitvoerbaar.

Ten behoeve van het bestemmingsplan zal initiatiefnemer met de gemeente een anterieure overeenkomst sluiten. Door middel van deze overeenkomst is geregeld dat de kosten die verband houden met het bestemmingsplan voor rekening zijn van initiatiefnemer.

#### 6\.2 Maatschappelijke uitvoerbaarheid

Het plan zal op gebruikelijke wijze zes weken ter inzage worden gelegd. Gedurende deze zes weken heeft een ieder de gelegenheid om een zienswijze op het plan naar voren te brengen. Er zijn geen zienswijzen ingediend.