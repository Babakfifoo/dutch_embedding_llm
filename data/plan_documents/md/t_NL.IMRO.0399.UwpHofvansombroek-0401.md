ï»¿xml version\="1\.0" encoding\="UTF\-8"?

Hof van Sombroek

Hof van Sombroek

================

Toelichting

-----------

| Type plan: | uitwerkingsplan |

| --- | --- |

| Naam van het plan: | Hof van Sombroek |

| Status: | vastgesteld |

| Plan identificatie: | NL.IMRO.0399\.UwpHofvansombroek\-0401 |

* Toelichting

* Bijlagen bij toelichting

* Regels

* Bijlagen bij de regels

* Vaststellingsbesluit

#### Toelichting

##### 1 Inleiding

###### 1\.1 Aanleiding

In het gebied tussen Heiloo en Limmen wordt een nieuw woongebied ontwikkeld met 2\.000\-2\.400 woningen. Op het grondgebied van de gemeente Heiloo gaat het om circa 1\.200 woningen die tezamen de woongebieden Zuiderloo en Zandzoom vormen. Deze woongebieden worden aan de zuidzijde van Heiloo gerealiseerd.

Onderhavig plangebied ligt binnen het woongebied Zuiderloo. De ontwikkeling van Zuiderloo tot een woongebied is juridisch\-planologisch verankerd in het bestemmingsplan 'Zuiderloo'. Dit bestemmingsplan bevat voor de te ontwikkelen gebieden globale uit te werken bestemmingen, die voorzien in de ontwikkeling van onder meer woningen.

Voorliggend uitwerkingsplan wordt opgesteld om de bouw van 6 halfvrijstaande woningen en Ã©Ã©n vrijstaande woning aan de Krommelaan mogelijk te maken. Daarnaast wordt de bestaande woning aan de Groeneweg 6a in het voorliggende bestemmingsplan positief bestemd.

Het uitwerkingsplan is een juridisch instrument en bestaat uit een toelichting, regels en een verbeelding. De regels en verbeelding leggen de bouw\- en gebruiksmogelijkheden vast van de gronden en opstallen en zijn juridisch bindend voor burger en overheid. Het voorliggende uitwerkingsplan is een op ontwikkeling gericht uitwerkingsplan. Doel van het plan is een bouwtitel voor de realisatie en het geven van richtlijnen voor het beheer.

De beleidskaders, zoals beschreven in het geldende bestemmingsplan 'Zuiderloo', zijn op voorliggend uitwerkingsplan van toepassing. De voorgenomen ontwikkeling past binnen de gestelde kaders van het rijk, provincie en gemeente.

###### 1\.2 Ligging plangebied

Voorliggend uitwerkingsplan heeft betrekking op de percelen ten zuiden van de Krommelaan te Heiloo, in het zuidwesten van het woongebied Zuiderloo. Ten westen van het plangebied bevinden zich de woning aan de Groeneweg 6 en de spoorlijn Haarlem \- Alkmaar. De percelen in het plangebied zijn kadastraal bekend onder gemeente Heiloo, sectie E, percelen 2030, 2675 (deels), 2676 en 2677\. De volgende afbeeldingen tonen de globale ligging en begrenzing van het plangebied.

![](i_NL.IMRO.0399.UwpHofvansombroek-0401_afbeelding11.jpg)*Zuiderloo (rood) met globale begrenzing plangebied (geel)*  *![](i_NL.IMRO.0399.UwpHofvansombroek-0401_afbeelding12.jpg)**Globale begrenzing plangebied (rode omkadering)*

###### 1\.3 Geldend bestemmingsplan

Ter plaatse van het plangebied is het bestemmingsplan 'Zuiderloo' van toepassing. Dit bestemmingsplan is op 7 december 2015 vastgesteld door de raad van de gemeente Heiloo. De volgende afbeelding toont een fragment van de verbeelding van het geldende bestemmingsplan.

![](i_NL.IMRO.0399.UwpHofvansombroek-0401_afbeelding13.jpg)*Fragment verbeelding geldend bestemmingsplan 'Zuiderloo'*

Het plangebied heeft in het geldende bestemmingsplan de bestemming 'Woongebied \- Uit te werken'. Gronden met deze aanduiding zijn bestemd voor wonen, al dan niet in combinatie met de uitoefening van een aan\-huis\-verbonden beroep. Tevens geldt de dubbelbestemming 'Waarde \- Archeologie'. Bij het bouwen van een bouwwerk groter dan 50 mÂ², waarbij de bodemingrepen dieper gaan dan 0,50 m, dient er een archeologisch onderzoek te worden verricht waaruit blijkt of en in welke mate de archeologische waarden van de gronden worden verstoord.

Om de bestemming uit te kunnen werken moet aan de uitwerkingsregels uit artikel 16 lid 2\.1 van de geldende planregels worden voldaan. Op deze uitwerkingsregels en de toetsing daaraan wordt in toelichting hoofdstuk 4 nader ingegaan.

###### 1\.4 Leeswijzer

Na dit inleidende hoofdstuk wordt in hoofdstuk 2 het plan beschreven. In hoofdstuk 3 wordt dit plan getoetst aan de relevante omgevingsaspecten. In hoofdstuk 4 wordt het plan getoetst aan de uitwerkingsregels. Vervolgens bevat hoofdstuk 5 de juridische planbeschrijving. De economische en maatschappelijke uitvoerbaarheid komen tot slot in hoofdstuk 6 aan de orde.

##### 2 Planbeschrijving

###### 2\.1 Context

In 2005 hebben de gemeenten Castricum en Heiloo en de provincie Noord\-Holland de bestuursovereenkomst 'Wonen in het Groen en aansluiting A9' ondertekend. In deze overeenkomst zijn afspraken gemaakt over woningbouw, een nieuwe aansluiting op de A9 en de ontwikkeling van natuur en recreatie in het gebied op de strandwal tussen Heiloo en Limmen.

Om de samenhang in het gebied Zuiderloo vast te leggen zijn op 3 juni 2013 een stedenbouwkundig plan, een beeldregieplan en een inrichtingsplan openbare ruimte voor het gebied vastgesteld. In het stedenbouwkundig plan wordt de hoofdopzet van het gebied uitgelegd en vastgelegd. Bij de totstandkoming van de plannen is met name ingezet op behoud van de in het plangebied aanwezige natuurlijke en cultuurhistorische waarden als ook de aansluiting bij de bijzondere lintstructuren, die zo typerend zijn voor Heiloo.

###### 2\.2 Ontwikkeling Hof van Sombroek

Initiatiefnemer is voornemens om ter plaatse van het grasland tussen de Krommelaan, Vennewatersweg en de spoorlijn Haarlem \- Alkmaar woningbouw onder de naam Hof van Sombroek te realiseren. In het kader van deze ontwikkeling zal het gebied kadastraal worden opgesplitst.

De bestaande bedrijfsloods ten noorden van de woning aan de Groeneweg 6a wordt verbouwd naar een woning. De bestaande woningen aan de Groeneweg 6 (buiten het plangebied van het voorliggende uitwerkingsplan) en Groeneweg 6a blijven gehandhaafd.

Ter illustratie is in beginsel op de navolgende afbeelding de beoogde toekomstige situatie weergegeven.

![](i_NL.IMRO.0399.UwpHofvansombroek-0401_afbeelding14.jpg)    *Beoogde situatie (bron: Vastlok, 20 januari 2018\)*

Naast de bestaande woning aan de Groeneweg 6a worden 6 halfvrijstaande en Ã©Ã©n vrijstaande woning gerealiseerd. De oppervlakte van de 8 kavels varieert tussen 110 mÂ² en 725 mÂ², waarbij oppervlakte van de woning in bepaalde mate verband houdt met oppervlakte van de kavel. Bij de ruimere kavel vindt parkeren op eigen terrein plaats.

De beoogde woningen worden rondom een hofje gesitueerd, dat ter plaatse van de bestaande inrit aansluit op de Krommelaan. Dit hofje zal ingericht worden als openbaar gebied en fungeren als de ontsluiting van de woningen, openbare parkeervoorziening en groenstrook. In het noordoosten van het hofje zal een (fruit)boomgaard aangelegd worden. De bestaande haag aan de zuidzijde van de planlocatie blijft ongewijzigd.

In toelichting paragraaf 3\.11 wordt nader ingegaan op de beoogde situatie omtrent verkeer en parkeren.

Voor wat betreft duurzaamheid moeten de woningen voldoen aan het Bouwbesluit. Daarnaast is er de intentie om de nieuwe woningen gasloos te bouwen.

##### 3 Omgevingsaspecten

###### 3\.1 Milieueffectrapportage

De milieueffectrapportage (m.e.r.) is een hulpmiddel om bij diverse procedures het milieubelang een volwaardige plaats in de besluitvorming te geven. Een m.e.r. is verplicht bij de voorbereiding van plannen en besluiten van de overheid over initiatieven en activiteiten van publieke en private partijen die belangrijke nadelige gevolgen voor het milieu kunnen hebben. De m.e.r. is wettelijk verankerd in hoofdstuk 7 van de Wet milieubeheer. Naast de Wet milieubeheer is het Besluit m.e.r. belangrijk om te kunnen bepalen of bij de voorbereiding van een plan of een besluit de m.e.r.\-procedure moet worden doorlopen. Bij toetsing aan het Besluit m.e.r. zijn er vier mogelijkheden: 1. het plan of besluit is direct m.e.r.\- plichtig;

2. het plan of besluit bevat activiteiten uit kolom 1 van onderdeel D, en ligt boven de (indicatieve) drempelwaarden, zoals beschreven in kolom 2 âgevallenâ, van onderdeel D. Het besluit moet eerst worden beoordeeld om na te gaan of er sprake is van m.e.r.\-plicht: het besluit is dan m.e.r.\- beoordelingsplichtig. Voor een plan in kolom 3 âplannenâ geldt geen m.e.r\-beoordelingsplicht, maar direct een (plan\-)m.e.r.\-plicht;

3. het plan of besluit bevat wel de activiteiten uit kolom 1, maar ligt beneden de drempelwaarden, zoals beschreven in kolom 2 âgevallenâ, van onderdeel D: er dient in overleg met de aanvrager van het bijbehorende plan of besluit beoordeeld te worden of er aanleiding is voor het uitvoeren van een m.e.r.\-beoordeling (als sprake is van een besluit) of het direct uitvoeren van een m.e.r. (als sprake is van een plan). Deze keuze wordt uiteindelijk in het bijbehorende plan of besluit gemotiveerd;

4. de activiteit(en) of het betreffende plan en/of besluit worden niet genoemd in het Besluit m.e.r.: er geldt geen m.e.r.\- (beoordelings)plicht.

Sinds 16 mei 2017 geldt er een directe werking van het Europees recht. Daarom is per 7 juli 2017 het gewijzigde Besluit m.e.r. in werking getreden. In het gewijzigde Besluit m.e.r. staat de nieuwe procedure voor de vormvrije m.e.r.\-beoordeling. Voor elke aanvraag, waarbij een vormvrije m.e.r.\-beoordeling aan de orde is, moet: * door de initiatiefnemer een aanmeldingsnotitie worden opgesteld;

* het bevoegd gezag binnen 6 weken een m.e.r.\-beoordelingsbesluit nemen. Dit besluit hoeft niet in de Staatscourant gepubliceerd te worden;

* de initiatiefnemer het (vormvrije) m.e.r.\-beoordelingsbesluit bij de vergunningaanvraag voegen (Artikel 7\.28 Wet milieubeheer).

De artikelen 7\.16 tot en met 7\.20a Wm zijn in de nieuwe wetgeving voor alle in het Besluit m.e.r. genoemde activiteiten van de D\-lijst van toepassing.

**Planspecifiek**Uit toetsing aan het Besluit m.e.r. volgt dat het besluit tot vaststelling van dit uitwerkingsplan valt onder mogelijkheid c. Het besluit bevat namelijk wel een activiteit uit kolom 1 (de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen), maar er wordt niet voldaan aan de gegeven drempelwaarde van 2000 of meer woningen. De voorgenomen ontwikkeling bevat namelijk 8 woningen. Er kan daarmee worden afgezien van een m.e.r.\-beoordeling en volstaan kan worden met een vormvrije m.e.r.\-beoordeling. Deze vormvrije m.e.r.\-beoordeling kan tot twee conclusies leiden:1. belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

2. belangrijke nadelige gevolgen voor het milieu zijn niet uitgesloten: er moet toch een m.e.r.\-beoordeling plaatsvinden of er kan direct worden gekozen voor een m.e.r.

In het kader van de voorgenomen ontwikkeling zijn de belangrijkste milieuaspecten waaronder bodem, luchtkwaliteit, geluid, externe veiligheid en ecologie in beeld gebracht in hoofdstuk 3\. Tezamen met de overige hoofdstukken vormen deze paragrafen de zogenaamde aanmeldingsnotitie in het kader van het Besluit m.e.r.. Geconcludeerd wordt dat er geen sprake is van een ontwikkeling die een forse invloed heeft op het milieu. Belangrijke milieugevolgen kunnen worden uitgesloten. De huidige onderzoeken geven voldoende inzicht in de milieugevolgen om een gewogen besluit omtrent dit uitwerkingsplan en een eventueel op te stellen m.e.r. Het opstellen van een milieueffectrapportage zal geen verder inzicht verschaffen op de relevante milieuaspecten.

Op basis van deze plantoelichting die gezien kan worden als aanmeldingsnotitie kan geconcludeerd worden dat een m.e.r.\-beoordeling niet vereist is. Volstaan wordt met een vormvrije m.e.r.\-beoordeling. Het bevoegd gezag heeft op basis van deze plantoelichting op 29 mei 2018 een m.e.r.\-beoordelingsbesluit genomen. Er is geen sprake van een aparte bezwaar\- en beroepsprocedure bij de beslissing over de m.e.r.\-plicht. Bezwaar en beroep is alleen mogelijk tegelijkertijd met de procedure voor het uitwerkingsplan.

###### 3\.2 Bodem

In het kader van een goede ruimtelijke ordening dient aangetoond te worden dat de kwaliteit van de bodem en het grondwater in het plangebied in overeenstemming zijn met het beoogde gebruik. Dit is geregeld in de Wet Bodembescherming. Ontwikkelingen kunnen pas plaatsvinden als de bodem waarop deze ontwikkelingen plaatsvinden geschikt is of geschikt is gemaakt voor het beoogde doel.

**Planspecifiek** Ten behoeve van woningbouwontwikkeling in Zuiderloo is een verkennend bodemonderzoek (Landview, 2015201, 21 april 2015, zie bijlagen bij toelichting) uitgevoerd.

Het bodemonderzoek is uitgevoerd conform NEN 5740 voor een grootschalig onverdachte locatie. In de mengmonsters van de boven\- en ondergrond zijn geen verontreinigingen met de onderzochte stoffen aangetroffen. In het grondwater uit de peilbuizen in het plangebied (69 en 70\) zijn geen verontreinigingen tot boven de interventiewaarde aangetroffen.

Op de locatie zijn er op grond van de resultaten van het bodemonderzoek geen belemmeringen voor het beoogde gebruik (wonen met tuin).

Met uitzondering van het puinpad (buiten het plangebied van het voorliggende uitwerkingsplan) is er op het maaiveld geen asbesthoudend materiaal aangetroffen. In de bodem is destijds geen asbestverdacht materiaal aangetroffen. Daarbij geldt dat puin en puinhoudende grond in principe asbestverdacht is.

###### 3\.3 Archeologie

In 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Per 1 juli 2016 is de Erfgoedwet ingegaan totdat de Omgevingswet in werking treedt. De Erfgoedwet bundelt bestaande wet\- en regelgeving voor behoud en beheer van het cultureel erfgoed in Nederland. Onder andere de Monumentenwet is hierin opgegaan. Op basis van de Erfgoedwet zijn mogelijke (toevals)vondsten bij het verrichten van werkzaamheden in de bodem altijd beschermd. Artikel 5\.10 lid 1 van de Erfgoedwet stelt namelijk: 'Degene die anders dan bij het verrichten van opgravingen een vondst doet waarvan hij weet dan wel redelijkerwijs moet vermoeden dat het een archeologische vondst betreft, meldt dit zo spoedig mogelijk bij Onze Minister'.

**Planspecifiek**Op 9 mei 2011 is de Nota Cultuurhistorie vastgesteld door de raad van de gemeente Heiloo. In de Nota Cultuurhistorie is ook het gemeentelijk beleid op het gebied van archeologie opgenomen. De archeologische waarde van een gebied wordt door de gemeente bepaald door het gebied te toetsen aan aspecten geomorfologie, historische wegen en bekende archeologische vindplaatsen. Het gehele plangebied Zuiderloo ligt op de strandwal. Het gebied is vanaf de prehistorie in gebruik genomen door nomaden. Op basis van deze feiten bezit het gehele gebied een zeer hoge archeologische verwachting. Aan deze waardering is de consequentie verbonden dat ontwikkelingen groter 50 mÂ² en dieper dan 50 cm vergunningplichtig zijn.

In het verleden zijn er geen archeologische onderzoeken in het gebied Zuiderloo uitgevoerd, zodat het onbekend is in hoeverre er nog archeologische waarden in het plangebied aanwezig zijn. Hierover zal met een inventariserend proefsleuvenonderzoek nadere informatie verkregen moeten worden. Er zijn in ieder geval middeleeuwse sporen en, indien de veenlaag nog aanwezig is, mogelijk ook prehistorische sporen te verwachten. Voor het gebied Zuiderloo zal een archeologisch bureauonderzoek uitgevoerd worden. In afwachting van de resultaten hiervan en van het inventariserend proefsleuvenonderzoek is ter bescherming van de verwachte archeologische waarden de dubbelbestemming 'Waarde \- Archeologie' opgenomen.

###### 3\.4 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Daarbij wordt onderscheid gemaakt tussen gebiedsbescherming en soortenbescherming. Ter bescherming van de natuurwaarden is per 1 januari 2017 de Wet natuurbescherming (Wnb) van toepassing. Deze wet vervangt de Natuurbeschermingswet 1998, de Boswet en de Flora\- en faunawet. Doel van de Wet natuurbescherming is drieledig:* bescherming van de biodiversiteit in Nederland;

* decentralisatie van verantwoordelijkheden;

* vereenvoudiging van regels.

*Gebiedsbescherming*Wat betreft de gebiedsbescherming richt de Wet natuurbescherming zich op de bescherming van Natura 2000\-gebieden. Per Natura 2000\-gebied zijn (instandhoudings)doelen (voor soorten en vegetatietypen) opgesteld. Iedereen die vermoedt of kan weten dat zijn handelen of nalaten, gelet op de instandhoudingsdoelen, nadelige gevolgen voor een Natura 2000\-gebied kan hebben, is verplicht deze handelingen achterwege te laten of te beperken.

Naast de bescherming vanuit de Wet natuurbescherming is in hat kader van de gebiedsbescherming het Natuurnetwerk Nederland (NNN) van belang. Het NNN vormt een samenhangend netwerk van belangrijke natuurgebieden in Nederland en omvat bestaande natuurgebieden, nieuwe natuurgebieden en ecologische verbindingszones. Het NNN draagt bij aan het bereiken van de hoofddoelstelling van het Nederlandse natuurbeleid, namelijk: 'Natuur en landschap behouden, versterken en ontwikkelen, als bijdrage aan een leefbaar Nederland en een duurzame samenleving'. Hiertoe zijn de volgende uitgangspunten van belang: * vergroten: het areaal natuur uitbreiden en zorgen voor grotere aaneengesloten gebieden;

* verbinden: natuurgebieden zoveel mogelijk met elkaar verbinden;

* verbeteren: de omgeving zo beÃ¯nvloeden dat in natuurgebieden een zo hoog mogelijke natuurkwaliteit haalbaar is.

*Soortenbescherming*De Wet natuurbescherming is gericht op het bereiken of herstellen van een gunstige staat van instandhouding van beschermde soorten. Op basis van de wet zijn activiteiten die schadelijk zijn voor beschermde dier\- en plantsoorten verboden. Waar de voormalige Flora\- en faunawet echter uitging van drie beschermingsniveaus, verdeelt de Wet natuurbescherming beschermde soorten in twee groepen: * strikt beschermde soorten waaronder soorten uit de Vogel\- en Habitatrichtlijn;

* andere soorten, bijvoorbeeld uit de Rode Lijst.

Ten opzichte van de oude Flora\- en faunawet zijn circa 200 soorten (vooral vaatplanten en vissen) niet langer beschermd en zijn enkele bedreigde soorten (met name bepaalde vlinders en vaatplannen) toegevoegd.

**Planspecifiek**Er is een oriÃ«nterend onderzoek naar beschermde flora en fauna (Blom Ecologie, BE/2018/124/r, 21 maart 2018, zie bijlagen bij toelichting) uitgevoerd.

Binnen het plangebied en/of de directe omgeving daarvan komen beschermde diersoorten van de Wet natuurbescherming voor. Het plangebied heeft, afhankelijk van de constructie van de bebouwing, geen essentiÃ«le betekenis voor soorten die behoren tot het beschermingsregime habitatrichtlijnsoorten, vogelrichtlijnsoorten of bijzondere overige soorten. Ten aanzien van huismus is het vooralsnog onduidelijk of de bebouwing geschikt is als nestlocatie. De locatie en omgeving ervan worden incidenteel betreden door algemene amfibieÃ«n en zoogdieren. Aannemelijk foerageren vleermuizen op en rondom de locatie. De rugstreeppad bevolkt mogelijk de planlocatie gedurende de ruimtelijke ontwikkeling. Op de planlocatie zijn geschikte nestlocaties voor algemene broedvogels aanwezig.

De planlocatie maakt geen onderdeel uit van een Natura2000\-gebied, belangrijk weidevogelgebied of Natuurnetwerk Nederland. Gezien de ligging nabij het Natura 2000\-gebied is in het kader van het geldende bestemmingsplan 'Zuiderloo' een stikstofberekening uitgevoerd. Uit deze berekening volgt dat de ontwikkeling van Zuiderloo geen onevenredige schadelijke gevolgen heeft voor de omliggende Natura 2000\-gebieden. Op de planlocatie zijn geen houtopstanden aanwezig waarvoor bij kap een melding\- of vergunningplicht geldt.

*Uitvoerbaarheid uitwerkingsplan*De werkzaamheden en toekomstige situatie leiden niet tot aantasting van beschermde gebieden of beschermde natuurwaarden. Het is vooralsnog onduidelijk of de bebouwing geschikt is als nestlocatie voor huismus. Indien de daken afgewerkt zijn met dakbeschot zijn mogelijk nestlocaties aanwezig. Uit de resultaten van een (technische) inspectie (FaunaConstruct, FC/2018/016/n, 11 mei 2018, zie bijlagen bij toelichting) blijkt dat de bestaande woning en schuur zijn opgetrokken uit gemetselde muren en een golfplaten dak. Tussen de golfplaten en het dakvlak is een ruimte, die via de goot toegankelijk is voor huismussen. Gedurende de inspectie zijn de ruimten onder de onderste dakplaten middels het oplichten van platen en zaklampen gecontroleerd of er nestmateriaal aanwezig was. Het dak van de schuur betrof een enkele laag golfplaten zonder tussenruimte. Deze dakvlakken zijn per definitie ongeschikt als nestlocaties voor huismus. Uit de inspectie is gebleken dat er geen sporen van huismussen of nestmateriaal van huismus aanwezig is. Op basis van de technische inspectie en de eerder uitgevoerde quickscan flora en fauna is gebleken dat op de geÃ¯nspecteerde locatie geen nestlocaties aanwezig (kunnen) zijn van huismus. De beoogde sloop leidt derhalve niet tot overtreding van verbodsbepaling van de Wet natuurbescherming. Vervolgstappen zijn niet noodzakelijk.

Tijdens de uitvoering dient rekening te worden gehouden met de (mogelijke) aanwezigheid van rugstreeppad, vleermuizen en algemene broedvogels. Voor deze soortgroepen dienen eventueel maatregelen te worden getroffen om effecten te voorkomen. De aanwezigheid van beschermde soorten (Wet\-Nb, overige soorten, art. 3\.10\) en hun leefgebied vormen geen bezwaar voor de beoogde bestemmingsplanwijziging (vrijstellingsbesluit).

*Conclusie*De renovatie van de woning en schuur en de realisatie van 6 nieuwe woningen aan de Krommelaan te Heiloo is uitvoerbaar conform het bepaalde in de Wro (artikel 3\.1\.6 Bro).

###### 3\.5 Water

####### 3\.5\.1 Beleid

Het aspect water is van groot belang binnen de ruimtelijke ordening. Door verstandig om te gaan met het water kan de kans op verdroging en wateroverlast (waaronder ook risico van overstromingen e.d.) verkleind worden en de kwaliteit van het water hoog gehouden worden.

**Generiek beleid**Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijksten hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw*De Commissie Waterbeheer 21e eeuw heeft in augustus 2000 advies uitgebracht over het toekomstige waterbeleid in Nederland. De adviezen van de commissie staan in het rapport âAnders omgaan met water, Waterbeleid voor de 21e eeuwâ (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd: * vasthouden, bergen en afvoeren: dit houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan bod.

*Waterwet* Centraal in de Waterwet staat een integraal waterbeheer op basis van de âwatersysteembenaderingâ. Deze benadering gaat uit van het geheel van relaties binnen watersystemen. Denk hierbij aan de relaties tussen waterkwaliteit, \-kwantiteit, oppervlakte\- en grondwater, maar ook aan de samenhang tussen water, grondgebruik en watergebruikers. Het doel van de Waterwet is het integreren van acht bestaande wetten voor waterbeheer. Door middel van Ã©Ã©n watervergunning regelt de wet het beheer van oppervlaktewater en grondwater en de juridische implementatie van Europese richtlijnen, waaronder de Kaderrichtlijn Water. Via de Waterwet gelden verschillende algemene regels. Niet alles is onder algemene regels te vangen en daarom is er de integrale watervergunning. In deze integrale watervergunning zijn zes vergunningen uit eerdere wetten (inclusief keurvergunning) opgegaan in Ã©Ã©n aparte watervergunning.

*Nationaal Waterplan* Op basis van de Waterwet wordt elke zes jaar een Nationaal Waterplan vastgesteld. Het Nationaal Waterplan is het rijksplan voor het waterbeleid in Nederland. Op 22 december 2015 wordt het Nationaal Waterplan 2016\-2021 vastgesteld. Dit nieuwe Nationaal Waterplan geeft de hoofdlijnen, principes en richting van het nationale waterbeleid in de planperiode 2016\-2021, met een vooruitblik richting 2050\. Met dit Nationaal Waterplan zet het kabinet een volgende ambitieuze stap in het robuust en toekomstgericht inrichten van ons watersysteem, gericht op een goede bescherming tegen overstromingen, het voorkomen van wateroverlast en droogte en het bereiken van een goede waterkwaliteit en een gezond ecosysteem als basis voor welzijn en welvaart.

**Beleid Hoogheemraadschap Hollands Noorderkwartier***Waterprogramma 2016\-2021* In het waterprogramma 2016 \- 2021 presenteert het hoogheemraadschap het beleid, de maatregelen, de programma's en de projecten die in deze periode worden uitgevoerd. Met dit waterprogramma geeft het hoogheemraadschap richting aan het waterbeheer tussen 2016 en 2021\. Hierin wordt antwoord gegeven op de vragen: Hoe zorgt het hoogheemraadschap in de toekomst voor veilige dijken, droge voeten en voldoende schoon en gezond water in Hollands Noorderkwartier? Welke benaderingen worden daarvoor gekozen? En welke kosten en inzet gaan daarmee gepaard?

De klimaatverandering en de veranderende maatschappij dwingen tot aanscherping en heroverweging van keuzes in het waterbeleid. Door het veranderende klimaat wordt het waterbeheer steeds complexer. Veranderende patronen in communicatie en participatie in de maatschappij vragen van het hoogheemraadschap grotere betrokkenheid en intensievere dialoog met de partners en belanghebbenden. Bovendien zijn er steeds meer partijen betrokken bij het waterbeheer. Alleen door slim samen te werken is integraal en doelmatig waterbeheer mogelijk.

####### 3\.5\.2 Watertoets

De âwatertoetsâ is een instrument dat waterhuishoudkundige belangen expliciet en op evenwichtige wijze laat meewegen bij het opstellen van ruimtelijke plannen en besluiten. Het is geen technische toets maar een proces dat de initiatiefnemer van een ruimtelijk plan en de waterbeheerder met elkaar in gesprek brengt in een zo vroeg mogelijk stadium.

*Watercompensatie*Een ruimtelijke ontwikkeling moet voldoen aan de belangrijkste minimale voorwaarde: het 'standstill beginsel'. Dit beginsel houdt in dat, als gevolg van een ontwikkeling, geen verslechtering van de waterhuishouding mag ontstaan.

In Artikel 20 lid 5 van de regels van het geldende bestemmingsplan 'Zuiderloo' is vastgelegd dat voor de berging en infiltratie van hemelwater, in het gehele gebied dat valt onder de uit te werken bestemmingen, een oppervlakte wordt ingericht die minimaal gelijk is aan 20% van het verharde oppervlak dat direct loost op het oppervlaktewater. Daarbij gaat het niet zozeer om het creÃ«ren van wateroppervlakken alswel het creÃ«ren van plaatsen waar het hemelwater kan infiltreren.

In de navolgende tabellen is de verhardingsbalans van de beoogde ontwikkeling weergegeven.

| **Bestaande situatie** | **Oppervlakte (mÂ²)** |

| --- | --- |

| Bebouwing | 143 |

| Verharding | 90 |

| *Subtotaal verhard* | *233* |

| Onverhard | 3\.408 |

| *Totaal plangebied* | *3\.641* |

| **Beoogde situatie** | **Oppervlakte (mÂ²)** |

| --- | --- |

| Bebouwing (hoofdgebouwen) | 716 |

| Verharding openbaar gebied (wegen en parkeren in openbaar gebied) | 632 |

| *Subt**otaal verhard* | *1\.348* |

| Uitgeefbare kavels exclusief hoofdgebouwen | 2\.010 |

| Openbaar groen | 283 |

| Wateroppervlak | 0 |

| *Totaal plangebied* | *3\.641* |

De beoogde ontwikkeling leidt tot een verhardingstoename van 1\.348 \- 233 \= 1\.115 mÂ². Verder is het aannemelijk dat een deel van de uitgeefbare kavels verhard wordt. Wanneer deze voor 50% worden verhard bedraagt de verhardingstoename (2\.010 / 2\) \+ 1\.115 \= 2\.120 mÂ².

Er is (2\.010 / 2\) \+ 283 \= 1\.288 mÂ² (overige 50% van de uitgeefbare kavels exclusief hoofdgebouwen \+ openbaar groen) geschikt voor het infiltreren van hemelwater in de bodem. Dit oppervlak betreft 60% van de berekende verhardingstoename binnen het plangebied.

Er is een 'Masterplan water Zuiderloo en Zandzoom, Heiloo' opgesteld. Hierin wordt onder andere beschreven hoe omgegaan wordt met de berging en infiltratie van hemelwater in Zuiderloo.

In de planregels is een voorwaardelijke verplichting opgenomen voor een voorziening voor waterberging. Deze dient een minimale waterbergende capaciteit van 54 mm in 12 uur en 63 mm in 24 uur te hebben. Hieraan wordt getoetst in het kader van de watervergunning.

*Waterafvoer* De bebouwing dient te voldoen aan het beleid van het hoogheemraadschap over de afvoer van hemelwater en vuilwater. Dit houdt in dat het hemelwater wordt afgekoppeld en het vuilwater via het riool afgevoerd wordt. De voordelen van het afkoppelen van hemelwater zijn:* de riolering wordt ontlast waardoor minder overstorten van ongezuiverd rioolwater optreden;

* de zuivering krijgt minder schoon water te verwerken waardoor het zuiveringsrendement verbetert;

* schoon hemelwater wordt geloosd in het gebied waar het valt, zodat er in droge tijden geen gebiedsvreemd water ingelaten hoeft te worden.

De nieuwe bebouwing wordt aangesloten op het riool grenzend aan het plangebied. Het hemelwater vanaf de nieuwbouw (daken) zal zoveel als mogelijk afgekoppeld worden van het riool. Het regenwater vanaf de bestrating zal 'gewoon' via de berm/tuin infiltreren.

###### 3\.6 Externe veiligheid

Sommige activiteiten brengen risico's op zware ongevallen met mogelijk grote gevolgen voor de omgeving met zich mee. Externe veiligheid richt zich op het beheersen van deze risico's. De wetgeving rond externe veiligheid richt zich op de volgende risicoâs: * inrichtingen vallende onder het Besluit Externe Veiligheid Inrichtingen (Bevi);

* vervoer gevaarlijke stoffen door buisleidingen;

* vervoer gevaarlijke stoffen over weg, water of spoor.

De risico's worden uitgedrukt in twee risicomaten: het plaatsgebonden risico (PR) en het groepsrisico (GR). Daarnaast wordt er in de wetgeving onderscheid gemaakt tussen de begrippen kwetsbaar en beperkt kwetsbaar.

*(Bevi\-)inrichtingen*Voor (de omgeving van) de meest risicovolle bedrijven is het Besluit externe veiligheid inrichtingen (Bevi) van belang. Het Bevi legt veiligheidsnormen op aan bedrijven die een risico vormen voor mensen buiten de inrichting. Het Bevi is opgesteld om de risico's, waaraan burgers in hun leefomgeving worden blootgesteld vanwege risicovolle bedrijven, te beperken. Het besluit heeft tot doel zowel individuele als groepen burgers een minimaal (aanvaard) beschermingsniveau te bieden. Via een bijhorende ministeriÃ«le regeling (Revi) worden diverse veiligheidsafstanden tot kwetsbare en beperkt kwetsbare objecten gegeven. Aanvullend op het Bevi zijn in het Vuurwerkbesluit en het Activiteitenbesluit (Besluit algemene regels inrichtingen milieubeheer) veiligheidsafstanden genoemd die rond minder risicovolle inrichtingen moeten worden aangehouden.

*Vervoer gevaarlijke stoffen door buisleidingen*Met betrekking tot het beleid en de regelgeving voor het vervoer van gevaarlijke stoffen door buisleidingen zijn er de afgelopen jaren verschillende ontwikkelingen geweest. Zo is er een nieuw Besluit externe veiligheid buisleidingen (Bevb) en een Structuurvisie buisleidingen. Deze structuurvisie bevat een lange termijnvisie op het buisleidingentransport van gevaarlijke stoffen.

Het Bevb en de bijbehorende Regeling externe veiligheid buisleidingen (Revb) zijn op 1 januari 2011 in werking getreden. Het Bevb regelt onder andere welke veiligheidsafstanden moeten worden aangehouden rond buisleidingen met gevaarlijke stoffen. Op basis van het Bevb wordt het voor gemeenten verplicht om bij de vaststelling van een bestemmingsplan, op basis waarvan de aanleg van een buisleiding of een kwetsbaar object of een risicoverhogend object mogelijk is, de grenswaarde voor het plaatsgebonden risico in acht te nemen en het groepsrisico te verantwoorden.

*Vervoer gevaarlijke stoffen over weg, water en spoor*Het Besluit externe veiligheid transportroutes (Bevt) stelt regels aan transportroutes en de omgeving daarvan. Zo moet een basisveiligheidsniveau rond transportassen (plaatsgebonden risico) en een transparante afweging van het groepsrisico worden gewaarborgd. Als onderdeel van het Bevt is op 1 april 2015 tevens het basisnet in werking getreden. Het basisnet verhoogt de veiligheid van mensen die wonen of werken in de buurt van rijksinfrastructuur (auto\-, spoor\- en vaarwegen) waarover gevaarlijke stoffen worden vervoerd. In de regeling ligt vast wat de maximale risicoâs voor omwonenden mogen zijn. Die begrenzing was er tot nu toe niet. Bovendien zorgt het basisnet ervoor dat gevaarlijke stoffen tussen de belangrijkste industriÃ«le locaties in Nederland en het buitenland vervoerd kunnen blijven worden.     Indien een bestemmingsplan betrekking heeft op een gebied dat geheel of gedeeltelijk gelegen is binnen 200 m van een (basisnet)transportroute voor gevaarlijke stoffen, moet in de toelichting ingegaan worden op de dichtheid van personen in het invloedsgebied van de transportroute op het tijdstip waarop het plan wordt vastgesteld. Hierbij moet rekening worden gehouden met de personen die a) in dat gebied reeds aanwezig zijn, b) in dat gebied op grond van het geldende bestemmingsplan redelijkerwijs te verwachten zijn en c) de redelijkerwijs te verwachten verandering van de dichtheid van personen in het gebied waarop dat plan betrekking heeft.

**Planspecifiek** De navolgende afbeelding toont een fragment van de risicokaart.

![](i_NL.IMRO.0399.UwpHofvansombroek-0401_afbeelding15.jpg)*Fragment risicokaart externe veiligheid* *(plangebied is blauw omkaderd)*

Uit voorgaande afbeelding blijkt dat in de omgeving van het plangebied een risicovolle inrichting aanwezig is. Het betreft een lpg\-station op circa 410 m van het plangebied. De risicoafstand (PR 10\-6\) van desbetreffende inrichting betreft 25 m. De afstand tot de grens van het invloedsgebied voor verantwoording van het groepsrisico is gelegen op 150 m. Omdat het plan zich niet binnen het invloedsgebied bevindt hoeft het niet te worden voorgelegd aan de Veiligheidsregio Noord\-Holland Noord.In de nabijheid van het plangebied zijn geen transportroutes voor gevaarlijke stoffen over (vaar)wegen en door buisleidingen, bovengrondse hoogspanningsmasten en â leidingen, windturbines en luchthavens aanwezig. Het aspect externe veiligheid vormt derhalve geen belemmering voor de voorgenomen ontwikkeling.

###### 3\.7 Luchtkwaliteit

In de Wet Milieubeheer gaat paragraaf 5\.2 over luchtkwaliteit en staat ook wel bekend als de âWet luchtkwaliteitâ. Deze wet maakt onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan de verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in de algemene maatregel van bestuur âNiet in betekenende mate bijdragenâ (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 % bijdragen aan de jaargemiddelde norm voor fijn stof (PM10\) en stikstofdioxide (NO2\) (1,2 Î¼g/mÂ³) een 'betekenend' negatief effect hebben op de luchtkwaliteit. 'Kleine' projecten die minder dan 3% bijdragen, kunnen doorgaan zonder toetsing. Dat betekent bijvoorbeeld dat lokale overheden een woonwijk van minder dan 1\.500 woningen niet hoeven te toetsen aan de normen voor luchtkwaliteit. Deze kwantitatieve vertaling naar verschillende functies is neergelegd in de 'Regeling niet in betekenende mate bijdragen'.

Een belangrijk onderdeel voor de verbetering van de luchtkwaliteit is het Nationale Samenwerkingsprogramma Luchtkwaliteit (NSL). Binnen dit NSL, dat sinds 1 augustus 2009 in werking is, werken het Rijk, de provincies en gemeenten samen om de Europese eisen voor luchtkwaliteit te realiseren.

*Besluit gevoelige bestemmingen* Op 16 januari 2009 is het Besluit gevoelige bestemmingen in werking getreden. Met deze AMvB wordt de vestiging van zogeheten 'gevoelige bestemmingen' in de nabijheid van provinciale\- en rijkswegen beperkt. Dit heeft consequenties voor de ruimtelijke ordening. Het Besluit gevoelige bestemmingen (luchtkwaliteitseisen) is gebaseerd op artikel 5\.16a van de Wet milieubeheer.

Het besluit is gericht op bescherming van mensen met een verhoogde gevoeligheid voor fijn stof (PM10\) en stikstofdioxide (NO2\), in het bijzonder kinderen, ouderen en zieken. Indien een project betrekking heeft op een gevoelige bestemming en geheel of gedeeltelijk is gelegen op een afstand van 300 meter aan weerszijden van rijkswegen en 50 meter langs provinciale wegen (gemeten vanaf de rand van de weg) mag het totaal aantal mensen dat hoort bij een gevoelige bestemming niet toenemen als overschrijding van de grenswaarden voor PM10 of NO2 dreigt/plaatsvindt.

De volgende gebouwen met de bijbehorende terreinen zijn aangemerkt als gevoelige bestemming: * scholen;

* kinderdagverblijven;

* verzorgings\-, verpleeg\- en bejaardentehuizen.

Het gaat hierbij niet om bestemmingen in de meest enge zin van het woord, maar om alle vergelijkbare functies, ongeacht de exacte aanduiding ervan in bestemmingsplannen en andere besluiten.

**Planspecifiek** In het kader van het geldende bestemmingsplan 'Zuiderloo' is onderzoek gedaan naar de effecten van de gehele ontwikkeling van Zuiderloo (en Zandzoom) op het gebied van luchtkwaliteit. Uit dit onderzoek volgt dat:* Er geen sprake is van een 'gevoelige bestemming'. Toetsing aan de grenswaarden in het plangebied is op grond van de Wm niet noodzakelijk.

* De verkeersemissies leiden 'niet in betekenende mate' tot een verslechtering van de luchtkwaliteit. Toetsing aan de grenswaarden is derhalve niet nodig.

Gezien voorgaande vormt het aspect luchtkwaliteit geen belemmering voor de voorgenomen ontwikkeling.

###### 3\.8 Geluid

De mate waarin het geluid het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. Het beschermen van geluidsgevoelige objecten gebeurt aan de hand van vastgestelde zoneringen. Indien nieuwe geluidsgevoelige objecten binnen deze zone worden toegestaan stelt de Wgh de verplichting akoestisch onderzoek te verrichten naar de geluidbelasting. De Wgh stelt daarnaast ook dat bij de realisatie van nieuwe geluidsbronnen onderzocht moet worden of er geen nadelige effecten optreden voor geluidsgevoelige objecten.

De belangrijkste geluidsbronnen die in de Wgh worden geregeld zijn: industrielawaai, wegverkeerslawaai en spoorweglawaai. Verder gaat deze wet onder meer ook in op geluidwerende voorzieningen en geluidbelastingkaarten en actieplannen.

**Planspecifiek** Er is een akoestisch onderzoek wegverkeer en railverkeer (Adviesburo Van der Boom, 18\-066, 23 april 2018, zie bijlagen bij toelichting) uitgevoerd.

De geluidbelasting door wegverkeer op de Vennewatersweg bedraagt ten hoogste 52 dB na aftrek van 5 dB ex art. 110\-g Wgh. De voorkeursgrenswaarde van 48 dB wordt overschreden in 4 rekenpunten (rekenpunt 1, 2, 13 en 20\). De maximale hogere waarde van 63 dB wordt niet overschreden. Maatregelen aan de bron zijn reeds getroffen of niet haalbaar gezien het karakter van de weg. Maatregelen in de overdracht zijn stedenbouwkundig niet haalbaar. Voor de gevels van 5 woningen (rekenpunt 1, 2, 13 en 20\) dient een hogere waarde van 49 â 53 dB te worden aangevraagd voor geluid door wegverkeer op de Vennewatersweg.

De hoogste geluidbelasting door railverkeer op de ontwikkeling bedraagt ten hoogste 65 dB. De voorkeursgrenswaarde van 55 dB wordt op alle woningen overschreden. De maximale hogere waarde van 68 dB wordt niet overschreden. Er zijn hogere waarden voor railverkeer op deze locatie nodig. In de toekomst wordt een afscherming gerealiseerd langs het spoor ter hoogte van de locatie. Hierover heeft in 2014 besluitvorming plaatsgevonden. Omdat de planning en de uitvoering nog niet bekend zijn, is hiermee geen rekening gehouden bij het bepalen van de geluidbelasting. Er dient voor de gevels van woningen met een geluidbelasting van meer dan 55 dB een hogere waarde te worden aangevraagd. De woningen voldoen aan de eis uit de beleidsnotitie procedure hogere grenswaarden dat alle woningen een geluidluwe zijde hebben met een geluidbelasting van ten hoogste de voorkeursgrenswaarde van 55 dB.

De woningen ondervinden een geluidbelasting van ten hoogste 65 dB zonder aftrek door railverkeer en van 58 dB zonder aftrek door wegverkeer. Voor gevels met een geluidbelasting van meer dan 53 dB zijn, conform het Bouwbesluit, geluidwerende voorzieningen nodig.

###### 3\.9 Trillingen

Voor trillingen bestaan geen wettelijke normen. Wel is door de Stichting Bouwresearch (SBR Richtlijn) een richtlijn opgesteld die een handvat biedt voor de vaststelling en beoordeling van trillingen. In het kader van een goede ruimtelijke ordening heeft de Afdeling bestuursrechtspraak van de Raad van State geoordeeld dat trillingen en mogelijke trillingshinder meegewogen dient te worden.

**Planspecifiek**Er is een akoestisch onderzoek wegverkeer en railverkeer (Peutz, O 16047\-1\-RA\-001, 3 juli 2018, zie bijlagen bij toelichting) uitgevoerd.

Uit het onderzoek blijkt dat trillingshinder niet op voorhand uitgesloten kan worden op de mogelijke woningbouwlocaties. Op meerdere locaties overschrijden de trillingniveaus in de bodem de grenswaarden uit de SBR\-B. Wel kan er worden gesteld dat middels een goed gedimensioneerde fundering voldaan kan worden aan de grenswaarden voor nieuwe situaties uit de Richtlijn B âHinder voor personen in gebouwen door trillingen, Meet\- en beoordelingsrichtlijnâ van de Stichting Bouwresearch (SBR Richtlijn B). Omdat het plan zich nog in de bestemmingsplanfase bevindt, zijn er nog geen specifieke bouwplannen bekend. Geadviseerd wordt specifieke bouwplannen door te rekenen op trillingeffecten om eventuele hinder uit te sluiten.

In de planregels is een voorwaardelijke verplichting voor het bouwen van bouwwerken voor wonen opgenomen. Hierin wordt verwezen naar Richtlijn B van Stichting Bouwresearch.

###### 3\.10 Bedrijven en milieuzonering

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen).

Milieuzonering beperkt zich tot milieuaspecten met een ruimtelijke dimensie, te weten: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten' (VNG) geeft sinds 1986 de publicatie 'Bedrijven en Milieuzonering' uit. In deze publicatie is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie gegeven te worden waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen:* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van voldoende zekerheid aan de milieubelastende activiteiten (bijvoorbeeld bedrijven) zodat zij de activiteiten duurzaam, en binnen aanvaardbare voorwaarden, kunnen uitoefenen.

Milieuzonering is echter niet bedoeld voor het beoordelen van bestaande situaties waarbij gevestigde milieubelastende activiteiten en milieugevoelige functies op minder dan de richtafstand van elkaar staan, maar wordt alleen toegepast bij nieuwe ruimtelijk ontwikkelingen.

**Planspecifiek** Een gebied met een matige tot sterke functiemenging is sprake van het omgevingstype gemengd gebied. In de omgeving van het plangebied zijn vrijwel enkel woningen toegestaan. Gebieden die direct langs de hoofdinfrastructuur liggen behoren echter tot het omgevingstype gemengd gebied. De spoorlijn Alkmaar \- Castricum behoort tot de hoofdinfrastructuur. De omgeving van het plangebied dient daarom aangemerkt te worden als een gemengd gebied. De richtafstand bij het omgevingstype gemengd gebied mag, met uitzondering van het aspect gevaar, met Ã©Ã©n afstandsstap worden verlaagd.

Voorliggend uitwerkingsplan voorziet in de uitwerking van de bestemming 'Woongebied \- Uit te werken' uit het geldende bestemmingsplan 'Zuiderloo'. In de toelichting van dit bestemmingsplan is uitgebreid ingegaan op het aspect bedrijven en milieuzonering. Uit zowel de toelichting als de verbeelding van het geldende bestemmingsplan blijkt dat nabij het plangebied geen bedrijven aanwezig zijn. Het plangebied van het voorliggende uitwerkingsplan bevindt zich buiten de 'milieuzone \- geurzone', die is opgenomen vanwege de aanwezigheid van Pensionstal Sprenkeling. Buiten deze aanduiding is sprake van een aanvaardbaar woon\- en leefklimaat.

Ten zuiden van het plangebied zijn volgens het bestemmingsplan 'Zandzoom' (vastgesteld op 15 december 2016\) geen milieubelastende activiteiten toegestaan.

Het aspect bedrijven en milieuzonering vormt derhalve geen belemmering voor de voorgenomen ontwikkeling.

###### 3\.11 Verkeer en parkeren

Onderdeel van een goede ruimtelijke ordening is het effect van een beoogd project op de verkeersstructuur en het parkeren in en rondom het plangebied.

####### 3\.11\.1 Verkeer

Voor het maken van een inschatting van de hoeveelheid autoverkeer dat wordt gegenereerd bij ruimtelijke ontwikkelingen, zijn kencijfers verkeersgeneratie ontwikkeld. Onder verkeersgeneratie wordt hierbij verstaan de totale hoeveelheid gemotoriseerd verkeer (exclusief openbaar vervoer) die gedurende een gekozen tijdsperiode naar de beoogde ontwikkeling toe rijdt en hiervan wegrijdt.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 317 'Kencijfers parkeren en verkeersgeneratie' deze kencijfers voor verkeersgeneratie. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen wat de totale verkeersaantrekkende werking bedraagt.

**Planspecifiek**Voor het bepalen van de verkeersgeneratie is gebruik gemaakt van de kengetallen uit publicatie 317 van het CROW (zie navolgende tabel). Gelijk met het Parkeerbeleidsplan Heiloo 2010 wordt uitgegaan van 'weinig stedelijk' en 'rest bebouwde kom'.

| **Woningtype volgens CROW\-publicatie 317** | **Aantal woningen** | **Verkeersgeneratie per woning (weinig stedelijk, rest bebouwde kom)** | **Totaal** |

| --- | --- | --- | --- |

| koop, vrijstaand | 2 | 8,2 | 16,4 |

| koop, twee\-onder\-een\-kap | 6 | 7,8 | 46,8 |

| **Totaal** | **8** |  | **63,2** |

Het voorliggende uitwerkingsplan maakt 2 vrijstaande en 6 twee\-onder\-een\-kapwoningen mogelijk. Tezamen zal de ontwikkeling 63,2 verkeersbewegingen per etmaal teweeg brengen. In de bestaande situatie is Ã©Ã©n vrijstaande woning aanwezig. Daarmee treedt een toename van 55,0 verkeersbewegingen per etmaal op.

De rij\- en hoekwoningen worden middels een hofje dat aansluit op de Krommelaan ontsloten.

In het kader van het geldende bestemmingsplan 'Zuiderloo' is onderzoek gedaan naar de effecten van de gehele ontwikkeling van Zuiderloo (en Zandzoom) op het gebied van verkeersgeneratie. Hierin wordt uitgegaan van een nieuwe aansluiting op de A9, die leidt tot een toename van verkeer op de Vennewatersweg. Uit dit onderzoek volgt dat de groei op de overige wegen, zeker in absolute zin, geen directe aanleiding geeft voor nadere analyses. De verkeersintensiteiten blijven (in veel gevallen ruim) binnen de richtlijnen.

####### 3\.11\.2 Parkeren

Het benodigde of gewenste aantal parkeerplaatsen bij ruimtelijke ontwikkelingen kan worden bepaald op basis van parkeerkencijfers of op basis van parkeernormen. Parkeerkencijfers zijn op de praktijk gebaseerde cijfers van de verwachte parkeerbehoefte. Parkeernormen staan voor het aantal vereiste parkeerplaatsen per type bestemming. Op basis van deze parkeernormen wordt parkeerbeleid veelal vormgegeven.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 317 'Kencijfers parkeren en verkeersgeneratie' richtlijnen voor parkeernormen. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen of voorzien wordt in voldoende (auto)parkeerplaatsen. Voorts voorziet de publicatie in minimale voorwaarden voor parkeervoorzieningen.

Op 10 maart 2010 heeft de gemeente Heiloo het Parkeerbeleidsplan Heiloo 2010 vastgesteld. Volgens deze publicatie valt de gemeente Heiloo in de klasse 'weinig stedelijk gebied'. Bij de berekening voor het aantal benodigde parkeerplaatsen is hier vanuit gegaan.

**Planspecifiek**Conform het Parkeerbeleidsplan Heiloo 2010 zijn binnen de plangrenzen, zoals zichtbaar in de navolgende tabel, 14,1 parkeerplaatsen benodigd.

| **Woningtype volgens Parkeerbeleidsplan Heiloo 2010** | **Aantal woningen (binnen het plangebied)** | **Parkeernorm per woning (weinig stedelijk gebied, bebouwde kom)** | **Totaal** |

| --- | --- | --- | --- |

| Woning duur (categorie 4\) | 2 | 2,1 | 4,2 |

| Woning midden (categorie 3\) | 2 | 1,85 | 3,7 |

| Woning goedkoop (categorie 1\-2\) | 4 | 1,55 | 6,2 |

| **Totaal** | **8** |  | **14,1** |

Zoals op de situatietekening in toelichting paragraaf 2\.2 is weergegeven is bij de twee\-onder\-een\-kapwoningen 4 t/m 7 voorzien in 2 parkeerplaatsen per woning op eigen terrein. Bij de bestaande woning aan de Groeneweg 6a geldt dat er op eigen terrein is voorzien in Ã©Ã©n parkeerplaats. In openbaar gebied is aan de zijde van de Krommelaan worden in parkeerkoffers 6 parkeerplaatsen gerealiseerd. Hiermee zullen in totaal 15 parkeerplaatsen gerealiseerd worden, wat voldoende is om de parkeerbehoefte tegemoet te komen.

Het fietsparkeren dient op eigen terrein opgelost te worden. Hiervoor is voldoende ruimte in de buitenruimte of eventueel in bijbehorende bouwwerken.

##### 4 Toetsing aan de uitwerkingsregels

Zoals reeds aangegeven in toelichting paragraaf 1\.3 heeft het plangebied de bestemming 'Woongebied \- Uit te werken'. Om de bestemming uit te kunnen werken naar 'Wonen' moet aan de uitwerkingsregels uit artikel 16 lid 2\.1 van de geldende planregels worden voldaan. Navolgend worden deze uitwerkingsregels en een toetsing aan de betreffende regels, weergegeven.

**Uitwerkingsregels**1. het uitwerkingsplan moet in hoofdlijnen passend zijn binnen de uitgangspunten zoals opgenomen in het stedenbouwkundige plan, beeldregieplan en het inrichtingsplan openbare ruimte (IPOR);

2. het gemiddeld aantal woningen per hectare mag niet meer bedragen dan 25;

3. in afwijking van het bepaalde onder b mag het aantal woningen niet meer bedragen dan aangeduid op de verbeelding;

4. zelfstandig wonen, waaronder begrepen beroepen en bedrijven aan huis, is toegestaan, met dien verstande dat:

1. de bouwwijze van de woningen mag vrijstaand, twee\-aaneengebouwd, aaneengebouwd en gestapeld zijn;

2. de goot\- en bouwhoogte van een grondgebonden woning maximaal respectievelijk 7,5 m en 10 m mogen bedragen;

3. de bouwhoogte van een gestapelde woning maximaal 12 m mag bedragen;

4. voor wat betreft de bijbehorende bouwwerken en overige bouwwerken geen gebouw zijnde, de regels van toepassing zijn, als genoemd in artikel 15 lid 2\.3;

5. wegen en parkeervoorzieningen zijn toegestaan, met dien verstande dat:

1. de wegen bij voorkeur dienen te worden ingericht als woonerf dan wel als een 30 km/u\-gebied als bedoeld in artikel 74 lid 2 van de Wet geluidhinder, zoals deze luidt op het tijdstip van het vaststellen van het plan;

2. voorzien dient te worden in voldoende parkeergelegenheid voor de woningen;

6. overeenkomstig de keur een onderhoudstrook van minimaal 3 m opgenomen kan worden naast watergangen en/of (watervoerende) greppels;

7. er dient een aanvaardbaar woon\- en leefmilieu te kunnen worden gegarandeerd;

8. de uitvoerbaarheid van het uitwerkingsplan moet zijn gewaarborgd, in verband waarmee in elk geval moet worden aangetoond:

1. dat de bodemkwaliteit geschikt is voor het beoogde gebruik;

2. dat er geen archeologische waarden worden verstoord;

3. dat vanuit de Wet geluidhinder geen belemmeringen zijn tegen de realisatie van woningen;

4. dat met de wijze van uitwerking rekening is gehouden met bestaande bedrijvigheid;

5. dat het uitwerkingsplan financieel uitvoerbaar is.

**Toetsing aan de uitwerkingsvoorwaarden**1. De nieuwe woningen worden achter de bestaande houtwal van de Krommelaan ingepast. Hierdoor ontstaat een besloten hofje met woningen in diverse categorieÃ«n. Er zijn twee tweekappers van gelijke korrelgrootte met hagen in de voortuin en parkeren op eigen erf. De twee oude boetjes op het terrein worden opgeknapt en met twee nieuwe geschakelde woningen staan ze met hun voeten in het groen, omgeven door bomen en vormen een eigen parkomgeving. Deze woningen hebben een minimale footprint van de woning met tuin en parkeren decentraal, op enige afstand van de woning. De bestaande houtwallen/bomen en hagen blijven behouden en worden aangeheeld. De ontsluiting van dit hofje kan met een lus aan de Krommelaan gekoppeld worden in de toekomst. Autoâs kunnen dan rond rijden. Deze weg met groen ingerichte parkeerplekken, de houtwal en een bredere groene berm maken een gemeenschappelijk plek in de buitenruimte die voor iedereen toegankelijk is. Dit is conform het stedenbouwkundig plan, omdat in de gebieden achter de linten meer variatie mogelijk is qua inrichting en architectuur, met behoud van de landschappelijke en cultuurhistorische elementen van de verkavelingsrichting, greppels en groenstructuren. Omdat de architectuur van de woningen qua vormgeving familie van elkaar is, wordt voor de verdere uitwerking het beeldregieplan aangehouden.

2. De woningdichtheid van het plan inclusief de bestaande aan de Groeneweg 6a bedraagt 22 woningen per ha. Daarmee wordt voldaan aan het gestelde onder b.

3. Er is geen aanduiding op de verbeelding opgenomen.

4. Op de verbeelding van voorliggend uitwerkingsplan zijn bouwvlakken opgenomen met aanduidingen voor het maximum aantal wooneenheden (1 of 2\). Er worden daarmee vrijstaande woningen en halfvrijstaande woningen mogelijk gemaakt. Daarnaast is op de verbeelding de maximum goot\- en bouwhoogte van respectievelijk 6 m en 9 m voor deze bouwwijzen aangeduid.

5. Het hofje in het plangebied wordt ingericht als woonerf. In toelichting paragraaf 3\.11\.2 is toegelicht dat wordt voorzien in voldoende parkeergelegenheid.

6. In of nabij het plangebied zijn geen watergangen en (waterafvoerende) greppels aanwezig.

7. In toelichting paragraaf 3\.8 en toelichting paragraaf 3\.10 wordt op de aspecten geluid en bedrijven en milieuzonering in relatie tot de voorgenomen ontwikkeling, ingegaan. Conclusie van deze hoofdstukken is dat de verschillende aspecten geen belemmering vormen voor de ontwikkeling. Derhalve kan gesteld worden dat ter plaatse van het plangebied sprake is van een aanvaardbaar woon\- en leefmilieu.

8. Op de verschillende genoemde aspecten in relatie tot de voorgenomen ontwikkeling wordt in toelichting hoofdstuk 3 en toelichting paragraaf 6\.1 ingegaan. Uit de conclusies van de paragrafen blijkt dat het plan uitvoerbaar is.

##### 5 Juridische planbeschrijving

###### 5\.1 Algemeen

Het uitwerkingsplan bestaat uit een verbeelding en regels en is voorzien van een toelichting. De regels en verbeelding vormen het juridisch bindende deel, terwijl de toelichting geen juridische binding heeft, maar moet worden beschouwd als handvat voor de uitleg en de onderbouwing van de opgenomen bestemmingen. De regels bevatten het juridische instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De verbeelding heeft een rol voor toepassing van de regels, alsmede de functie van visualisering van de bestemmingen.

###### 5\.2 Nadere toelichting regels

In deze paragraaf wordt de systematiek van de regels en de wijze waarop de regels gehanteerd dienen te worden, uiteengezet.

De regels van het plan bestaan uit vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs\- en slotregels aan de orde komen. Voor de systematiek is aangesloten op de SVBP2012, de Wabo, het Bor en het 'moederplan', bestemmingsplan 'Zuiderloo' van de gemeente Heiloo.

**Hoofdstuk 1: Inleidende regels** *Begrippen* In deze bepaling zijn omschrijvingen gegeven van de in het bestemmingsplan gebruikte begrippen. Deze worden opgenomen om interpretatieverschillen te voorkomen. Begripsbepalingen zijn alleen nodig voor begrippen die gebruikt worden in de regels en die tot verwarring kunnen leiden of voor meerdere uitleg vatbaar zijn.

Wijze van meten Om op een eenduidige manier afstanden, oppervlakten en inhoud van gebouwen en/of bouwwerken, geen gebouwen zijnde, te bepalen wordt in de wijze van meten uitleg gegeven wat onder de diverse begrippen wordt verstaan. Ten aanzien van de wijze van meten op de plankaart geldt steeds dat het hart van een lijn moet worden aangehouden.

**Hoofdstuk 2: Bestemmingsregels** In het tweede hoofdstuk komen de bestemmingen aan de orde. De bestemmingsregels zijn zoveel als mogelijk overgenomen uit het bestemmingsplan 'Zuiderloo'. Op enkele plaatsen zijn de regels aangepast of aangevuld, zodat ze aansluiten bij de uitwerkingsregels uit het bestemmingsplan of bij de in ontwikkeling zijnde bouwplannen. Zodoende is een regeling ontstaan die zoveel mogelijk overeenkomt met het bestemmingsplan 'Zuiderloo' en die uiteraard past binnen het juridische kader van dat plan. In het uitwerkingsplan komen vijf bestemmingen voor, te weten: * Groen (artikel 3\);

* Tuin (artikel 4\);

* Verkeer \- Verblijfsgebied (artikel 5\);

* Wonen \- 1 (artikel 6\);

* Waarde \- Archeologie (dubbelbestemming artikel 7\).

*Artikel 3 Groen*De gronden in het noordoosten van het plangebied die ingericht worden als openbaar groen, (fruit)boomgaard en parkeervoorziening zijn bestemd als 'Groen'. Op deze gronden zijn uitsluitend gebouwen ten behoeve van deze bestemming toegestaan.

*Artikel 4 Tuin*Ten behoeve van een aantrekkelijk dorpsbeeld acht de gemeente het wenselijk om op delen van de erven geen bebouwing toe te staan. Over het algemeen betreft dit het deel van het erf tussen de voorgevel en de openbare weg. Aan de gronden tussen de voorgevel en het hofje en tussen de voorgevel en de Krommeweg is de bestemming 'Tuin' toegekend. Binnen deze bestemming mogen geen gebouwen worden gebouwd, met uitzondering van erkers.

*Artikel 5 Verkeer \- Verblijfsgebied* Het hofje is bestemd als 'Verkeer \- Verblijfsgebied'. Binnen deze bestemming zijn uitsluitend bouwwerken, geen gebouwen zijnde, toegestaan.

*Artikel 6 Wonen \- 1*Voor de woonpercelen bij de rij\- en hoekwoningen is de bestemming 'Wonen \- 1' opgenomen. Op basis van deze bestemming mogen binnen de bouwvlakken woningen gerealiseerd worden. Bijbehorende bouwwerken mogen ook buiten het bouwvlak worden gebouwd.

*Artikel 7 Waarde \- Archeologie*De voor âWaarde \- Archeologieâ aangewezen gronden zijn behalve voor de daar voorkomende bestemmingen mede bestemd voor de bescherming van de aan de grond eigen zijnde archeologische waarden.

**Hoofdstuk 3: Algemene regels***Anti\-dubbeltelregel* Deze bepaling is opgenomen om te voorkomen dat, wanneer volgens een bestemmingsplan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

*Algemene gebruiksregels* De bepaling bevat een algemene regel omtrent strijdigheid met het bestemmingsplan.

*Algemene afwijkingsregels*In dit artikel is in aanvulling op de afwijkingsmogelijkheden uit de bestemmingen een aantal algemene afwijkingen opgenomen. Het betreft hier een standaardregeling die het mogelijk maakt om bij de uitvoering van bouwplannen beperkte afwijkingen van het plan mogelijk te maken.

*Algemene wijzigingsregels* In dit artikel is in aanvulling op de afwijkingsmogelijkheden uit de bestemmingen en het artikel âAlgemene afwijkingsregelsâ, een aantal wijzigingsmogelijkheden opgenomen. Het betreft de oprichting van wat grotere nutsvoorzieningen, een enigszins andere situering en/of begrenzing van in het plan opgenomen grenzen en de mogelijkheid voor het (gedeeltelijk) laten vervallen van de dubbelbestemming âWaarde \- Archeologieâ.

**Hoofdstuk 4: Overgangs\- en slotregels** In het laatste hoofdstuk âOvergangs\- en slotregelsâ is een regeling opgenomen voor bebouwing en gebruik dat al bestond bij het opstellen van het plan, maar dat strijdig is met de in dit bestemmingsplan opgenomen planregels. Onder bepaalde voorwaarden mag deze strijdige bebouwing en/of strijdig gebruik worden voortgezet of gewijzigd. In de slotbepaling is de officiÃ«le naam van de planregels bepaald. Onder deze naam kunnen de planregels van het bestemmingsplan aangehaald worden.

##### 6 Uitvoerbaarheid

###### 6\.1 Economische uitvoerbaarheid

Bij de voorbereiding van een ruimtelijk plan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van 'afdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien: * het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**Het kostenverhaal is geregeld middels privaatrechtelijke overeenkomst tussen initiatiefnemers en gemeente. Daarnaast heeft initiatiefnemer de haalbaarheid van de ontwikkeling met een positieve grondexploitatie aangetoond. Als gevolg van de plannen zal het exploitatieplan Zuiderloo structureel worden herzien. De herziening van het exploitatieplan kent zijn eigen procedure.

###### 6\.2 Maatschappelijke uitvoerbaarheid

####### 6\.2\.1 Inspraak en vooroverleg

Dit plan betreft een uitwerking van het bestemmingsplan 'Zuiderloo'. Dat bestemmingsplan heeft reeds een uitgebreide procedure doorlopen. Onderhavig uitwerkingsplan past binnen de uitwerkingsregels. Ondanks het uitgebreide procedÃ© bij het bestemmingsplan heeft de gemeente Heiloo ervoor gekozen het voorontwerpuitwerkingsplan ter inzage te leggen. Binnen deze periode zal het mogelijk zijn om inspraakreacties in te dienen.

Het voorontwerpuitwerkingsplan heeft van 22 maart 2018 tot en met 2 mei 2018 ter inzage gelegen. Gedurende deze periode zijn er geen inspraakreacties ontvangen. De ontvangen vooroverlegreacties zijn in de Nota inspraak en overleg (gemeente Heiloo, 29 mei 2018, zie bijlagen bij toelichting) van een gemeentelijke reactie voorzien.

####### 6\.2\.2 Zienswijzen

Het ontwerpuitwerkingsplan heeft van 14 juni 2018 tot en met 25 juli 2018 ter inzage gelegen. Gedurende deze periode zijn er geen zienswijzen van omwonenden ontvangen. Wel zijn er zienswijzen ingediend door een tweetal vooroverlegpartners. De ontvangen zienswijzen zijn in de Reactienota zienswijzen (gemeente Heiloo, 4 september 2018, zie bijlagen bij toelichting) van een gemeentelijke reactie voorzien.