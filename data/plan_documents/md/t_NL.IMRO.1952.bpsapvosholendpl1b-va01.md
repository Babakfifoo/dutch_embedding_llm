xml version\="1\.0" encoding\="UTF\-8"?

Vosholen fase II (deelplan 1b): Toelichting

direct naar inhoud van Toelichting

Vosholen fase II (deelplan 1b)

==============================

Toelichting

-----------

| Plan: | Vosholen fase II (deelplan 1b) |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1952\.bpsapvosholendpl1b\-va01 |

* Toelichting

* Bijlagen toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldende bestemmingsplannen

+ 1\.4 Leeswijzer

* Hoofdstuk 2 Planbeschrijving

+ 2\.1 Huidige situatie

+ 2\.2 Nieuwe situatie

* Hoofdstuk 3 Beleid

+ 3\.1 Rijksbeleid

+ 3\.2 Provinciaal en regionaal beleid

+ 3\.3 Gemeentelijk beleid

* Hoofdstuk 4 Milieu en onderzoek

+ 4\.1 Archeologie

+ 4\.2 Cultuurhistorie en erfgoed

+ 4\.3 Milieuzonering

+ 4\.4 Externe veiligheid

+ 4\.5 Geluid

+ 4\.6 Trilling

+ 4\.7 Bodem

+ 4\.8 Ecologie

+ 4\.9 Luchtkwaliteit

+ 4\.10 Water

+ 4\.11 Ladder voor duurzame verstedelijking

+ 4\.12 M.e.r.\-beoordeling

+ 4\.13 Verkeer en parkeren

* Hoofdstuk 5 Juridische toelichting

+ 5\.1 Plansystematiek

+ 5\.2 Bestemmingsregels

* Hoofdstuk 6 Economische en maatschappelijke uitvoerbaarheid

+ 6\.1 Economische uitvoerbaarheid

+ 6\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

In Sappemeer vordert de bouw van woningen gestaag. De woonwijk Vosholen wordt naar het oosten uitgebreid. Het voornemen bestaat om in het plangebied 22 woningen te realiseren. In het huidige bestemmingsplan is voor de verdere uitbreiding reeds een woonbestemming opgenomen, maar is abusievelijk geen woningaantal toegevoegd. Op basis van het huidige bestemmingsplan kunnen de voorgenomen 22 woningen dan ook niet worden gerealiseerd. Het onderhavig bestemmingsplan voorziet in het herstellen van deze fout.

#### 1\.2 Ligging plangebied

Het plangebied is gelegen in de zuidelijke rand van Sappemeer. Aan de noordzijde van het plangebied is de spoorlijn Groningen \- Bad Nieuweschans gelegen. Het plangebied is begrensd door de Weerestein, de Croonhoven, Buitenlust en de woningen aan de Wildervanck. Op de onderstaande afbeelding is de ligging van het perceel globaal weergegeven.

![afbeelding "i_NL.IMRO.1952.bpsapvosholendpl1b-va01_0001.jpg"](i_NL.IMRO.1952.bpsapvosholendpl1b-va01_0001.jpg)

Figuur 1\.1: Ligging plangebied; globaal weergegeven (bron: pdok.nl/viewer, d.d. 15\-02\-2021\)

#### 1\.3 Geldende bestemmingsplannen

Het plangebied is onderdeel van het bestemmingsplan 'Woongebieden' (vastgesteld op 10 juni 2013\) en heeft de bestemming 'Wonen \- 1'. Tevens heeft het plangebied de gebiedsaanduidingen 'geluidzone spoor' en 'geluidzone weg' en de maatvoering 'maximum bouwhoogte: 11m'. Naast het bestemmingsplan 'Woongebieden' is het plangebied onderdeel van de facetbestemmingsplannen 'Karakteristieke objecten' (vastgesteld op 20 december 2018\) en 'Parkeren' (vastgesteld op 28 november 2019\).

Aangezien geen aantallen woningen voor dit gebied zijn opgenomen is de realisatie van 22 woningen binnen het plangebied niet toegestaan.

#### 1\.4 Leeswijzer

In het volgende hoofdstuk 2 wordt ingegaan op de huidige en toekomstige inrichting van het plangebied. Hoofdstuk 3 bestaat uit een beschrijving van en toets aan het relevante beleid op rijks\-, provinciaal\- en gemeentelijk niveau. Hoofdstuk 4 is gewijd aan de onderzoeken naar de omgevingsaspecten. In hoofdstuk 5 komt de juridische vormgeving van het wijzigingsplan aan bod. In het laatste hoofdstuk 6 wordt ingegaan op de economische en maatschappelijke uitvoerbaarheid van het initiatief.

### Hoofdstuk 2 Planbeschrijving

#### 2\.1 Huidige situatie

##### 2\.1\.1 Historische context stedelijke bebouwing

Na opvulling van de bebouwing langs de hoofdkanalen was in de kernen Hoogezand en Sappemeer vanaf eind negentiende eeuw, vanwege de bevolkingsgroei, grote behoefte aan uitbreiding. De beide voormalige gemeenten waren langs het water inmiddels aan elkaar gegroeid en vormden samen de snelst groeiende hoofdkern in de omgeving. Aanvankelijk volgde de uitbreiding in feite het lintpatroon van de veenkoloniÃ«n. Midden in een weiland werd een weg aangelegd, en kavels uitgegeven aan particulieren voor woningbouw. Op deze wijze zijn straten als de Wilhelminastraat, Lutherse Kerkstraat en Julianastraat ontstaan. Na verloop van tijd, echter, werden ook de open plekken tussen de oude dwarskanalen opgevuld.

Na de Tweede Wereldoorlog was in Hoogezand en Sappemeer, net als in de rest van Nederland, de woningnood aanzienlijk. Na de oorlog werden eerst de vooroorlogse plannen weer opgepakt. Vanaf het begin van de zestiger jaren werd begonnen met de bouw van grootschalige uitbreidingswijken. Zo ontstonden de wijken Noorderpark, Margrietpark, Spoorstraat\-Kieldiep, Gorecht, uitbreiding Foxhol en Zuiderpark. Later volgden Woldwijck, De Dreven, Meerwijck en De Vosholen. Weer later invullocaties als Compagniesterpark, Julianapark en IJsbaan. In de naoorlogse jaren werd steeds meer in zuid, zuidwestelijke richting gebouwd, waardoor het accent minder, we schreven dat hierboven al, op het historisch lint als centrumgebied kwam te liggen. In Gorecht\-Oost werd in die tijd het stadshart gerealiseerd. In de naoorlogse periode werd Hoogezand\-Sappemeer aangewezen als industrialisatiekern, waardoor een aantal grote buitenlandse bedrijven zich hier onder anderen vestigden. Dit alles maakte dat de gemeente, voorheen een veenkoloniaal dorp, meer en meer de vorm aannam van een plaats met stedelijke ambities. Anno 2011 gaan de discussies over verdere groei in zuidelijke richting, het verder benutten van invullocaties voor woningbouw, herstructurering van verouderde woonwijken en versterking van het stadshart.

##### 2\.1\.2 Ruimtelijke en functionele structuur

Het plangebied is gelegen in de wijk De Vosholen. De Vosholen is een woonwijk met enkele maatschappelijke voorzieningen. In het midden van de wijk is een grote waterpartij aangelegd. In de huidige situatie is het plangebied onbebouwd.

#### 2\.2 Nieuwe situatie

Het voornemen bestaat om op de locatie 22 woningen te realiseren. Deze woningen zullen aansluiten op de reeds bestaande woningen aan de Wildervanck. Ten tijde van het opstellen van dit bestemmingsplan is de inrichting van het plangebied nog niet bekend. Wel is duidelijk dat er vrijstaande en twee\-onder\-Ã©Ã©n\-kap woningen mogelijk worden gemaakt.

### Hoofdstuk 3 Beleid

#### 3\.1 Rijksbeleid

##### 3\.1\.1 Nationale Omgevingsvisie

Op 11 september 2020 is de Nationale Omgevingsvisie (NOVI) van kracht geworden. De NOVI is een instrument van de nieuwe Omgevingswet en loopt vooruit op de inwerkingtreding van die wet. Vanwege het uitstel van de inwerkingtreding van de Omgevingswet komt de NOVI als structuurvisie uit onder de Wet ruimtelijke ordening (Wro). Zodra de Omgevingswet in werking is getreden, zal deze structuurvisie gelden als de Nationale Omgevingsvisie, zoals in de nieuwe wet bedoeld.

De NOVI bevat de hoofdzaken van het beleid voor de fysieke leefomgeving. Uit de Omgevingswet volgt dat al het strategische beleid uit de bestaande beleidsdocumenten, met en zonder wettelijke grondslag, Ã©n het nieuwe strategische beleid op het beleidsterrein van de fysieke leefomgeving worden opgenomen in de NOVI.

Het Nationaal Milieubeleidsplan (NMP4, 2001\) en de Rijksnatuurvisie 2014 gaan op in en worden vervangen door de NOVI en het bijbehorende Nationaal Milieubeleidskader. De Structuurvisie Infrastructuur en Ruimte (SVIR) vervalt geheel, behalve paragraaf 4\.9 Caribisch Nederland en Caribische Exclusieve Economische Zone. De NOVI geldt verder als wijziging van enkele onderdelen van het Nationaal Waterplan 2016\-2021 (NWP) op grond van de Waterwet.

In zijn totaliteit kent de NOVI in totaal 21 nationale belangen en opgaven die het verder uitwerkt. Die opgaven zijn niet meer op zichzelf staand op te lossen, maar grijpen in elkaar. Met de NOVI zoekt het Rijk een perspectief om de grote opgaven aan te pakken, om Nederland mooier en sterker te maken en daarbij voort te bouwen op het bestaande landschap en de (historische) steden. Om die reden worden binnen de NOVI prioriteiten gesteld. De NOVI stelt daarbij een integrale aanpak voor: integraal, samen met andere overheden en maatschappelijke organisaties, en met meer regie vanuit het Rijk. Met steeds een zorgvuldige afweging van belangen werkt het Rijk aan de vier prioriteiten:

* 1\. Ruimte voor klimaatadaptatie en energietransitie;

* 2\. Duurzaam economisch groeipotentieel;

* 3\. Sterke en gezonde steden en regio's;

* 4\. Toekomstbestendige ontwikkeling van het landelijk gebied.

Centraal bij de afweging van belangen staat een evenwichtig gebruik van de fysieke leefomgeving, zowel van de boven\- als van de ondergrond. De NOVI onderscheidt daarbij drie afwegingsprincipes:

* 1\. Combinaties van functies gaan voor enkelvoudige functies;

* 2\. Kenmerken en identiteit van een gebied staan centraal; en,

* 3\. Afwentelen wordt voorkomen.

Het Rijk zal bij de uitvoering van de NOVI zichtbaar maken hoe de afwegingsprincipes benut worden.

Met de NOVI presenteert het Rijk een integrale, op samenwerking gerichte aanpak. De NOVI geeft een gebiedsgericht afwegingskader en sturende visie in een, gericht op het realiseren van een gezond, leefbaar, herkenbaar en economische sterk Nederland.

##### 3\.1\.2 Ladder voor duurzame verstedelijking

In het Besluit ruimtelijke ordening (Bro) is opgenomen dat gemeenten en provincies verplicht zijn om in de toelichting van een ruimtelijk besluit de zogenaamde 'ladder voor duurzame verstedelijking' op te nemen, wanneer een zodanig ruimtelijk besluit een nieuwe stedelijke ontwikkeling (zie artikel 1\.1\.1 van het Bro) mogelijk maakt.

##### 3\.1\.3 Verwerking landelijk beleid in het bestemmingsplan

Het onderhavig bestemmingsplan is niet strijdig met de NOVI. Om die reden kan een verdere toetsing aan de NOVI achterwege blijven. De Ladder voor duurzame verstedelijking wordt doorlopen in paragraaf 4\.11 van deze toelichting.

#### 3\.2 Provinciaal en regionaal beleid

##### 3\.2\.1 Provinciale Omgevingsvisie

De provincie Groningen heeft op 1 juni 2016 de Omgevingsvisie provincie Groningen 2016\-2020 vastgesteld. De Omgevingsvisie is doorvertaald naar een verordening, voor zover het planologisch relevante aspecten betreft. Die Omgevingsverordening is op 1 juni 2016 door Provinciale Staten vastgesteld. De visie en verordening zijn inmiddels al enkele malen geactualiseerd. De Omgevingsvisie bevat de integrale lange termijnvisie van de provincie op de fysieke leefomgeving. Uit de Omgevingsvisie vloeien richtlijnen en voorschriften voort, die zijn vastgelegd in de provinciale Omgevingsverordening.

Doel van de Omgevingsvisie is het aantrekkelijke woon\- en leefklimaat in de provincie verder verbeteren. Het accent in het beleid ligt op het benutten van de ontwikkelingsmogelijkheden, naast het beschermen van de karakteristieke bebouwde en onbebouwde elementen. De provincie wil ruimte bieden voor ondernemerschap om in te spelen op de dynamische ontwikkelingen. Activiteiten lopen steeds meer door elkaar heen. Dat heeft gevolgen voor het ruimtegebruik. Functies, zoals wonen en werken, zijn steeds minder van elkaar gescheiden. Door samenwerking met medeoverheden en andere partijen en het leveren van maatwerk wil de provincie haar doelen bereiken.

Een belangrijk doel van de Omgevingsvisie is om op strategisch niveau samenhang aan te brengen in het beleid voor de fysieke leefomgeving. Daarom zijn in de Omgevingsvisie zoveel mogelijk de visies op verschillende terreinen zoals ruimtelijke ontwikkeling, landschap en cultureel erfgoed, natuur, verkeer en vervoer, water, milieu en gebruik van natuurlijke hulpbronnen samengevoegd en inhoudelijk met elkaar verbonden. Er zijn ook onderdelen opgenomen van het provinciale beleid voor economie, energie en cultuur en welzijn, voor zover die gevolgen hebben voor de fysieke leefomgeving.

Hieronder worden de visiekaarten (indien relevant voor het initiatief) besproken.

Ruimte

De provincie streeft naar een zo hoog mogelijke ruimtelijke kwaliteit. Ruimtelijke kwaliteit wordt bepaald door de mate waarin binnen een gebied de gebruikswaarde, de belevingswaarde en de toekomstwaarde in onderlinge verhouding geoptimaliseerd zijn. In het beleid maakt de provincie onderscheid tussen stedelijk gebied en buitengebied. Op de visiekaart Ruimte is het plangebied aangeduid als 'Stedelijk gebied'.

Onder stedelijk gebied verstaat de provincie een stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel en horeca, en de daarbij behorende openbare of sociaal culturele voorzieningen, stedelijk groen en water en infrastructuur. De provincie wil stedelijke ontwikkelingen zo veel mogelijk laten plaatsvinden binnen bestaand stedelijk gebied, omdat zij het grote contrast tussen het stedelijk gebied en het buitengebied, dat zo bepalend is voor de identiteit van de provincie, wil behouden en versterken. Dit in lijn met de 'ladder voor duurzame verstedelijking', die bij nieuwe stedelijke ontwikkeling vraagt om motivering en afweging van (1\) de ruimtevraag, (2\) de beschikbare ruimte en (3\) de ontwikkeling van de omgeving waarin het gebied ligt. Dit vraagt extra zorgvuldigheid bij ingrepen in het stedelijk gebied die een effect hebben op het buitengebied.

Gemeenten zijn primair verantwoordelijk voor de ruimtelijke kwaliteit binnen het stedelijk gebied. Bij de inpassing van grootschalige ruimtelijke ontwikkelingen in het stedelijk gebied en ruimtelijke ingrepen in het stedelijk gebied die een effect hebben op het buitengebied ondersteunen en adviseert de provincie gemeenten.

De Ladder wordt doorlopen in paragraaf 4\.11. Daarnaast heeft de ontwikkeling geen effect op het buitengebied. Het wordt binnen de bebouwde kom, aansluitend aan bestaande bebouwing gebouwd.

Landschap

De provincie kent veel verschillende landschappen met elk hun eigen belangrijke natuurlijke, cultuurhistorische en aardkundige waarden. Deze kwaliteiten vormen een belangrijke onderlegger voor ons ruimtelijk beleid, dat gericht is op behoud van de kwalitatief hoogwaardige leefomgeving. Het beschermen en versterken van de kenmerkende landschapsstructuren die bijdragen aan de identiteit van en variÃ«teit in de provincie is een provinciaal belang en een kerntaak. Op de kaart Landschap is het plangebied aangeduid als het deelgebied 'VeenkoloniÃ«n'.

De VeenkoloniÃ«n wordt vooral gekenmerkt door het grootschalig open landschap met een rationele verkavelingsstructuur van kanalen en wijken.

Het initiatief tast geen landschappelijke waarden aan. Het plangebied is reeds onderdeel van bestaand stedelijk gebied en ligt direct aansluitend aan bestaande bebouwing.

Opgaven

Op de kaart Opgaven is het plangebied aangeduid als 'Regio Groningen\-Assen'. De regio focust zich op het versterken van het economische kerngebied, het versterken van de interne samenhang en het behouden en versterken van de kwaliteit van stad en land. In het kader van laatstgenoemde aspect, stelt de provincie dat steden zich verder moeten kunnen ontwikkelen als centra voor werk, onderwijs, voorzieningen en wonen. Meer dan voorheen moet er aandacht zijn voor de kwaliteit van de bestaande omgeving en dan vooral voor de herstructurerings\- en transformatieopgaven. In paragraaf 3\.3\.2 (gemeentelijke Woonvisie) is onderbouwd dat het versterken van het stedelijk gebied van Hoogezand\-Sappemeer gewenst is. De woningbouw in Sappemeer sluit aan bij deze opgave.

##### 3\.2\.2 Provinciale Omgevingsverordening

De bovenstaande thema's en provinciale belangen zijn in de omgevingsverordening vertaald in bindende regels voor ruimtelijke plannen en \-ontwikkelingen. Het gaat hierbij om zowel ruimtelijke aspecten waaronder landschapswaarden en cultuurhistorische waarden, als functionele aspecten waaronder verkeer, vervoer en wonen.

Artikel 2\.15\.1 van de Provinciale omgevingsverordening stelt dat een bestemmingsplan alleen kan voorzien in de bouw van nieuwe woningen, voor zover deze woningbouwmogelijkheden naar aard, locatie en aantal overeenstemmen met een regionale woonvisie die rekening houdt met regionale woningbehoefteprognoses die de provincie elke twee jaar uitbrengt. Deze aspecten worden in het kader van de Ladder voor duurzame verstedelijking (paragraaf 4\.11) en de woonvisie (paragraaf 3\.3\.2) nader uitgewerkt.

De overige artikelen die betrekking hebben op het plangebied zijn niet relevant voor het initiatief. Het initiatief is niet strijdig met de provinciale Omgevingsverordening.

##### 3\.2\.3 Conclusie

De ruimtelijke ontwikkeling is een passende en gewenste aanvulling voor de woonwijk Vosholen. Het planvoornemen in overeenstemming met het provinciaal beleid.

#### 3\.3 Gemeentelijk beleid

##### 3\.3\.1 Kompas gemeente Midden\-Groningen

Per 1 januari 2018 zijn de voormalige gemeenten Hoogezand\-Sappemeer, Slochteren en Menterwolde samengegaan tot de nieuwe gemeente Midden\-Groningen. In het Kompas is de richting beschreven waarin de nieuwe gemeente zich wil gaan ontwikkelen. Hierbij is de gemeente eerst en met name bondgenoot van inwoners, bedrijven en organisaties. Het motto is: minder voorschrijven, meer samenwerken.

Het Kompas benoemt drie bouwstenen voor een gemeenschappelijke maatschappelijke agenda. Deze bouwstenen bevatten de gemeenschappelijke doelen waar gemeente, inwoners, ondernemers, organisaties en bestuur de komende jaren aan gaan werken.

**Bouwsteen 1: Groots in kleinschaligheid**De gemeente zet sterk in op zelfredzame en leefbare dorpen en kernen. Hierbij zijn inwoners medeverantwoordelijk voor de leefbaarheid. Leefbaarheid heeft sterk te maken met 'schoon, heel en veilig'. Gemeente en inwoners worden hierin steeds meer gelijkwaardige partners. De nieuwe gemeente is een verband van vitale, lokale gemeenschappen die bestaan uit de inwoners van dorpen, kernen en wijken. Al deze gemeenschappen hebben hun eigen identiteit en alle dorpen en wijken zijn anders. De omstandigheden, mogelijkheden en wensen zijn op elke plek anders en vragen om specifieke initiatieven, arrangementen en maatregelen. Daarom wordt nadrukkelijk gekozen voor maatwerk. Door inwoners zelf meer verantwoordelijkheid en zeggenschap te geven, wordt eveneens meer ruimte gegeven aan de verschillen tussen dorpen en kernen.

Het maatwerk dat geleverd wordt, valt binnen een overkoepelende visie. In alle dorpen en wijken kunnen mensen goed en plezierig wonen. Iedere lokale gemeenschap beschikt over een gelegenheid of voorziening waar inwoners elkaar kunnen ontmoeten. Daarnaast zijn alle dorpen en kernen fysiek en digitaal goed bereikbaar. Het streven is om de voorzieningen die van belang zijn voor het dagelijks leven, zo dicht mogelijk bij mensen te brengen of te zorgen dat deze goed bereikbaar zijn. Daarbij blijven we realistisch: wie in een klein dorp woont, mag een bij die schaal passend aanbod van voorzieningen verwachten. Meer gemeente\-brede of regionale voorzieningen worden geconcentreerd in de stedelijke kern van Hoogezand.

**Bouwsteen 2: Ieder mens telt**In de gemeenschap telt ieder mens: iedereen heeft betekenis voor zichzelf en zijn omgeving, en komt tot zijn recht om wie hij is. Het uitgangspunt is 'eigen kracht': alle inwoners \- van jong tot oud, met of zonder beperking \- nemen zelf de regie over hun leven en zijn zelf verantwoordelijk voor hun leven.

Voor mensen die maatschappelijk kwetsbaar zijn, is het soms moeilijk hun eigen kracht te vinden. Scholing voor kinderen is de manier om de vicieuze cirkel van maatschappelijke kwetsbaarheid te doorbreken. De integrale kindcentra kunnen daar goed bij helpen, maar niet per se en overal. Ook hier is ruimte voor verschillen en maatwerk. De sociale teams leveren ook maatwerk. De sociale teams spelen in individuele situaties een belangrijke rol bij het vinden van oplossingen. Samen met de ouders en/of gezinnen gaan zij na hoe belemmeringen op het gebied van geld, gezondheid, onderwijs en/of werkloosheid kunnen worden weggenomen. Ze redeneren daarbij vanuit het gezin, niet vanuit de verschillende hokjes of budgetten bij de gemeente. Verder wil de gemeente samen met werkgevers en onderwijsinstellingen snel een concreet plan maken en uitvoeren om werkzoekenden 'fit' te maken voor werk.

**Bouwsteen 3: Economie van de toekomst**De gemeente Midden\-Groningen heeft een stevige economische basis, dankzij de bedrijvigheid in stuwende sectoren zoals (maak\-)industrie, landbouw, handel, bouw en energie. Vooral met de maakindustrie, met name scheepsbouw, onderscheiden de gemeente zich regionaal. Voor de werkgelegenheid zijn ook de publiek gefinancierde instellingen en ondernemingen van belang. De maakindustrie en de landbouw kunnen worden versterkt. Nieuwe kansen bieden de energietransitie en de vrijetijdseconomie. De gemeente heeft weinig mogelijkheden om de economie en de arbeidsmarkt te veranderen; daarvoor zijn vooral partijen als onderwijs en bedrijfsleven aan zet.

Het Kompas is de basis voor de nieuwe gemeente. Hierbij vormen de uitgangspunten en bouwstenen uit het kompas de nieuwe afwegingskaders.

##### 3\.3\.2 Woonvisie

De gemeente heeft in 2019 de Woonvisie Nieuw Midden\-Groningen 2019\-2028 vastgesteld. In deze woonvisie houdt de gemeente rekening met de woningbouwafspraken in de Regio Groningen Assen (het regionaal woondocument) en in de Regio Oost\-Groningen (het prestatiekader, als uitwerking van het Regionaal Woon\- en LeefbaarheidsPlan). Het woonbeleid koerst op:

* toevoegen van nieuwe woonmilieus om ook de vraag uit de stadsregio te bedienen;

* versterken van het stedelijk gebied van Hoogezand\-Sappemeer;

* dorpen als sterke zelfstandige netwerken van kleine en grote dorpen.

Over de eerstgenoemde koers is het volgende vermeld. Met name in de westkant van de gemeente zoekt de gemeente plek voor groei om ook de vraag uit de stadsregio te bedienen. De gemeente biedt aanvullend ruimte op veel plekken voor kleinschalige, unieke woonmilieus en woonproducten, gebruik makend van het karakter van plekken: dit kan om producten in het buitengebied gaan, maar ook in bestaande wijken of in een meer industriÃ«le omgeving.

Voor de woonvisie is de woningbehoefte in relatie tot de plancapaciteit berekend. Hoewel in aantal beperkt, ligt er nog een uitbreidingsopgave in Midden\-Groningen. Tot 2028 moeten er volgens de provinciale prognose netto ongeveer 100 woningen worden toegevoegd en volgens de positieve groeivariant 600 woningen. De gemeente houdt rekening met een midden variant (300 woningen) en streeft met goede woningen in aantrekkelijke dorpen naar 600 woningen. Op de meeste plekken betreft het tot 2030 de laatste netto toevoeging van woningen. Dit maakt dat het extra belangrijk is dat de netto uitbreiding goed aansluit op de woningbehoefte. De netto uitbreiding is niet gelijk aan de totale nieuwbouw. Indien er meer gesloopt wordt, kunnen er ook meer (vervangende) woningen worden toegevoegd.

De ruimtelijke ontwikkeling past binnen de plancapaciteit van de woonvisie. Met de verdere ontwikkeling van De Vosholen wordt het stedelijk gebied van Hoogezand\-Sappemeer versterkt en wordt aangesloten op de huidige woonvraag.

##### 3\.3\.3 Welstandsnota

De geharmoniseerde en geactualiseerde welstandsnota is in 2020 vastgesteld. Op de bijbehorende welstandskaart is het plangebied aangeduid als welstandsluwe dorps\- en woongebieden.

Dit betreft dorps\- en woongebieden die grotendeels na 1945 planmatig tot stand zijn gekomen. In deze dorps\- en woongebieden worden uiterlijk en de plaatsing van een bouwwerk waarop een aanvraag om een omgevingsvergunning betrekking heeft, zowel op zichzelf beschouwd, als in verband met de omgeving of de te verwachten ontwikkeling daarvan beperkt getoetst aan redelijke eisen van welstand.

De beperkte welstandstoets in welstandsluwe gebieden is gericht op het voorkomen van wantoestanden voor de omgeving waar het bouwwerk staat. De toetsingscriteria zijn gerelateerd aan de criteria uit de excessenregeling. Als een welstandsaspect niet benoemd is in de beperkte welstandscriteria dan kan er ook niet aan getoetst worden.

De ruimtelijke ontwikkeling zal in het kader van de omgevingsvergunning voor het bouwen dienen te voldoen aan de welstandsnota.

### Hoofdstuk 4 Milieu en onderzoek

#### 4\.1 Archeologie

##### 4\.1\.1 Wettelijk kader

De Monumentenwet 1988 is per 1 juli 2016 vervallen. Een deel van de wet is op deze datum overgegaan naar de Erfgoedwet. Het deel dat betrekking heeft op de besluitvorming in de fysieke leefomgeving gaat over naar de Omgevingswet, wanneer deze in werking treedt. Vooruitlopend op de datum van ingang van de Omgevingswet zijn deze artikelen te vinden in het Overgangsrecht in de Erfgoedwet, waar ze ongewijzigd van toepassing blijven zolang de Omgevingswet nog niet van kracht is.

De Erfgoedwet bundelt en wijzigt een aantal wetten op het terrein van cultureel erfgoed. De kern van deze wet is dat wanneer de bodem wordt verstoord, de archeologische resten intact moeten blijven (in situ). Wanneer dit niet mogelijk is, worden archeologische resten opgegraven en elders bewaard (ex situ).

De gemeente Midden\-Groningen is gestart met een grote harmonisatie van de bescherming van het gemeentelijk erfgoed. In de drie voormalige gemeenten heeft in 2017 een inventarisatie plaatsgevonden van het gemeentelijk erfgoed. Dit heeft geleid tot een beleidskaart 'Archeologische verwachtingskaart'. Op 23 april 2020 is deze kaart samen met het gemeentelijk archeologiebeleid vastgesteld.

##### 4\.1\.2 Toetsing

Op grond van de archeologische verwachtingskaart van de gemeente Midden\-Groningen is het plangebied aangeduid als 'vrijgave/lage archeologische verwachting'. Dit betekent dat verkennend archeologisch onderzoek niet noodzakelijk is.

##### 4\.1\.3 Conclusie

Het aspect archeologie vormt voor het onderhavig bestemmingsplan geen belemmeringen.

#### 4\.2 Cultuurhistorie en erfgoed

##### 4\.2\.1 Wettelijk kader

Als gevolg van het rijksbeleid ten aanzien van de monumentenzorg, is per 1 januari 2012 een wijziging van het Besluit ruimtelijke ordening van kracht. De wijziging betreft artikel 3\.1\.6, tweede lid, onderdeel a, als gevolg waarvan alle cultuurhistorische waarden uitdrukkelijk dienen te worden mee gewogen bij het vaststellen van bestemmings\- en wijzigingsplannen. De overige cultuurhistorische waarden moeten, naast de archeologische waarden, worden betrokken in het onderzoek.

De gemeente Midden\-Groningen heeft met het 'Facetbestemmingsplan karakteristieke objecten' (vastgesteld op 20 december 2018\) het erfgoed, dat voor een belangrijk deel bepalend is voor het karakter van de gemeente, planologisch vastgelegd.

##### 4\.2\.2 Toetsing

Het initiatief tast geen cultuurhistorische waarden aan. Het plangebied is nu een onbebouwd perceel bestaande uit gras.

##### 4\.2\.3 Conclusie

Het aspect cultuurhistorie vormt voor het onderhavig bestemmingsplan geen belemmeringen.

#### 4\.3 Milieuzonering

##### 4\.3\.1 Wettelijk kader

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering wordt het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds verstaan. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* het voorkomen of zoveel mogelijk beperken van hinder en gevaar bij woningen en andere gevoelige functies;

* het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Als uitgangspunt voor het bepalen van de aan te houden afstanden wordt veelal de VNG\-uitgave Bedrijven en Milieuzonering uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke indicatieve richtafstand. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het plan mogelijk is.

##### 4\.3\.2 Toetsing

Het plan voorziet in de realisatie van woningen. Deze woningen leiden van zichzelf niet tot milieuhinder voor omliggende functies, maar is andersom als woonfunctie wel gevoelig voor milieuhinder van omliggende bedrijven.

In de omgeving van het plangebied zijn alleen woningen gelegen. Kortom, de woningen belemmeren niet de functies in de omgeving. Andersom zijn er geen functies in de nabije omgeving die de bouw van de woningen belemmeren.

##### 4\.3\.3 Conclusie

Het aspect milieuzonering vormt voor het onderhavig bestemmingsplan geen belemmeringen.

#### 4\.4 Externe veiligheid

##### 4\.4\.1 Wettelijk kader

Externe veiligheid betreft het risico dat aan bepaalde activiteiten verbonden is voor niet bij de activiteit betrokken personen. De wet\- en regelgeving rond het thema externe veiligheid zijn vastgelegd in het Besluit externe veiligheid inrichtingen (Bevi), het Besluit externe veiligheid transportroutes (Bevt) en het Besluit externe veiligheid buisleidingen (Bevb). Het externe veiligheidsbeleid richt zich op het voorkomen en beheersen van risicovolle bedrijfsactiviteiten en van risicovol transport (onder andere van gevaarlijke stoffen). Het gaat daarbij om de bescherming van individuele burgers en groepen tegen ongevallen met gevaarlijke stoffen of omstandigheden. Risicobronnen kunnen worden onderscheiden in risicovolle inrichtingen (onder andere lpg\-tankstations), vervoer van gevaarlijke stoffen (via wegen, spoorwegen, waterwegen) en leidingen (onder andere aardgas, vloeibare brandstof en elektriciteit).

Om voldoende ruimte te scheppen tussen de risicobron en de personen of objecten die risico lopen (kwetsbare of beperkt kwetsbare objecten), moeten vaak veiligheidsafstanden in acht worden genomen. Ook ontwikkelingsmogelijkheden die ingrijpen in de personendichtheid kunnen om onderzoek vragen. Bij externe veiligheid wordt onderscheid gemaakt in het plaatsgebonden risico (PR) en het groepsrisico (GR).

##### 4\.4\.2 Toetsing

De gemeente Midden\-Groningen heeft de Omgevingsdienst Groningen gevraagd om voor het planvoornemen het aspect externe veiligheid inzichtelijk te maken. Het advies wat naar aanleiding hiervan is opgesteld is opgenomen als bijlage 1 (Advies omgevingsdienst externe

veiligheid) bij deze toelichting. De Omgevingsdienst Groningen heeft een extern veiligheidsonderzoek uitgevoerd ten behoeve van de invulling van de 22 woningen aan de Croonhoven in Sappemeer. Hiervoor is het plaatsgebonden risico en het groepsrisico van risicovolle inrichtingen, risicovolle transportassen en risicovolle transportleidingen beoordeelt. De belangrijkste constateringen en te nemen maatregelen voor de verantwoording van het groepsrisico kunnen als volgt worden samengevat:

* In en in de nabijheid van het plangebied zijn geen risicovolle inrichtingen en geen risicovolle transportleidingen gelegen waarvan het invloedsgebied reikt tot over het plangebied;

* De spoorlijn route 250E, Waterhuizen aansl. \- Veendam aansl. kent ter hoogte van het plangebied, volgens de Regeling basisnet een plaatsgebonden risicocontour 10\-6 van Ã©Ã©n meter. De afstand van het spoortraject tot de invulling van de 22 woningen aan de Croonhoven in Sappemeer is circa 210 meter. De plaatsgebonden risicocontour reikt niet tot het plangebied. Hierdoor is dit aspect niet relevant;

* De spoorlijn is gelegen op een afstand van circa 210 meter van de nieuw te realiseren woningen. Het plasbrandaandachtsgebied en de veiligheidszone 3 transport reiken niet tot in het plangebied. Hierdoor zijn deze aspecten niet relevant;

* De spoorlijn route 250E, Waterhuizen aansluiting \- Veendam aansluiting heeft een invloedsgebied van vierduizend meter en ligt over het plangebied.

*Groepsrisico*

* De spoorlijn route 250E, Waterhuizen aansluiting \- Veendam aansluiting is gelegen op een afstand van circa 210 meter afstand van de nieuw te realiseren woningen aan de Croonhoven in Sappemeer. Gezien de artikelen 7 en 8 uit het Besluit externe veiligheid transportroutes kan voor de spoorlijn worden volstaan met een beperkte verantwoording van het groepsrisico;

* De nieuw te realiseren 22 woningen aan de Croonhoven in Sappemeer worden niet gerealiseerd binnen het invloedsgebied van risicovolle inrichtingen en risicovolle transportleidingen. Om deze reden is een verantwoording van het groepsrisico niet vereist.

In het kader van aspecten bestrijdbaarheid en zelfredzaamheid, die relevant zijn voor de verantwoording van het groepsrisico, is wat betreft die onderwerpen advies uitgebracht door de veiligheidsregio Groningen. Dit advies is opgenomen als bijlage 2 (Advies bestrijdbaarheid en

zelfredzaamheid) bij deze toelichting. Uit het advies volgt dat de bestaande bluswatervoorzieningen voor de Vosholen II vanwege het ontbreken van een primaire bluswatervoorziening niet als voldoende worden beoordeeld. Veiligheidsregio Groningen adviseert om een adequate primaire bluswatervoorziening aan te leggen. De Veiligheidsregio adviseert om de volgende maatregelen te treffen:

* het aanleggen van een primaire bluswatervoorziening aan de Croonhoven om het plangebied te bedienen;

* de maatregel om de mechanische ventilatie geheel uitschakelbaar te maken;

* om de bevolking bij een ramp niet alleen via het bestaande WAS maar ook op een andere wijze te alarmeren (radio, NL\-Alert, televisie, geluidswagen, enzovoorts).

##### 4\.4\.3 Conclusie

De omgevingsdienst Groningen concludeert, alles overwegende, dat vanuit het oogpunt van externe veiligheid het verantwoord is om invulling te geven aan het plan om 22 woningen aan de Croonhoven in Sappemeer te realiseren. Het planvoornemen is wat betreft het aspect externe veiligheid uitvoerbaar.

#### 4\.5 Geluid

##### 4\.5\.1 Wettelijk kader

Regels ten aanzien van geluidhinder zijn vastgelegd in de Wet geluidhinder (Wgh). Het doel van de Wet geluidhinder is tweeledig. Enerzijds de bescherming van het milieu en anderzijds de bescherming van de volksgezondheid. Bepalend is steeds de situering van geluidsbronnen ten opzichte van geluidsgevoelige bestemmingen, zoals woningen en scholen. De Wgh gaat uit van zones langs wegen, spoorwegen en industrieterreinen. Binnen dergelijke zones zijn nieuwe geluidsgevoelige bestemmingen alleen toegestaan indien de geluidsbelasting op de buitengevel onder of hoogstens gelijk is aan de voorkeursgrenswaarde.

De Wgh is alleen van toepassing binnen de van rechtswege aanwezige zone van een weg. Volgens de Wet geluidhinder heeft elke weg een zone. Conform art. 74 lid 2 Wgh zijn wegen waarvoor een maximum snelheid van 30 km per uur geldt hiervan uitgezonderd, evenals wegen die deel uitmaken van een woonerf.

##### 4\.5\.2 Toetsing

Het plan voorziet in het oprichten van geluidgevoelige bebouwing in de zin van de Wgh, namelijk woningen. Omdat het plangebied in de geluidszone van onder andere de Croonhoven ligt, is akoestisch onderzoek verricht. Doel van het onderzoek is het bepalen van de geluidsbelasting op de gevel van de woningen en deze te toetsen aan de Wgh. Het onderzoek is als bijlage 3 opgenomen.

Uit het onderzoek blijkt dat de woningen binnen de 48 dB geluidsbelastingcontour liggen. De geluidsbelasting is echter niet hoger dan de maximale ontheffingswaarde van 63 dB.

##### 4\.5\.3 Conclusie

Om de realisatie van de woningen mogelijk te maken dient het College van Burgemeester en Wethouders van de gemeente Midden\-Groningen een hogere waarde te verlenen. Gemotiveerd is waarom maatregelen aan de bron of in het overdrachtsgebied niet mogelijk zijn.

Mogelijk zijn voor het verlenen van een hogere waarde wel aanvullende geluidsisolerende maatregelen aan de betreffende gevels van de geluidgevoelige bebouwing nodig, teneinde te voldoen aan de maximale binnenwaarde van 33 dB. Dit onderzoek dient bij de indiening van het bouwplan mede aangeleverd te worden.

#### 4\.6 Trilling

De woningbouwlocatie is gelegen aan de zuidzijde van de spoorlijn Groningen \- Bad Nieuweschans. De afstand van de spoorlijn tot het plangebied bedraagt circa 210 meter. De afstand van de spoorlijn tot het beoogde bouwvlak bedraagt circa 225 meter. Om te kijken of onderzoek naar trillingshinder noodzakelijk is wordt aangesloten op de handreiking Nieuwbouw en Spoortrilling. Op basis van deze handreiking dient een nadere onderbouwing plaats te vinden indien nieuwbouw binnen 250 meter van het spoor gelegen is. Aangezien voor dit bestemmingsplan slechts een zeer beperkt gedeelte van het plangebied binnen deze zone gelegen is en in de omgeving geen klachten bekend zijn van trillingshinder kan worden geconcludeerd dat nader trillingonderzoek niet noodzakelijk en relevant is.

#### 4\.7 Bodem

##### 4\.7\.1 Wettelijk kader

De milieuhygiÃ«nische bodemkwaliteit mag geen belemmering zijn voor de economische uitvoerbaarheid van het planvoornemen. De aanwezige bodemkwaliteit behoort te passen bij het huidig of het toekomstig gebruik van de bodem. De bodemkwaliteit mag immers geen onaanvaardbare risico's opleveren voor de gebruikers van de bodem. Ter plaatse van locaties die verdacht worden van bodemverontreiniging, moet milieukundig bodemonderzoek worden uitgevoerd. Informatie over verdachte locaties, uitgevoerde bodemonderzoeken en bodemsaneringen staan vermeld op de Bodeminformatiekaart (via www.bodemloket.nl).

##### 4\.7\.2 Toetsing

Binnen het plangebied de Vosholen fase 2, deelplan 1, is het volgende bekend:

Bodeminformatie

* Verkennend bodemonderzoek bestemmingsplan De Vosholen; Arcadis; kenmerk 073958600:0\.2; datum 22 september 2008\. Deellocatie 22 en 23 (deels).

* Onderzoek asbest in bodem De Vosholen plangebied II; Search; projectnummer 258335\.1; datum 8 januari 2009\.

Het terrein ligt sinds de jaren negentig braak. Het voormalig gebruik (glastuinbouw en grasland) heeft niet tot sterke verontreinigingen geleid. De sloten zijn gedempt met gebiedseigen grond. Uit het verkennend onderzoek blijkt dat in het plangebied enkele ten hoogste licht verhoogde gehalten aangetroffen zijn. Deze licht verhoogde gehalten liggen onder het criterium voor nader onderzoek en vormen geen aanleiding tot het instellen van een nader onderzoek. Het onderzoek is uitgevoerd volgens de destijds geldende standaarden. Uit het asbestonderzoek blijkt dat er geen asbest op of in de bodem aangetoond is.

Bodemkwaliteitskaart

De onderzoeksresultaten passen binnen de verwachte bodemkwaliteitsklasse Wonen.

##### 4\.7\.3 Conclusie

Het planvoornemen is wat betreft het aspect bodemkwaliteit uitvoerbaar. Geadviseerd wordt om na de bouwrijpfase een verkennend bodemonderzoek volgens de actuele standaarden te laten uitvoeren.

#### 4\.8 Ecologie

##### 4\.8\.1 Wettelijk kader

Voor het plangebied is de volgende wet\- en regelgeving op het gebied van natuurbescherming relevant: de Wet natuurbescherming (Wnb) en de provinciale Omgevingsvisie en \-verordening. De Wnb is op 1 januari 2017 in werking getreden en betreft zowel soortenbescherming als bescherming van (Europese) natuurgebieden. In de Wnb is de bescherming van specifieke natuurgebieden geregeld. Het betreft de Natura 2000\-gebieden, die een internationale bescherming genieten. Plannen en projecten met negatieve effecten op deze gebieden zijn vergunningsplichtig. Relevant daarbij is dat de Wnb een externe werking kent. Van externe werking is sprake als activiteiten buiten een Natura 2000\-gebied van invloed zijn op de natuurwaarden in een Natura 2000\-gebied.

Om de uitvoerbaarheid van dit plan en de gehele woningbouw Vosholen fase II te toetsen, is een inventarisatie van natuurwaarden uitgevoerd. Het doel hiervan is om na te gaan of aanvullend onderzoek in het kader van de Wet natuurbescherming (Wnb) of het provinciaal ruimtelijk natuurbeleid noodzakelijk is. Naast het raadplegen van bronnen is het plangebied ten behoeve van de inventarisatie op 14 januari 2021 en 27 januari 2021 bezocht door een ecoloog van BÃ¼gelHajema Adviseurs. Deze inventarisatie is als bijlage 4 opgenomen.

##### 4\.8\.2 Toetsing

**Soortenbescherming**Bij uitvoering van het plan wordt het plangebied minder geschikt als foerageergebied voor sperwer, buizerd en roek. Het plangebied vormt echter hooguit een klein onderdeel van het foerageergebied van deze soorten en bovendien is in de directe omgeving in ruime mate alternatief en deels ook hoogwaardiger foerageergebied voor deze soorten aanwezig. Negatieve effecten op vogels met jaarrond beschermde nesten door verlies van foerageergebied treden dan ook niet op.

Voor de overige vogelsoorten geldt dat, indien de werkzaamheden tijdens het broedseizoen worden uitgevoerd, in gebruik zijnde nesten van vogels kunnen worden verstoord of vernietigd. Dit is bij wet verboden. Vernietiging of verstoring van in gebruik zijnde nestplaatsen kan voorkomen worden door bij de planning en uitvoering van de werkzaamheden rekening te houden met het broedseizoen. Een standaardperiode voor het broedseizoen is er niet; van belang is of een broedgeval aanwezig is, ongeacht de periode. Voor de meeste vogels geldt dat het broedseizoen ongeveer van 15 maart tot 15 juli duurt.

Het plangebied vormt geschikt foerageergebied voor vleermuizen. Het plangebied zal naar verwachting niet volledig ongeschikt worden als foerageergebied voor de te verwachten vleermuissoorten. Bovendien is in de directe omgeving van het plangebied in ruime mate alternatief en deels hoogwaardiger foerageergebied aanwezig. Negatieve effecten op het foerageergebied van vleermuizen, als gevolg van de werkzaamheden, treden niet op.

Als gevolg van de ontwikkelingen kunnen enkele verblijfplaatsen van algemene amfibieÃ«n\- en zoogdiersoorten worden verstoord en vernietigd. Ook kunnen hierbij enkele exemplaren worden gedood. De te verwachten algemene soorten worden niet in hun voortbestaan bedreigd en vallen in de vrijstellingsregeling bij ruimtelijke ontwikkelingen van de provincie Groningen. Voor deze soorten hoeft geen ontheffing te worden aangevraagd. Wel geldt voor deze soorten de zorgplicht van de Wnb.

**Gebiedsbescherming**Gezien de relatief grote afstand tot het dichtstbijzijnde Natura 2000\-gebied en de inrichting van het tussenliggende gebied met bebouwing en wegen, kan een toename van verstoring door geluid, verlichting of optische verstoring worden uitgesloten.

Er kan echter in potentie wel sprake zijn van een toename van stikstofdepositie op Natura 2000\-gebieden. Derhalve is een AERIUS\-berekening uitgevoerd. Deze AERIUS\-berekening is als bijlage 5 opgenomen. Uit het onderzoek blijkt dat tijdens de aanleg\- en gebruiksfase geen sprake is van toename van de stikstofdepositie met meer dan 0,00 mol N/ha/ja in stikstofgevoelige habitattypen van Natura 2000\-gebieden.

Gezien de afstand tot het NNN, natuur buiten het NNN, akkervogelleefgebieden en de aard van het plan, zijn geen negatieve effecten te verwachten op dergelijke gebieden. Het plan is niet in strijd met het provinciaal ruimtelijk natuurbeleid.

##### 4\.8\.3 Conclusie

Voor een toetsing aan de Wnb en het provinciaal ruimtelijk natuurbeleid is op basis van het uitgevoerde veldbezoek en het raadplegen van bronnen, gelet op de aard van het plan, een voldoende beeld van de natuurwaarden ontstaan. Een ontheffing van de Wnb voor beschermde soorten is niet nodig. In verband met de soortbescherming van de Wnb is het wel nodig om bij de planning van de werkzaamheden rekening te houden met het broedseizoen van vogels.

Een nadere analyse in het kader van de gebiedenbescherming van de Wnb of het provinciaal ruimtelijk natuurbeleid is niet noodzakelijk. Het plan heeft geen negatieve gevolgen voor de instandhoudingsdoelstellingen van natuurlijke habitats en soorten. Voor deze activiteit is daarom geen vergunning op grond van de Wnb nodig. Het plan is daarnaast op het punt van provinciaal natuurbeleid niet in strijd met de Provinciale Omgevingsverordening.

#### 4\.9 Luchtkwaliteit

##### 4\.9\.1 Wettelijk kader

De Wet luchtkwaliteit is bedoeld om de negatieve effecten op de volksgezondheid aan te pakken, als gevolg van te hoge niveaus van luchtverontreiniging. Anderzijds heeft de wet tot doel mogelijkheden te creÃ«ren voor ruimtelijke ontwikkeling. Volgens de nieuwe regeling vormt luchtkwaliteit in beginsel geen belemmering voor het uitoefenen van een ruimtelijk project als aan minimaal Ã©Ã©n van de volgende voorwaarden wordt voldaan:

* er is geen sprake van een feitelijke of dreigende overschrijding van een grenswaarde;

* een project leidt, al dan niet per saldo, niet tot een verslechtering van de luchtkwaliteit;

* een project draagt 'niet in betekenende mate' (NIMB) bij aan de luchtverontreiniging;

* een project past binnen het Nationaal Samenwerkingsprogramma Luchtkwaliteit (NSL) of binnen een regionaal programma van maatregelen.

In de AMvB\-nibm is vastgelegd dat na vaststelling van het NSL of een regionaal programma een grens van 3% verslechtering van de luchtkwaliteit (een toename van maximaal 1,2 Âµg/m3 NO2Â of PM10) als 'niet in betekenende mate' wordt beschouwd.

##### 4\.9\.2 Toetsing

In het plangebied worden 22 woningen gerealiseerd. De CROW\-publicatie 381 (2018\) heeft voor verschillende variabelen kerncijfers. Dit gebied is geclassificeerd als weinig stedelijk en ligt in de rest bebouwde kom. Het gaat om de bouw van vrijstaande of twee\-onder\-Ã©Ã©n\-kap koopwoningen. Voor de verkeersgeneratie van dergelijke woningen is worst\-case een kental van gemiddeld 8,2 verkeersbewegingen per etmaal opgenomen. Dit komt naar boven afgerond neer op een totaal van 181 ritten per etmaal.

**Onderzoek nibm\-tool**Voor kleinere ruimtelijke en verkeersplannen die effect kunnen hebben op de luchtkwaliteit heeft het ministerie van Infrastructuur en Milieu in samenwerking met Kenniscentrum InfoMil de nibm\-tool 2020 ontwikkeld. Daarmee kan op een eenvoudige en snelle manier worden bepaald of een plan niet in betekenende mate bijdraagt aan luchtverontreiniging. Met behulp van deze rekentool is de toename van de stoffen NO2 en PM10 bepaald.

![afbeelding "i_NL.IMRO.1952.bpsapvosholendpl1b-va01_0002.jpg"](i_NL.IMRO.1952.bpsapvosholendpl1b-va01_0002.jpg)

Uit de berekeningen met de nibm\-tool blijkt dat het plan de grens van 3% (een toename van 1,2 Âµg/m3 NO2 of PM10) niet overschrijdt. Het voornemen kan derhalve worden beschouwd als een nibm\-project. Nader onderzoek naar de luchtkwaliteit vanwege de toename van het verkeer is niet noodzakelijk.

**Onderzoek achtergrondniveau**

Hoewel geconstateerd is dat het project een zogenaamd nibm\-project betreft, dient ook te worden bezien of de luchtkwaliteit in het plangebied niet zodanig is dat de normen voor een goed woonklimaat worden overschreden. Hiervoor kan gebruik worden gemaakt van de Grootschalige Concentratiekaarten Nederland 2011\.

De meest relevante luchtkwaliteitseisen voor ruimtelijke plannen zijn stikstofdioxide (NO2) en fijn stof (PM10). De grenswaarden voor stikstofdioxide (NO2) en fijn stof (PM10) uit de wet zijn opgenomen in de navolgende tabel.

![afbeelding "i_NL.IMRO.1952.bpsapvosholendpl1b-va01_0003.png"](i_NL.IMRO.1952.bpsapvosholendpl1b-va01_0003.png)

Getoetst dient te worden aan de norm voor NO2 per 1 januari 2015\. Vanaf die datum moet blijvend aan de norm van NO2 worden voldaan. Per 21 juni 2011 moet aan de grenswaarden voor fijnstof worden voldaan. Uit de Grootschalige Concentratiekaarten blijkt dat in het gebied de achtergrondniveaus voor NO2 en PM10 ruimschoots onder de grenswaarden liggen.

##### 4\.9\.3 Conclusie

De ruimtelijke ontwikkeling kan worden beschouwd als een nibm\-project. Daarnaast is de luchtkwaliteit in en rond het plangebied zodanig dat de normen voor een goed woonklimaat worden gewaarborgd. Nader onderzoek naar de luchtkwaliteit kan derhalve achterwege blijven.

#### 4\.10 Water

##### 4\.10\.1 Wettelijk kader

Op grond van artikel 3\.1\.6 uit het Besluit ruimtelijke ordening moet in de toelichting op ruimtelijke plannen een waterparagraaf worden opgenomen. Hierin moet worden ingegaan op de wijze waarop rekening is gehouden met de gevolgen van het plan voor de waterhuishouding en hoe in de plannen wordt omgegaan met aspecten van water.

Het plangebied van het wijzigingsplan ligt binnen het beheersgebied van het waterschap Hunze en Aa's.

##### 4\.10\.2 Toetsing

Via de Digitale Watertoets is het waterschap Hunze en Aa's van onderhavig initiatief op de hoogte gebracht. De aanmelding heeft ertoe geleid dat de normale procedure wordt doorlopen. De watertoets is uitgevoerd op 18 februari 2021 en opgenomen in bijlage 6. Op 7 april 2021 heeft het waterschap de definitieve uitgangspuntennotitie opgesteld. Deze uitgangspuntennotitie is als bijlage 7 opgenomen. Onderstaand worden de uitgangspunten kort besproken.

**Schouwsloten**Binnen het plangebied liggen schouwsloten. Schouwsloten zijn sloten die niet in eigendom zijn van het waterschap, maar een belangrijke lokale functie vervullen voor de afwatering van een groter gebied, meerdere eigenaren en/of belangen van derden. Vanwege deze afwateringsfunctie is het van belang dat een schouwsloot goed onderhoud heeft. De eigenaren van schouwsloten zijn verplicht het benodigde doorstroomprofiel jaarlijks schoon te houden en het waterschap ziet hierop toe via de schouw. Het profiel van een schouwsloot mag niet zonder toestemming van het waterschap gewijzigd worden (Keur Waterschap Hunze en Aa s).

**Verhardingstoename**In het bestemmingsplan neemt het verhard oppervlak met meer dan 150 m2 toe. Deze verhardingstoename kan ervoor zorgen dat het hemelwater versneld tot afstroming komt. In deze situatie is compenserende waterberging echter niet noodzakelijk aangezien deze waterberging in het kader van de woningbouwontwikkeling Vosholen fase I reeds is gerealiseerd.

**Scheiden schoon hemelwater en vuilwater**Het afstromend hemelwater wordt aangesloten op het hemelwaterriool. Dit hemelwaterriool voert af op het ten westen van het plangebied gelegen oppervlaktewater. Het vuilwater wordt afgevoerd op het riool.

##### 4\.10\.3 Conclusie

Het planvoornemen is wat betreft het aspect water uitvoerbaar.

#### 4\.11 Ladder voor duurzame verstedelijking

##### 4\.11\.1 Wettelijk kader

De Ladder voor duurzame verstedelijking (Ladder) is een instrument voor efficiÃ«nt ruimtegebruik, met een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt. Bij besluit van 28 augustus 2012 is de Ladder toegevoegd aan artikel 3\.1\.6 van het Bro en vervolgens op 1 oktober 2012 in werking getreden. Op 1 juli 2017 is het Bro gewijzigd, waarbij een nieuwe Laddersystematiek geldt. De Ladder staat als instrument niet op zichzelf, maar geeft mede vorm aan de systeemverantwoordelijkheid van de minister van Infrastructuur en Milieu voor een goede ruimtelijke ordening. Deze verantwoordelijkheid brengt met zich mee, dat de minister er voor zorgt dat decentrale overheden over de juiste instrumenten kunnen beschikken voor een zorgvuldige benutting van de ruimte. Hieronder wordt begrepen het voorkomen van overprogrammering, het faciliteren van groei, het anticiperen op stagnatie en het leefbaar houden van krimpregio's.

De Ladder is onder andere van toepassing op bouwplannen die worden aangemerkt als nieuwe stedelijke ontwikkeling. Bij het bepalen Ã³f en hoe de Ladder moet worden toegepast zijn de volgende aspecten van belang:

* 1\. Is er sprake van een stedelijke ontwikkeling?

* 2\. Is de stedelijke ontwikkeling nieuw?

* 3\. Wat is het ruimtelijk verzorgingsgebied?

* 4\. Is er behoefte aan de voorgenomen ontwikkeling?

* 5\. Ligt de ontwikkeling in bestaand stedelijk gebied?

##### 4\.11\.2 Toetsing

*1\. Is er sprake van een stedelijke ontwikkeling?*De eerste vraag bij de Laddertoets is of er sprake is van een stedelijke ontwikkeling. Artikel 1\.1\.1 van het Bro definieert een stedelijke ontwikkeling als "*een ruimtelijke ontwikkeling van*

*een bedrijventerrein of zeehaventerrein, of van kantoren, detailhandel, woningbouwlocaties of*

*andere stedelijke voorzieningen*".

Het plant maakt de realisatie van 22 woningen mogelijk. Met dit plan is dus sprake van een woningbouwlocatie of andere stedelijke ontwikkeling als bedoeld in artikel 1\.1\.1 van het Bro worden beschouwd.

*2\. Is de stedelijke ontwikkeling nieuw?*De vervolgvraag is of de stedelijke ontwikkeling 'nieuw' is. De Laddertoets geldt immers alleen voor nieuwe stedelijke ontwikkelingen. Beoordeeld moet dan worden of sprake is van een nieuw beslag op de ruimte. Daarvan is in het beginsel sprake als het nieuwe ruimtelijke besluit meer bebouwing mogelijk maakt dan er op grond van het voorheen geldende planologische regime aanwezig was, of kon worden gerealiseerd.

Het plangebied bevindt zich in een bestaande woonwijk van het dorp Sappemeer en heeft een woonbestemming. Abusievelijk is echter geen woningaantal toegevoegd. Echter is het in het huidige bestemmingsplan wel de bedoeling geweest deze aantallen woningen mogelijk te maken en is in dit kader ook verwezen naar de behoefte naar deze woningen. In onderhavig geval is sprake van de bouw van woningen op een locatie waar nu ook al een woonbestemming ligt en het door een fout alleen niet mogelijk is de woningen te bouwen. Op basis van deze beredenering kan het voorliggend plan dus niet als nieuwe stedelijke ontwikkeling worden aangemerkt.

Hoewel de tweede vraag van de Laddertoets ontkennend is, en het verder doorlopen van de Laddertoets niet noodzakelijk is, volgt uit jurisprudentie dat ook wanneer de Ladder niet van toepassing is, gemotiveerd zal moeten worden dat de ontwikkeling voldoet aan een goede ruimtelijke ordening en uitvoerbaar is. Dat houdt onder andere in dat de behoefte moet worden aangetoond.

Ten aanzien van die behoefte geldt dat in paragraaf 3\.3\.2 reeds aan de Woonvisie aandacht is besteed. Uit deze paragraaf volgt dat in de gemeente Midden\-Groningen behoefte bestaat aan nieuwe woningbouw.

##### 4\.11\.3 Conclusie

Gesteld kan worden dat er geen sprake is van een nieuwe stedelijke ontwikkeling. Omdat de tweede vraag van de Laddertoets ontkennend is, is het verder doorlopen van de Ladder niet noodzakelijk. Daarbij geldt dat in het kader van een goede ruimtelijke ordening deze toelichting aantoont dat de ontwikkeling wel leidt tot een zorgvuldige benutting van de ruimte en in die zin in overeenstemming is met de Ladder.

#### 4\.12 M.e.r.\-beoordeling

##### 4\.12\.1 Wettelijk kader

Op 1 april 2011 is het Besluit milieueffectrapportage gewijzigd door het 'Besluit reparatie en modernisering milieueffectrapportage' en is bepaald dat de grenswaarden voor een m.e.r.\-beoordelingsplicht indicatief zijn. Het bevoegd gezag moet bij de betreffende activiteiten die niet aan de bijbehorende drempelwaarden voldoen, nagaan of sprake kan zijn van belangrijke nadelige gevolgen voor het milieu, gelet op de omstandigheden als bedoeld in bijlage III van de EEG\-richtlijn milieueffectbeoordeling (85/337/EEG). In het kader hiervan is een vormvrije m.e.r.\-beoordeling uitgevoerd.

In het kader van de wijziging van het Besluit m.e.r. is een handreiking opgesteld over de vraag hoe moet worden vastgesteld of een activiteit met een omvang onder de drempelwaarde toch belangrijke nadelige gevolgen voor het milieu kan hebben. In de handreiking is opgenomen dat voor elk besluit of plan dat betrekking heeft op activiteit(en) die voorkomen op de D\-lijst en die een omvang hebben die beneden de drempelwaarden ligt, een toets moet worden uitgevoerd of belangrijke nadelige milieugevolgen kunnen worden uitgesloten. Voor deze toets wordt de term vormvrije m.e.r.\-beoordeling gebruikt. Uit deze toets kunnen twee conclusies volgen: belangrijke nadelige milieueffecten zijn uitgesloten of belangrijke nadelige milieueffecten zijn niet uitgesloten. In het eerste geval is de activiteit niet m.e.r.\-(beoordelings)plichtig, in het andere geval moet een m.e.r.\-beoordeling worden uitgevoerd en de bijbehorende procedure te worden gevolgd. De toetsing in het kader van de vormvrije m.e.r.\-beoordeling moet plaatsvinden aan de hand van de selectiecriteria in bijlage III van de EEG\-richtlijn milieueffectbeoordeling.

##### 4\.12\.2 Toetsing en conclusie

In onderdeel D11\.2 van het Besluit m.e.r. is voor stedelijke ontwikkelingsprojecten als grenswaarde een aantal van 2\.000 woningen opgenomen. Het planvoornemen voorziet in het realiseren van maximaal 22 woningen.

Het project is daarmee dusdanig kleinschalig van aard en omvang dat het ruimschoots onder de drempelwaarden voor ontwikkelingen blijft, zoals die zijn opgenomen op de D\-lijst van het Besluit m.e.r. Uit de verrichte milieuonderzoeken, zoals verwoord in dit hoofdstuk, blijkt voorts dat het planvoornemen geen significante effecten op de omgeving heeft. Gezien de afwezigheid van die effecten is een m.e.r.\-beoordeling dan ook niet nodig.

#### 4\.13 Verkeer en parkeren

##### 4\.13\.1 Wettelijk kader

Voor een ruimtelijk initiatief geldt dat de verkeerseffecten die optreden als gevolg van een voornemen in het kader van een goede ruimtelijke ordening moeten worden onderbouwd. De nadruk ligt daarbij op de effecten van de ontwikkeling op de verkeersafwikkeling en parkeren (bereikbaarheid), de verkeersveiligheid en de verkeershinder (leefbaarheid). In publicatie nr. 381: Toekomstbestendig parkeren (2018\) van CROW zijn vuistregels en kengetallen aangereikt om verkeerseffecten bij ontwikkelingen te bepalen.

Bij de beoordeling of voldoende parkeergelegenheid bestaat hoeft alleen rekening te worden gehouden met de toename van de parkeerbehoefte als gevolg van het realiseren van het bouwplan. De publicatie heeft voor verschillende variabelen parkeerkerncijfers. Dit gebied is geclassificeerd als weinig stedelijk en ligt in de rest bebouwde kom. Het gaat om de bouw van 22 vrijstaande of twee\-onder\-Ã©Ã©n\-kap koopwoningen.

##### 4\.13\.2 Toetsing

Voor de verkeersgeneratie van dergelijke woningen is worst\-case een kental van gemiddeld 8,2 verkeersbewegingen per etmaal opgenomen. Dit komt neer op een totaal van naar boven afgerond 181 ritten per etmaal. De weg waarop het plangebied is ontsloten, de Croonhoven, heeft voldoende capaciteit om deze generatie aan te kunnen.

Voor de parkeerbehoefte van dergelijke woningen is worst\-case een kental van gemiddeld 2,3 parkeerplaatsen opgenomen. Deze parkeerbehoefte zal op het eigen erf opgelost worden.

##### 4\.13\.3 Conclusie

Het planvoornemen leidt niet tot een verslechtering van de verkeerssituatie in het plangebied en de parkeerbehoefte wordt opgelost op eigen erf. Wat betreft verkeerseffecten wordt het planvoornemen dan ook uitvoerbaar geacht.

### Hoofdstuk 5 Juridische toelichting

#### 5\.1 Plansystematiek

Dit hoofdstuk bespreekt de juridische vormgeving van het bestemmingsplan. De Wro bevat de regeling voor de opzet en de inhoud van een bestemmingsplan. In het Bro is deze regeling verder uitgewerkt. Het bestemmingsplan bestaat uit:

* 1\. een verbeelding van het bestemmingsplangebied zowel analoog (bestaande uit een kaartblad met bijbehorende legenda en verklaring) als digitaal, waarin alle bestemmingen van de gronden worden aangewezen;

* 2\. de regels waarin de bestemmingen worden beschreven en waarbij per bestemming het doel wordt of de doeleinden worden genoemd.

Daarnaast is het bestemmingsplan voorzien van een toelichting omdat het op grond van artikel 3\.1\.6 van het Bro verplicht is om een bestemmingsplan te vergezellen met een toelichting. Deze toelichting geeft aan welke gedachten aan het plan ten grondslag liggen, wat de uitkomsten van verrichtte onderzoeken zijn, wat het resultaat is van de overleggen en tot slot doet het verslag van de georganiseerde inspraak bij het plan. Hiermee voldoet het bestemmingsplan aan alle vereisten die zijn opgenomen in de Wro en het Bro. Inherent hieraan is de toepassing van de Standaard Vergelijkbare Bestemmingsplannen (SVBP) 2012\. De SVBP maakt het mogelijk om bestemmingsplannen te maken die op vergelijkbare wijze zijn opgebouwd en op een zelfde manier worden verbeeld. De SVBP 2012 is toegespitst op de regels die voorschrijven hoe bestemmingsplannen volgens de Wro en het Bro moeten worden gemaakt. De SVBP geeft bindende standaarden voor de opbouw en de verbeelding van het bestemmingsplan, zowel digitaal als analoog. De regels van dit bestemmingsplan zijn opgesteld volgens deze standaarden.

Het bestemmingsplan met de daarbij behorende toelichting wordt langs elektronische weg vastgelegd en ook in die vorm vastgesteld, tegelijk met een analoge versie van het bestemmingsplan. Als de digitale en analoge versie tot interpretatieverschillen leiden, is de digitale versie leidend. Hieronder worden de aanwezige bestemmingsregels puntsgewijs besproken.

#### 5\.2 Bestemmingsregels

In het navolgende wordt de algemeen gehanteerde opbouw van de bestemmingsregels toegelicht. Deze ziet er als volgt uit:

* Inleidende regels;

* Bestemmingsregels;

* Algemene regels;

* Overgangs\- en slotregels.

De tekst hieronder bespreekt deze hoofdstukken puntsgewijs.

##### 5\.2\.1 Inleidende regels

Dit onderdeel bestaat uit de begrippen (Artikel 1) en de wijze van meten (Artikel 2). Deze artikelen geven aan wat in de regels onder bepaalde begrippen moet worden verstaan en hoe moet worden gemeten bij de toepassing van de bouwregels of sommige gebruiksregels van het plan. Dit is alleen het geval wanneer begrippen niet op voorhand voor een eenduidige uitleg, conform normaal spraakgebruik, vatbaar zijn. De gemeente heeft bindende afspraken over planregels opgesteld. Deze zijn aangepast conform de eisen van de SVBP2012\. Alle begrippen worden in alfabetische volgorde opgenomen, met uitzondering van de eerste begrippen 'plan' en 'bestemmingsplan'.

Voor de begrippen is aansluiting gezocht bij het bestemmingsplan dat elders in Midden\-Groningen geldt: 'Woongebieden' (met identificatienummer NL.IMRO.0018\.BP096Woongebieden\-31va). Voor de wijze van meten geldt dat ook deze overeenkomt met dat bestemmingsplan.

##### 5\.2\.2 Bestemmingsregels

Dit hoofdstuk bestaat uit de bestemming 'Wonen \- 1'. De navolgende tekst bespreekt de bestemming.

*'Wonen \- 1'*Het grootste deel van de gronden in dit bestemmingsplan heeft de bestemming 'Wonen \- 1'. Gronden die deze bestemming hebben, zijn bestemd voor wonen met de daarbij behorende gebouwen, tuinen en erven. Tevens zijn ook bedrijven en beroepen aan huis toegestaan. Deze zijn echter wel aan voorwaarden verbonden. Daarnaast zijn ook bijbehorende bouwwerken toegestaan. Wel leggen de bouwregels een aantal ruimtelijke voorwaarden op. In het bestemmingsvlak zijn in totaal 22 woningen toegestaan. Dit aantal wordt met een aanduiding op de verbeelding geregeld.

##### 5\.2\.3 Algemene regels

De Anti\-dubbeltelregel is op basis van artikel 3\.2\.4 van het Bro. Het betreffende besluit schrijft voor dat de tekst van artikel 3\.2\.4 van het Bro Ã©Ã©n op Ã©Ã©n in een bestemmingsplan wordt overgenomen.

Verder bestaan de algemene regels ook uit de 'Algemene aanduidingsregels'. Deze bepalen dat in de zone 'Geluidszone \- weg' niet zondermeer geluidsgevoelige bebouwing mag worden opgericht. Geluidsgevoelige bebouwing mag daar alleen worden gebouwd als kan worden voldaan aan de voorkeurgrenswaarde of als een besluit hogere waarde wordt verleend.

Tot slot bevat dit hoofdstuk ook de 'Overige regels'. Deze bevatten regels ten aanzien van parkeren en laden of lossen. De regels waarborgen dat in voldoende mate wordt voorzien in ruimte voor parkeren in het bestemmingsplan.

##### 5\.2\.4 Overgangs\- en slotregels

In dit hoofdstuk zijn het overgangsrecht en de slotregel opgenomen. Voor de redactie van het overgangsrecht geldt het Bro. Dit besluit schrijft dwingend voor hoe het overgangsrecht moet luiden/ Bebouwing die niet voldoet aan de regels van dit bestemmingsplan is onder het overgangsrecht gebracht. Een geringe uitbreiding van de bebouwing met 10% wordt mogelijk gemaakt.

Het gebruik van gronden en bebouwing dat in strijd is met dit nieuwe bestemmingsplan op het tijdstip van inwerkingtreding, mag in beginsel worden voortgezet. Wijziging van dit strijdige gebruik is verboden, indien de afwijking van het plan wordt vergroot. Indien het strijdige gebruik, na het tijdstip van inwerkingtreding van het plan voor een periode langer dan een jaar wordt onderbroken, is het verboden dit gebruik daarna te hervatten of te laten hervatten.

Tot slot bevat Hoofdstuk 4 de slotregel waarin is aangegeven hoe het bestemmingsplan kan worden aangehaald.

### Hoofdstuk 6 Economische en maatschappelijke uitvoerbaarheid

#### 6\.1 Economische uitvoerbaarheid

De gemeente is initiatiefnemer van dit project. Een exploitatieopzet of een exploitatieplan is daarom niet aan de orde.

#### 6\.2 Maatschappelijke uitvoerbaarheid

Het bestemmingsplan is in het kader van vooroverleg als bedoeld in artikel 3\.1\.1 Bro voorgelegd aan de overlegpartners. Er zijn geen vooroverlegreacties ingediend.

Het ontwerpbestemmingsplan heeft voor de duur van zes weken ter inzage gelegen. Tijdens deze periode zijn geen zienswijzen binnengekomen.