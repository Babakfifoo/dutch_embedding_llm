# **Bestemmingsplan Zwarte Plakweg 21 America**

*NL.IMRO.1507.AMZWARTEPLAKWEG21-BPV1*

# **Bestemmingsplan (vastgesteld)**

## **"Zwarte Plakweg 21 America"**

NL.IMRO.1507.AMZWARTEPLAKWEG21-BPV1

## **Bestemmingsplan (vastgesteld)**

## **"Zwarte Plakweg 21 America"**

NL.IMRO.1507.AMZWARTEPLAKWEG21-BPV1

#### **Opdrachtgever:**

Naam en Voorletters : P.W.A.J. Cuppen Postcode en Woonplaats : 5966 LA America

### **Opdrachtnemer / Gemachtigde**

Opgesteld door : Arvalis Adres : St. Jansweg 20d Postcode en woonplaats : 5928 RC Venlo Telefoon : 06-55720230

- 
- Correspondentieadres Pastoor Jansenstraat 29
	-
	-
- Naam en voorletters : Bergsma, T./ Peeters, L.
	-
	-
	-
- E-mailadres : TBergsma@arvalis.nl

## **Inhoudsopgave**

| 1 |       | INLEIDING                                                       | 1  |
|---|-------|-----------------------------------------------------------------|----|
|   | 1.1   | Aanleiding en doel van het bestemmingsplan                      | 1  |
|   | 1.2   | Ligging en begrenzing plangebied                                | 1  |
|   | 1.3   | Vigerend bestemmingsplan                                        | 2  |
|   | 1.4   | Bij het plan behorende stukken                                  | 2  |
|   | 1.5   | Leeswijzer                                                      | 3  |
| 2 |       | BESCHRIJVING VAN HET PLANGEBIED                                 | 5  |
|   | 2.1   | Algemeen                                                        | 5  |
|   | 2.2   | Ruimtelijke en functionele structuur                            | 5  |
| 3 |       | BELEID                                                          | 6  |
|   | 3.1   | Inleiding                                                       | 6  |
|   | 3.2   | Rijksbeleid                                                     | 6  |
|   | 3.2.1 | Structuurvisie infrastructuur en ruimte                         | 6  |
|   | 3.2.2 | Besluit algemene regels ruimtelijke ordening (Barro)            | 7  |
|   | 3.2.3 | Ladder van duurzame verstedelijking                             | 7  |
|   | 3.3   | Provinciaal beleid                                              | 8  |
|   | 3.3.1 | Provinciaal omgevingsplan Limburg                               | 8  |
|   | 3.3.2 | Provinciale woonvisie 2011-2015                                 | 10 |
|   | 3.3.1 | Omgevingsverordening Limburg 2014                               | 11 |
|   | 3.4   | Regionaal beleid                                                | 12 |
|   | 3.4.1 | Naar een toekomstbestendige woningvoorraad in regio Venray e.o. | 12 |
|   | 3.4.2 | Regionale structuurvisie wonen Noord-Limburg                    | 13 |
|   | 3.5   | Gemeentelijk beleid                                             | 13 |
|   | 3.5.1 | Integrale Structuurvisie Horst aan de Maas                      | 13 |
|   | 3.5.2 | Masterplan Wonen Horst aan de Maas                              | 14 |
|   | 3.6   | Conclusie                                                       | 15 |
| 4 |       | PLANBESCHRIJVING                                                | 16 |
|   | 4.1   | Uitgangspunten en doelstellingen van het plan                   | 16 |
|   | 4.2   | Stedenbouwkundige / ruimtelijke aspecten                        | 17 |
|   | 4.3   | Landschappelijke inpassing woonbestemming                       | 17 |
| 5 |       | SECTORALE ASPECTEN                                              | 20 |
|   | 5.1   | Inleiding                                                       | 20 |
|   | 5.2   | Milieuaspecten                                                  | 20 |
|   | 5.2.1 | M.e.r.-beoordeling                                              | 20 |
|   | 5.2.2 | Bodem en grondwaterkwaliteit                                    | 20 |
|   | 5.2.3 | Geluid                                                          | 21 |
|   | 5.2.4 | Luchtkwaliteit                                                  | 22 |
|   | 5.2.5 | Geur                                                            | 22 |
|   | 5.2.6 | Bedrijven en milieuzonering                                     | 23 |

|                                                               | 5.2.7 | Externe veiligheid                         | 25 |  |
|---------------------------------------------------------------|-------|--------------------------------------------|----|--|
| 5.3                                                           |       | Waterparagraaf                             | 27 |  |
|                                                               | 5.3.1 | Provinciaal Waterplan Limburg              | 27 |  |
|                                                               | 5.3.2 | Watertoets                                 | 28 |  |
| 5.4                                                           |       | Kabels en leidingen                        | 29 |  |
| 5.5                                                           |       | Wet natuurbescherming                      | 29 |  |
|                                                               | 5.5.1 | Natura 2000                                | 29 |  |
|                                                               | 5.5.2 | Bescherming planten en dieren              | 30 |  |
|                                                               | 5.5.3 | Bescherming bossen                         | 31 |  |
|                                                               | 5.5.4 | Conclusie                                  | 31 |  |
| 5.6                                                           |       | Archeologie en Cultuurhistorie             | 31 |  |
|                                                               | 5.6.1 | Archeologie                                | 31 |  |
|                                                               | 5.6.2 | Cultuurhistorie                            | 32 |  |
|                                                               | 5.6.3 | Conclusie                                  | 32 |  |
| 5.7                                                           |       | Verkeer en parkeren                        | 33 |  |
| 6                                                             |       | UITVOERBAARHEID                            | 34 |  |
| 6.1                                                           |       | Economische uitvoerbaarheid                | 34 |  |
| 6.2                                                           |       | Handhaving                                 | 34 |  |
| 6.3                                                           |       | Maatschappelijke uitvoerbaarheid           | 35 |  |
| 6.4                                                           |       | Procedure                                  | 36 |  |
| 7                                                             |       | JURIDISCHE TOELICHTING                     | 37 |  |
| 7.1                                                           |       | Standaard Vergelijkbare Bestemmingsplannen | 37 |  |
| 7.2                                                           |       | Toelichting op de verbeelding              | 37 |  |
| 7.3                                                           |       | Toelichting op de regels:                  | 37 |  |
|                                                               | 7.3.1 | Hoofdstuk 1: INLEIDENDE REGELS             | 38 |  |
| 7.3.2<br>Hoofdstuk 2: BESTEMMINGSREGELS                       |       |                                            |    |  |
| 7.3.3<br>Hoofdstuk 3 en 4: ALGEMENE, SLOT- EN OVERGANGSREGELS |       |                                            |    |  |

Bijlagen:

Bijlage 1: Reactie principeverzoek

Bijlage 2: Verkennend bodemonderzoek

Bijlage 3: Akoestisch onderzoek

Bijlage 4: Flora- en fauna-inspectie

Bijlage 5: Archeologisch rapport

Bijlage 6: Landschappelijke inpassing

Bijlage 7: Schetsontwerp woning

### **1 INLEIDING**

### **1.1 Aanleiding en doel van het bestemmingsplan**

Initiatiefnemer is voornemens om op de Zwarte Plakweg, tussen de Graafsebosweg en het dorp America een woning op te richten. De locatie is kadastraal bekend als gemeente Horst, sectie H nummer 750.

Er is een principeverzoek ingediend aangaande het initiatief aangaande een twee-onder-een-kap, waarop het college heeft aangegeven onder voorwaarden bereid te zijn mee te werken aan de gevraagde aanpassing.

De planvorming is intussen dusdanig dat geen twee-onder-een-kap woning wordt opgericht, maar één vrijstaande woning.

Het onderhavige bestemmingsplan moet de bouw van de geplande woning planologisch mogelijk maken en aantonen dat aan de door de gemeente gestelde voorwaarden kan worden voldaan en er sprake zal zijn van een goede ruimtelijke ordening.

### **1.2 Ligging en begrenzing plangebied**

Het plangebied is gelegen tussen de Graafsebosweg en het dorp America. Deze locatie is kadastraal bekend als gemeente Horst, sectie H nummer 750. De locatie bevindt zich aan de rand van de kern America.

*Afbeelding 1, plangebied.*

### **1.3 Vigerend bestemmingsplan**

In deze paragraaf wordt nader ingegaan op het vigerende bestemmingsplan en de relatie hiervan met het te nemen besluit. Het actuele gemeentelijke beleid is opgenomen in paragraaf [3.5.](#page-19-0)

Het plangebied is gelegen binnen het bestemmingsplan "Buitengebied Horst aan de Maas" van de gemeente Horst aan de Maas. Het bestemmingsplan is vastgesteld op 19 december 2017.

*Afbeelding 2, uitsnede bestemmingsplan*

Het perceel heeft de bestemming "Agrarisch met waarden". Binnen deze bestemming is het niet mogelijk de bestemming te wijzigen naar "Wonen".

Het realiseren van een nieuwe woning is op basis van de vigerende bestemming niet toegestaan. Tevens is geen wijzigingsbevoegdheid opgenomen in het plan, waardoor de onderhavige bestemmingsplanprocedure noodzakelijk is om het initiatief mogelijk te maken.

### **1.4 Bij het plan behorende stukken**

Samen met de bijbehorende regels, bijlagen en verbeelding vormt deze toelichting het bestemmingsplan.

### **1.5 Leeswijzer**

Het onderhavige bestemmingsplan voorziet in de benodigde motivering van het planvoornemen, in de vorm van een toelichting. Aan bod komen de volgende aspecten:

- gebiedsbeschrijving, hoofdstuk 2;
- het actuele beleid met betrekking tot Rijks-, Provinciaal-, en Gemeentelijk beleid, hoofdstuk 3;
- planbeschrijving hoofdstuk 4;
- Toetsing van het plan aan de sectorale aspecten, hoofdstuk [5;](#page-26-0)
- Uitvoerbaarheid van het plan, hoofdstuk 6;
- Juridische toelichting, hoofdstuk 7.

### **2 BESCHRIJVING VAN HET PLANGEBIED**

### **2.1 Algemeen**

Het plangebied is gelegen tegen de kern van America, aan de Zwarte Plakweg. America maakt onderdeel uit van de gemeente Horst aan de Maas, gelegen in het noordwesten van Limburg. Circa 2.250 mensen wonen in America.

America ligt ingeklemd tussen de spoorlijn Venlo – Eindhoven in het zuiden en de Schadijkse bossen in het noorden. Dwars door de kern stroomt de Kabroekse beek. De Zwarte Plakweg vormt de verbinding tussen America en de provinciale weg Midden Peelweg (N277).

### **2.2 Ruimtelijke en functionele structuur**

De locatie bevindt zich aan de rand van kern America en sluit aan op de inmiddels aanwezige woonbestemmingen .

Van oorsprong had de bebouwing in de omgeving van het plangebied een agrarische functie. De agrarische bedrijvigheid is echter hoofdzakelijk verdwenen. Voormalige boerderijen zijn in gebruik genomen als zijnde burgerwoning en tussen de voormalige boerderijen zijn nieuwe burgerwoningen gebouwd. Toch is de agrarische functie niet geheel verdwenen. Rondom de locatie bevinden zich nog een aantal agrarische bedrijven. Ook de onbebouwde percelen, niet zijnde bos, zijn in agrarisch gebruik.

### **3 BELEID**

### **3.1 Inleiding**

Dit hoofdstuk geeft een overzicht van het ruimtelijke relevante beleid voor het nieuwe bestemmingsplan Buitengebied op nationaal, provinciaal, regionaal en gemeentelijk schaalniveau. Het vastgelegde beleid vormt het kader voor dit bestemmingsplan en geeft de bandbreedte weer waarbinnen de gemeentelijke gebiedsvisie ontwikkeld kan worden.

### **3.2 Rijksbeleid**

### **3.2.1 Structuurvisie infrastructuur en ruimte**

Nederland concurrerend, bereikbaar, leefbaar en veilig. Daar streeft het Rijk naar met een krachtige aanpak die ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt. Dit doet het Rijk samen met andere overheden en met een Europese en mondiale blik. Bij deze aanpak hanteert het Rijk een filosofie die uitgaat van vertrouwen, heldere verantwoordelijkheden, eenvoudige regels en een selectieve rijksbetrokkenheid. Zo ontstaat er ruimte voor maatwerk en ontwikkelingen van burgers en bedrijven. In deze structuurvisie schetst het Rijk ambities voor Nederland in 2040: een visie hoe Nederland er in 2040 voor moet staan. Uitgaande van de verantwoordelijkheden van het Rijk zijn de ambities uitgewerkt in rijksdoelen tot 2028 en is aangegeven welke nationale belangen daarbij aan de orde zijn. Deze tijdshorizon is gesteld omdat in de loop van de tijd nieuwe ontwikkelingen en opgaven kunnen vragen om bijstelling van de rijksdoelen. Voor de ambities zijn rijksinvesteringen slechts een van de instrumenten die worden ingezet. Ook kennis, bestuurlijke afspraken en kaders worden ingezet. De huidige financiële rijkskaders (begroting) zijn randvoorwaardelijk voor de concrete invulling van die rijksambities. Een actualisatie van het ruimtelijk en mobiliteitsbeleid is nodig om de nieuwe aanpak vorm te geven. De verschillende beleidsnota's op het gebied van ruimte en mobiliteit zijn gedateerd door nieuwe politieke accenten en veranderende (wereldwijde) omstandigheden zoals de economische crisis, klimaatverandering en toenemende regionale verschillen die onder andere ontstaan omdat groei, stagnatie en krimp gelijktijdig plaatsvinden. Deze structuurvisie geeft een nieuw, integraal kader voor het ruimtelijk en mobiliteitsbeleid op rijksniveau en vormt de 'kapstok' voor bestaand en nieuw rijksbeleid met ruimtelijke consequenties. In deze structuurvisie is een kaart opgenomen, op deze kaart is op hoofdlijnen aangegeven welke gebieden en structuren van nationaal belang zijn bij de geformuleerde rijksdoelen rond concurrentiekracht, bereikbaarheid en leefbaarheid en veiligheid.

Het plangebied is niet gelegen in of nabij een gebied waarin het rijk een nationaal belang heeft aangewezen, derhalve heeft de Structuurvisie Infrastructuur en Ruimte geen consequenties voor voorliggend plan.

### **3.2.2 Besluit algemene regels ruimtelijke ordening (Barro)**

Op 30 december 2011 is het Besluit algemene regels ruimtelijke ordening (Barro) in werking getreden. Het Barro is gericht op doorwerking van de in de Structuurvisie Ruimte en Infrastructuur opgenomen nationale belangen, in gemeentelijke bestemmingsplannen. In het Barro zijn regels opgenomen voor de volgende nationale belangen:

- Rijksvaarwegen;
- Project Mainportontwikkeling Rotterdam;
- Kustfundament;
- Grote rivieren;
- Waddenzee en waddengebied;
- Defensie;
- Hoofdwegen en hoofdspoorwegen;
- Elektriciteitsvoorziening;
- Buisleidingen van nationaal belang voor vervoer van gevaarlijke stoffen;
- NatuurNetwerk Nederland;
- Primaire waterkeringen buiten het kustfundament;
- IJsselmeergebied (uitbreidingsruimte);
- Erfgoederen van uitzonderlijke universele waarde;
- Ruimtereservering parallelle Kaagbaan.

De locatie is niet gelegen in één van deze van nationaal belang zijnde vlakken. Een nadere motivering is derhalve niet noodzakelijk.

### **3.2.3 Ladder van duurzame verstedelijking**

Op grond van artikel 3.1.6, lid 2 Bro dient een toelichting bij een bestemmingsplan dat een nieuwe stedelijke ontwikkeling mogelijk maakt, een beschrijving te bevatten van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

De Laddertoets moet worden uitgevoerd wanneer er sprake is van een nieuwe stedelijke ontwikkeling. In artikel 1.1.1 onder i van het Bro is een nadere omschrijving van het begrip stedelijke ontwikkeling vastgelegd. Als stedelijke ontwikkeling wordt genoemd:

'ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.'

In het Bro is geen ondergrens voor de minimale omvang vastgelegd. Of er sprake is van een stedelijke ontwikkeling wordt bepaald door de aard en omvang van de ontwikkeling in relatie tot de omgeving.

Beoordeeld moet dan worden of sprake is van een nieuw beslag op de ruimte. Daarvan is in het beginsel sprake als het nieuwe ruimtelijke besluit meer bebouwing mogelijk maakt dan er op grond van het voorheen geldende planologische regime aanwezig was, of kon worden gerealiseerd.

Echter op basis van jurisprudentie van de Afdeling bestuursrechtspraak van de Raad van State van 18 december 2013 in zaak nr. 201302867/1/R4 en de uitspraak van 14 januari 2014, nr. 201308263/2/R4) blijkt dat één of enkele woningen niet gezien worden als een stedelijke ontwikkeling.

In de voorliggende situatie is sprake van een ontwikkeling van 1 woning grenzend aan de kern van America.

Geconcludeerd kan dan ook worden dat er geen sprake is van een nieuwe stedelijke ontwikkeling, waardoor er geen laddertoets hoeft te worden uitgevoerd.

### **3.3 Provinciaal beleid**

### **3.3.1 Provinciaal omgevingsplan Limburg**

Het Provinciaal Omgevingsplan Limburg (het POL) is op 12 december 2014 vastgesteld door Provinciale Staten van de provincie Limburg en is een plan op hoofdlijnen. Het biedt een samenhangend overzicht van de provinciale visie op de ontwikkeling van de kwaliteitsregio Limburg, en de ambities, rol en werkwijze op een groot aantal beleidsterreinen. Het is zowel Structuurvisie, Streekplan, Waterhuishoudingplan, Milieubeleidsplan, als Verkeer en vervoerplan, en bevat de hoofdlijnen van de fysieke onderdelen van het economische, en sociaal-culturele beleid.

Binnen Limburg maakt de provincie allereerst onderscheid tussen bebouwd gebied en landelijk gebied. Dit onderscheid hangt samen met de ambities gericht op enerzijds vitale en sterke steden, leefbaarheid van kernen en bereikbaarheid van voorzieningen in zijn algemeenheid, en anderzijds het behoud van een goede landbouwstructuur, veerkrachtige watersystemen en robuuste natuurnetwerken.

*afbeelding 3, POL kaart1, zonering Limburg*

### **Toetsing**

Het projectgebied is op grond van het Provinciaal Omgevingsplan Limburg aangeduid als "Landelijk gebied, Bronsgroene landschapszone".

### **Landelijk gebied**

Dit is het gebied buiten de steden, plattelandskernen en bedrijventerreinen. De contramal dus van het bestaand bebouwd gebied. Een rijk geschakeerd gebied bestaande uit rivier- en beekdalen, hellingen, landbouwgronden, glastuinbouw, bos- en natuurgebieden, delfstofwinningen, solitaire woningen en bedrijfsgebouwen, linten en clusters van bebouwing, verblijfsrecreatieve terreinen e.d. en doorsneden met allerlei vormen van infrastructuur. Het landelijk gebied wordt op hoofdlijnen en indicatief onderverdeeld in 4 zones: goudgroene natuurzones, zilvergroene natuurzones, bronsgroene landschapszone en buitengebied.

### **Bronsgroene landschapszone**

De bronsgroene landschapszone omvat de landschappelijk waardevolle beekdalen en bufferzones rond bestaande natuurgebieden met de daarin aanwezige (extensievere) landbouwgebieden, monumenten, kleinere landschapselementen, waterlopen e.d. Een kwart van de bronsgroene landschapszone wordt gevormd door het winterbed van de Maas. Het beleid is gericht op: Instandhouding landschapselementen;

Bescherming en versterking leefgebieden flora en fauna;

Versterking groenstructuur

Het voorgenomen initiatief past goed binnen de uitgangspunten van Provinciaal Omgevingsplan Limburg, binnen de aanduidingen 'landelijk gebied' en 'bronsgroene landschapszone. De aanduiding bronsgroene landschapszone behoeft geen belemmering te zijn voor de voorgenomen activiteiten omdat er sprake is van een locatie tussen bestaande bebouwde locaties welke gezien kunnen worden als een bebouwingslint. Rondom de locatie zijn reeds meerdere woonlocaties aanwezig. Bovendien is de woning op ruime afstand van de beken gelegen waarop dit beekdal betrekking heeft en is er tussen de beken en het betreffende plangebied andere bebouwing en infrastructuur gelegen.

### **3.3.2 Provinciale woonvisie 2011-2015**

Op 1 februari 2011 hebben Gedeputeerde Staten van de Provincie Limburg de Provinciale Woonvisie 2011-2015 vastgesteld. Hierin staat beschreven hoe de woningvoorraadontwikkeling de komende jaren vorm gegeven zou kunnen worden, welke rollen en taken de provincie daarbij kan en wil vervullen en hoe de provincie deze ambities tracht te realiseren.

Een belangrijke aanleiding om het woonbeleid te actualiseren vormen de demografische ontwikkelingen in de provincie. Onder andere hierdoor ontstaat noodzaak tot herstructurering en een andere kwalitatieve samenstelling van de woningvoorraad. Uit de demografische ontwikkelingen komen belangrijke opgaven voort gericht op het veranderen van het aanbod aan woonruimte, voorzieningen en de inrichting van de woon- en leefomgeving.

#### **Regio Noord- en Midden Limburg**

In de woonvisie wordt aangegeven dat in de regio Noord- en Midden-Limburg het inwonertal zijn piek heeft bereikt en regiobreed gaat afnemen van circa 280.000 inwoners in 2010, naar circa 275.000 in 2030. Na 2030 komt de krimp in een versnelling. Anticiperend op de afnemende bevolkingsomvang en wijzigende samenstelling van huishoudens, mede door de vergrijzing, dient de nog resterende groei maximaal te worden ingezet op een tijdige aanpassing van de samenstelling van de woningvoorraad. Bij plattelandskernen zijn nog mogelijkheden voor uitleglocaties buiten, maar wel aangrenzend aan de stedelijke contour. Ook hier blijft overigens de voorkeur bestaan voor inbreiding.

De nog te realiseren nieuwe locaties in/bij dorpen buiten de stadsregio's komen ook in dienst te staan van de transformatieopgave van de plattelandskernen. Voor nieuwe op zichzelf staande clusters van bebouwing buiten de contour geldt een 'nee, tenzij'-benadering.

### **Toetsing provinciale woonvisie**

In de regio Noord- en Midden-Limburg kan nog een beperkte toename plaatsvinden van het aantal woningen. Conform het geldende provinciaal- en rijksbeleid dient dit zo veel mogelijk middels inbreiding te worden gerealiseerd. Bij plattelandskernen zijn nog mogelijkheden voor uitleglocaties buiten, maar wel aangrenzend aan de stedelijke contour.

Onderhavig initiatief voldoet aan de uitgangspunten. Wordt er een woning gebouwd aangrenzend aan de kern America. Het initiatief is dan ook niet bezwaarlijk op basis van het beleid in de provinciale woonvisie 2011-2015.

### **3.3.1 Omgevingsverordening Limburg 2014**

### **3.3.1.1 Provinciale omgevingsverordening "hoofdstuk ruimte"**

Op 12 december 2014 is de Omgevingsverordening Limburg in werking getreden. In deze verordening is het provinciaal beleid nader uitgewerkt in regelgeving. Het hoofdstuk Ruimte van de Omgevingsverordening Limburg 2014 is gebaseerd op artikel 4.1 van de Wet ruimtelijke ordening (Wro). In het hoofdstuk Ruimte van de Omgevingsverordening 2014 zijn voor een beperkt aantal onderdelen van het POL-beleid regels opgenomen. In het POL 2014 is een toelichting gegeven op de gemaakte keuzes voor de onderwerpen die in dit hoofdstuk zijn opgenomen. Daarnaast zijn regelingen opgenomen die naar de mening van het Rijk door de Provincies nader moeten, dan wel kunnen worden uitgewerkt in een provinciale ruimteverordening.

De ruimteverordening richt zich tot de gemeentebesturen. De instructies die in dit hoofdstuk staan moeten door de gemeentebesturen in acht worden genomen bij het opstellen van bestemmingsplannen en beheersverordeningen en bij het verlenen van omgevingsvergunningen. De ruimteverordening heeft dus geen rechtstreekse werking naar burgers en bedrijven, zoals dat voor de meeste andere hoofdstukken van de Omgevingsverordening 2014 wel het geval is. Omdat het hoofdstuk ruimte geen rechtstreekse doorwerking heeft is dit opgenomen onder het provinciaal beleid.

Er zijn geen onderdelen uit de provinciale omgevingsverordening van belang voor de gevraagde ontwikkeling.

### **3.3.1.2 Gewijzigde omgevingsverordening**

Onlangs is de gewijzigde omgevingsverordening door de provincie vastgesteld. Als toevoeging op de rest van paragraaf 3.2.3 moet ook worden voldaan aan de verplichtingen uit het gewijzigde artikel 2.4.2. Deze staan hieronder opgesomd:

- 1. Een ruimtelijk plan voor een gebied gelegen in de regio Noord-Limburg voorziet niet in de toevoeging van woningen aan de bestaande voorraad woningen alsmede aan de bestaande planvoorraad woningen anders dan op de wijze zoals beschreven in de door de gemeenteraden vastgestelde Regionale Structuurvisie Wonen Noord-Limburg.
- 2. Een ruimtelijk plan voor een gebied gelegen in de regio Midden-Limburg voorziet niet in de toevoeging van woningen aan de bestaande voorraad woningen alsmede aan de bestaande planvoorraad woningen anders dan op de wijze zoals beschreven in de door de gemeenteraden vastgestelde Structuurvisie Wonen, Zorg en Woonomgeving Midden-Limburg.
- 3. Een ruimtelijk plan voor een gebied gelegen in de regio Zuid-Limburg voorziet niet in de toevoeging van woningen aan de bestaande voorraad woningen alsmede aan de bestaande planvoorraad woningen .
- 4. Het derde lid is niet van toepassing indien:

- a. er sprake is van een door de gemeenteraad vastgestelde Structuurvisie Wonen Zuid-Limburg; en
- b. het ruimtelijk plan voldoet aan het bepaalde in de vastgestelde Structuurvisie Wonen Zuid-Limburg.
- 5. De toelichting bij het ruimtelijke plan voor een gebied gelegen in de regio Noord-Limburg respectievelijk de regio Midden-Limburg respectievelijk de regio Zuid-Limburg, dat betrekking heeft op het toevoegen van woningen aan de bestaande voorraad woningen alsmede aan de bestaande planvoorraad woningen, bevat een verantwoording van de wijze waarop invulling is gegeven aan het bepaalde in het eerste lid respectievelijk het tweede lid respectievelijk het vierde lid.
- 6. De toelichting bij het ruimtelijk plan bevat tevens een verantwoording van de bijdrage die met de vaststelling van dat ruimtelijk plan wordt geleverd aan de regionale opgave gericht op het terugdringen van de planvoorraad van nog onbenutte bouwmogelijkheden voor woningen.

#### In dit kader zijn de leden 1, 5 en 6 van toepassing.

De onderhavig ontwikkeling sluit aan bij het gestelde in de gewijzigde omgevingsverordening. De nieuwe situatie maakt de realisatie van 1 woning mogelijk welke aansluit bij de behoefte van deze plattelandskern. Het plan leidt weliswaar tot een toename van de woningvoorraad, maar draagt bij aan het verbeteren van de leefbaarheid van plattelandskernen doordat er een woning gebouwd kan worden waar behoeft aan is.

### **3.3.1.3 Conclusie**

Gezien het voorgaande kan gesteld worden dat het voorliggende initiatief passend is in zowel de Provinciale omgevingsverordening "hoofdstuk ruimte" als in de gewijzigde omgevingsverordening.

### **3.4 Regionaal beleid**

### **3.4.1 Naar een toekomstbestendige woningvoorraad in regio Venray e.o.**

Tot 1 januari 2010 bestond regio Venray e.o. uit de gemeenten Venray, Horst aan de Maas, Sevenum en Meerlo-Wanssum. Na de fusie bestaat regio Venray e.o. nog uit twee gemeenten: Venray en Horst aan de Maas. Deze regio-indeling hanteert de provincie voor beleidsvraagstukken over wonen c.q. volkshuisvesting.

Naar aanleiding van een bestuurlijk overleg tussen gemeenten Venray en Horst aan de Maas werd verklaard (procesdocument ondertekend 15 november 2010) dat Venray en Horst aan de Maas het belangrijk vinden om op bovengemeentelijk niveau afspraken met elkaar te maken en gezamenlijk beleid te gaan voeren ten aanzien van een aantal onderwerpen op het terrein van volkshuisvesting. Regio Venray e.o. geeft de voorkeur aan regionale samenwerking met regio Venlo, dat wil zeggen samenwerking met de gemeenten Venlo, Peel en Maas en Beesel. Ook vanuit regio Venlo is aangegeven dat zij op het terrein van volkshuisvesting afstemming willen met onze regio Venray e.o. Met de samenwerking tussen gemeenten wordt gedoeld op de kwalitatieve aspecten van het wonen.

De kwantitatieve opgave wordt hierbij gezien als een lokale aangelegenheid waarbij men onderling in gesprek gaat over de te ontwikkelen plannen zonder bindende afspraken te maken over aantallen woningen. Dit heeft geresulteerd in de Regionale woonvisie Venray e.o. (23 maart 2012).

### **3.4.2 Regionale structuurvisie wonen Noord-Limburg**

De koers van Noord-Limburg is samen met alle woonpartners geïdentificeerd in vijf inhoudelijke pijlers welke de kern vormen van deze visie. De pijlers rusten idealiter op een stevig fundament: krachtige gemeenten en een sterke regio.

- 1. Een gezonde woningmarkt in balans: nieuwbouw naar behoefte
- 2. De juiste woning op de juiste plek en dynamisch voorraadbeheer
- 3. Goed wonen voor iedereen, maar met extra aandacht voor ….
- 4. Kwaliteit bestaande voorraad en kernen meer centraal
- 5. Een levensloopvriendelijke en duurzame regio

Bij de beoogde ontwikkeling is sprake van een particulier initiatief, waarbij het 1 extra woning behelst. Deze woning sluit aan, aan de kern America en voorziet in een plaatselijke behoefte.

### <span id="page-19-0"></span>**3.5 Gemeentelijk beleid**

### **3.5.1 Integrale Structuurvisie Horst aan de Maas**

Binnen de Integrale Structuurvisie "Horst aan de Maas" van de gemeente Horst aan de Maas, zoals vastgesteld door de raadsvergadering van d.d. 9 april 2013, is samenvattend het navolgende over het realiseren van een (burger)woning beschreven.

De gemeente Horst aan de Maas wil in het samenwerkingsverband regio Noord-Limburg, bestaande uit de regio's Venlo, Maasduinen en Venray en omgeving, samenwerken voor wat betreft de kwalitatieve aspecten van wonen. Samen met de gemeente Venray heeft gemeente Horst aan de Maas in dat kader een gezamenlijke kwalitatieve woonvisie opgesteld Hierin is gezamenlijk beleid voor een aantal onderwerpen op het terrein van volkshuisvesting geformuleerd (zoals arbeidsmigranten, veranderende bevolkingssamenstelling, kwaliteitsslag, wonen, welzijn en zorg). Deze regionale woonvisie is door de Raad vastgesteld op 15 mei 2012.

De kwantitatieve woningbouwopgave wordt gezien als een lokale aangelegenheid. De gemeente wil dat de verschillende gemeenten elkaar op regionaal niveau goed over de te ontwikkelen plannen informeren en met elkaar in gesprek gaan, zonder bindende afspraken te maken over aantallen woningen.

In Noord- en Midden-Limburg kan, onder voorwaarden, sprake zijn van uitbreidingslocaties aansluitend aan de contour rondom de plattelandskernen. Daarbij is voor deze locaties, naast een kwalitatief goede landschappelijke inpassing, een bijdrage ten behoeve van de kwaliteit verbeterende maatregelen vereist. Wat die kwaliteitsbijdrage moet zijn, is uitgewerkt in het Gemeentelijke kwaliteitsmenu.

*Afbeelding 4, Uitsnede Gebiedsindeling volgens gemeentelijk kwaliteitsmenu Horst aan de Maas.*

Het plangebied is volgens de structuurvisie Horst aan de Maas gelegen in het deelgebied 3a 'Agrarisch gebied tussen Horst en Park de Peelbergen'. In dit gebied geldt een voorwaardelijke grondhouding (nee, tenzij) voor het toevoegen van een nieuwe woning. Dit betekent dat onder voorwaarden medewerking voorstelbaar is. De beoogde locatie is gelegen aan een bebouwingscluster (bebouwingslint). Het toevoegen van een woning op deze locatie is daarom toelaatbaar. Voor plannen welke niet rechtstreeks passen in het bestemmingsplan is een kwaliteitsverbeterende maatregel verplicht. Deze is middels een anterieure overeenkomst gewaarborgd.

### **3.5.2 Masterplan Wonen Horst aan de Maas**

Het Masterplan Wonen, zoals op 14 juni 2017. door de raad vastgesteld, is de lokale uitwerking van de op 5 april 2016 vastgestelde regionale Structuurvisie Wonen Noord-Limburg. In de regionale structuurvisie zijn op regionaal niveau kwalitatieve en kwantitatieve opgaven vastgelegd waar de acht gemeenten in de regio Noord-Limburg zich de komende jaren voor gesteld zien ten aanzien van volkshuisvesting.

Het Masterplan Wonen geeft een visie voor de komende 5 jaren, dit wijkt af van de regionale Structuurvisie Wonen Noord-Limburg, die een looptijd tot 2030 heeft. De regionale structuurvisie wordt jaarlijks gemonitord en elke 4 jaar vindt er een herijking plaats, voor het eerst in 2019. De herijking van de regionale structuurvisie in 2019 is dan weer een opmaat naar een nieuwe lokale uitwerking. In het Masterplan Wonen zijn drie beleidsopgaven geformuleerd, namelijk:

- 1. Een nieuwbouwprogramma met toekomstwaarde;
- 2. Een sluitend netwerk van wonen, zorg en welzijn;
- 3. Aantrekkelijk houden van de bestaande woningvoorraad en bestaande wijken door verduurzaming in brede zin.

De ontwikkeling aan de Zwarte Plakweg sluit aan bij het masterplan. De nieuwe situatie maakt 1 extra woning mogelijk en zorgt voor een logische opvulling van de ruimtelijke situatie ten opzichte van de bestaande situatie. De woning zorgt ervoor dat een nieuwbouw kan plaatsvinden met toekomstwaarde.

### **3.6 Conclusie**

Door de aansluiting van het planvoornemen bij het dorp America bieden het rijks-, provinciaal en gemeentelijk beleid mogelijkheden voor dorpse ontwikkelingen. Het rijksbeleid is van een te hoog schaalniveau om specifieke uitspraken te doen over een maatschappelijke ontwikkeling binnen de bebouwde kom. Op provinciaal niveau is het voorliggende initiatief passend in zowel de Provinciale omgevingsverordening "hoofdstuk ruimte" als in de gewijzigde omgevingsverordening. Op gemeentelijk niveau past het planvoornemen binnen de geldende Structuurvisie en het Masterplan Wonen. Voor plannen welke niet rechtstreeks passen in het bestemmingsplan is een kwaliteitsverbeterende maatregel verplicht. Deze is middels een anterieure overeenkomst gewaarborgd.

Met de oprichting van de voorliggende woning wordt voldaan aan de voorwaarden die zowel het rijks-, provinciaal als het gemeentelijk beleid stellen.

### **4 PLANBESCHRIJVING**

### **4.1 Uitgangspunten en doelstellingen van het plan**

Initiatiefnemer is voornemens om op de Zwarte Plakweg, tussen de Graafsebosweg en het dorp America een woning op te richten. De locatie is kadastraal bekend als gemeente Horst, sectie H nummer 750.

Er is een principeverzoek ingediend aangaande het initiatief aangaande een twee-onder-een-kap, waarop het college heeft aangegeven onder voorwaarden bereid te zijn mee te werken aan de gevraagde aanpassing.

De planvorming is intussen dusdanig dat geen twee-onder-een-kap woning wordt opgericht, maar één vrijstaande woning (zie onderstaand voorbeeld schets-ontwerp).

Het onderhavige bestemmingsplan moet de bouw van de geplande woning planologisch mogelijk maken en aantonen dat aan de door de gemeente gestelde voorwaarden kan worden voldaan en er sprake zal zijn van een goede ruimtelijke ordening.

*Schetsontwerp geplande woning*

### **4.2 Stedenbouwkundige / ruimtelijke aspecten**

Het plangebied vormt samen met de bestaande burgerwoningen aan weerszijden van de Zwarte Plakweg de entree van het dorp America vanuit de richting 'Midden Peelweg (N277)'. Een aantal percelen rondom de locatie zijn reeds ingericht als woonpercelen.

Bij de inrichting van de kavel wordt aangesloten op de verkaveling van de belendende percelen. De nieuw te bouwen woning wordt in dezelfde voorgevelrooilijn geprojecteerd als de naastgelegen woningen aan de Zwarte Plakweg. Voor het overige wordt aangesloten op de bouwvoorschriften uit het geldende bestemmingsplan.

Conclusie is dan ook dat het plan ruimtelijke gezien past tussen de reeds bestaande bebouwing aan deze zijde van het dorp America en dat uit stedenbouwkundig oogpunt geen bezwaar bestaat tegen de beoogde ontwikkelingen.

### **4.3 Landschappelijke inpassing woonbestemming**

Om de nieuwe woning op een juiste manier in het landschap in te passen is voor de locatie een landschappelijk inpassingsplan opgesteld. Dit inpassingsplan is als separate bijlage bij het bestemmingsplan opgenomen. De visie is om de nieuwe situatie passend in te kleden in het groen zodat met de bouw van de nieuwe woning de karakteristiek van het landschap wordt versterkt en er geen landschappelijke kwaliteiten verloren gaan. Uitvoering van het gestelde in het landschappelijk inpassingsplan is als verplichting opgenomen in de planregels als voorwaardelijke bepaling en tevens als zodanig vastgelegd in een privaatrechtelijke overeenkomst met de gemeente.

Het criterium is dat de nieuwe situatie ook landschappelijk een fraai geheel dient te zijn in de ruime omgeving. Hierbij dient het bestaande groen als een mooi kader en dient ook de integratie van de bebouwing inzet te van de verdere uitwerking zodat het gehele decor een kwaliteitswinst verkrijgt. Met de bestaande beukenhagen, buurgroen en de eikenlaan als decor ligt er al een mooie basis. De maatregelen zijn onderdeel van de bijbehorende bestemmingswijziging en zullen worden uitgevoerd door initiatiefnemer, nadat de bouw is afgerond.

### A. Aanplant Beukenhaag achterzijde met suggestie poort

Deze haag is gelijk aan de andere hagen en omkleden het tuin-erfdeel en vormt zo en meer cultuurlijke haag.

Ook deze haag wordt met 4 stuks/meter Fagus sylvatica 80-100 aangeplant en zal een hoogte verkrijgen van 1,20 meter en een keer per jaar worden geknipt.

### B. Aanplant struikenbossages

Deze bosschages, zoals weergegeven, hebben gemiddeld een breedte van 5 meter breedte en bestaan uit struiken. Het eindbeeld zijn gemengde groepen van struiken die een bosschage vormen.

### C. Aanplant bomen in laanzone

Om de laan verder te versterken worden hier 3 bomen gezet, zijnde Quercus robur, zomereik, dat mooi past bij de andere bomen in de straat. De boom in de hoek perceel is juist net een andere soort en is een Tilia cordata, zijnde Linde.

Deze bomen hebben bij aanplant een maat van 12-14 en hebben naast begeleidingssnoei verder weinig onderhoud nodig en kunnen zo verder geheel uitgroeien.

### D. Aanplant beeldbepalende erf bomen

Op het voorerf staan op de aangegeven plekken 2 opgaande bomen. Dit zijn 2 erfbomen en voorstel is: 1 Juglans regia Okkernoot

### 1 Castanea sativa Tamme kastanje

Deze hebben bij aanplant een maat van 12-14 en hebben behalve opkroning verder geen snoei nodig en kunnen verder volledig uitgroeien.

### E. Aanplant gemengde haag met deels houten raster

De achterrand wordt half "doorzichtig" gevormd door de gemengde haag met deels een houten raster. Als een "lijst om de schilderij" omkadert dit het gebied samen met de bestaande hagen, waarbij aan de achterzijde een "doorgang/doorkijk" komt.

De gemengde haag (op 50 cm van de grens planten) geeft juist variatie en een aantrekkelijk beeld. Het is een landelijkere haag met meer kleur en bloei.

### F. Aanplant 6 hoogstambomen

Om het achtererf een gevarieerde en spannende landelijke uitstraling te geven worden hier 2 x 3 hoogstambomen aangeplant op onderlinge afstand van ca 8 meter, waarbij gekozen kan worden uit soorten die weinig onderhoud vergen.

Grasland zal als gras-kruidenweitje worden beheerd, dus geen intensieve maaibeurten, maar wellicht met begrazing zorgdragen voor een bloemrijk grasveldje. Wanneer begraasd wordt dienen de bomen met een boomkorf beschermd te worden.

### G. Aanplant knotbomen

Om hier in de sfeer van de infiltratiepoel een ander element neer te leggen, worden er 3 knotbomen gezet. Deze worden op onderlinge afstand van 5 meter gezet en 2 meter vanaf de grens. De knotbomen worden als "Poot" geplant worden en iedere 3 jaar geknot.

### H. Aanleg infiltratiepoel waterinfiltratie

Dit onderdeel wordt in het totaalplan meegenomen. Daar de verharding beperkt blijft is de infiltratie makkelijk in te passen. In de hoek van het perceel komt de poel van 10 x 5 meter (globale) als insteek. De taluds zijn 1: 1 en diepte is 1,60 meter, zodat het een niet erg groots element is. Hiermee kan deze ruim de 30 m3 opvangen en kan hier makkelijk infiltreren. De GWS zit op 1,20 meter, dus zal de poel vaak droog staan. Deze wordt met het beheer extensiever weitje meegenomen en verkrijgt zo ook een kruidenrijke rand, welke 1 x per 1 a 2 jaar wordt gemaaid en afgevoerd.

Een en ander zoals nader uitgewerkt in het inpassingsplan (bijlage 6).

### <span id="page-26-0"></span>**5 SECTORALE ASPECTEN**

### **5.1 Inleiding**

In dit hoofdstuk wordt vanuit verschillende sectorale aspecten (o.a. milieu, veiligheid, water, natuur en archeologie) het initiatief getoetst of men zal voldoen aan de criteria van deze aspecten.

### **5.2 Milieuaspecten**

### **5.2.1 M.e.r.-beoordeling**

Op 1 juli 2010 is deWet Modernisering m.e.r. in werking getreden. Deze wet wijzigt de Wet milieubeheer daar waar het gaat om de procedures en de wettelijke bepalingen aangaande het (al dan niet verplicht) opstellen van een milieueffectrapport (MER) of een m.e.r.-beoordeling en heeft tot doel de regelgeving te vereenvoudigen. Samenhangend hiermee is op 1 april 2011 het besluit tot wijziging van het Besluit m.e.r. in werking getreden.

De activiteiten waarvoor een MER of een m.e.r.-beoordeling opgesteld moet worden zijn opgenomen in de bijlagen van het Besluit m.e.r.. Het oprichten van 1 woning is niet opgenomen in de C-lijst of D-lijst van het Besluit m.e.r.. Een MER of een m.e.r.-beoordeling is dan ook niet benodigd.

### **5.2.2 Bodem en grondwaterkwaliteit**

In het kader van de Wet ruimtelijke ordening dient, bij een nieuw bestemmingsplan waarmee de bestemming wijzigt, aangegeven of de bodemkwaliteit geschikt is voor de nieuwe bestemming.

Door HMB is een verkennend bodemonderzoek uitgevoerd voor de voorliggende locatie. Deze is bijgevoegd als bijlage 2.

In het rapport zijn de volgende conclusies en aanbevelingen opgenomen:

### **Eindconclusie:**

Geconcludeerd wordt dat de hypothese 'onverdachte locatie' geen stand houdt. Enkele parameters in het grondwater zijn aangetoond in een gehalte waarbij in lichte mate sprake is van verontreiniging. Een aanvullend onderzoek met een gewijzigde hypothese wordt echter niet noodzakelijk geacht. De vastgestelde milieuhygiënische bodemkwaliteit vormt geen belemmering voor de aanvraag van een omgevingsvergunning en de bouw van een nieuwe woning.

### **Aanbevelingen:**

De onderzoeksresultaten geven geen aanleiding om nader bodemonderzoek te adviseren. Bij afvoer van grond of verhardingsmaterialen van de locatie kan een aanvullend onderzoek verlangd worden.

Gezien het voorgaande wordt het aspect bodem niet als beletsel gezien voor het vaststellen van het voorliggende bestemmingasplan.

### **5.2.3 Geluid**

Bij een ruimtelijke ontwikkeling, waarbij sprake is van een geluidgevoelig object, moet worden getoetst aan de Wet geluidhinder. In de Wet geluidhinder is bepaald hoe voor een gebied waar een ruimtelijke ontwikkeling plaatsvindt, dient te worden omgegaan met geluidhinder als gevolg van wegverkeer, industrie en spoor- en vaarwegen.

### **Wegverkeerslawaai**

De Wet geluidhinder (Wgh) is van toepassing op woningen, andere geluidsgevoelige gebouwen (onder meer onderwijsgebouwen, ziekenhuizen, verpleeghuizen en andere gezondheidszorggebouwen) en geluidsgevoelige terreinen (onder meer woonwagenstandplaatsen). Uit art. 74 Wgh vloeit voort dat in principe alle wegen voorzien zijn van een geluidzone, met uitzondering van wegen die zijn gelegen binnen een als woonerf aangeduid gebied of wegen waarvoor een maximum snelheid van 30 km/uur geldt.

De zonebreedte is afhankelijk van het gebied (stedelijk of buitenstedelijk) en het aantal rijstroken. Binnen de zones moet een akoestisch onderzoek worden verricht. De maximaal toegestane geluidsbelasting voor woningen bedraagt in die zone 48 dB (art. 82 Wgh).

Door HMB is een akoestisch onderzoek uitgevoerd voor het voorliggende initiatief. Deze is bijgevoegd als bijlage 3.

Uit het onderzoek volgt dat:

- de (voor wegverkeer gecorrigeerde) geluidbelasting ten gevolge van de Zwarte Plakweg en spoortraject Venlo-Eindhoven hoger is dan de voorkeursgrenswaarde, maar wel voldoet aan de maximale ontheffingswaarde. Maatregelen om de geluidbelasting tot beneden de voorkeursgrenswaarde te krijgen lijken niet reëel. Het is derhalve noodzakelijk om bij het College van B&W in het kader van de Wet geluidhinder Het is derhalve noodzakelijk om in het kader van de Wet geluidhinder ontheffing voor een hogere grenswaarde aan te vragen en vast te stellen;
- de nieuw beoogde woonbestemming geen inbreuk doet op de geluidruimte van omliggende bedrijven/inrichtingen;
- een goed akoestisch woon- en leefklimaat ter plaatse van de nieuwe woonbestemming gewaarborgd is.

In een later stadium zal aanvullend onderzoek nodig zijn naar de benodigde bouwkundige maatregelen waarmee voldaan kan worden aan de eisen uit het Bouwbesluit aangaande het binnengeluidniveau. Aanvullend onderzoek is pas mogelijk op het moment dat een definitieve

ontwerptekening beschikbaar is. Een nadere toetsing zal plaatsvinden bij de omgevingsvergunning voor de bouw van de woning.

Gezien het voorgaande vormt geluid, na het verkrijgen van een hogere grenswaarde, geen belemmering voor het onderhavige bestemmingsplan.

### **5.2.4 Luchtkwaliteit**

Hoofdstuk 5 van de Wet milieubeheer bevat de regelgeving op het gebied van luchtkwaliteit. Daarin zijn luchtkwaliteitseisen opgenomen voor diverse verontreinigende stoffen, waaronder stikstofdioxide (NO2) en fijn stof (PM10). In art 5.16 van de Wet milieubeheer is vastgelegd in welke gevallen de luchtkwaliteitseisen geen belemmering vormen voor een nieuwe ontwikkeling. Dit is het geval wanneer:

- Een ontwikkeling niet leidt tot overschrijding van de grenswaarden voor luchtkwaliteit;
- Ten gevolge van een ontwikkeling de concentraties van de betreffende stoffen verbeteren of tenminste gelijk blijven;
- een ontwikkeling niet in betekenende mate bijdraagt aan de concentraties van desbetreffende stoffen in de buitenlucht;
- een ontwikkeling past binnen een vastgesteld programma (zoals het Nationaal Samenwerkingsprogramma Luchtkwaliteit NSL).

De uitwerking van het begrip 'niet in betekenende mate" staat in het 'Besluit niet in betekenende mate bijdragen (luchtkwaliteitseisen)' en de 'Regeling niet in betekenende mate bijdragen (luchtkwaliteitseisen)'. In de Regeling zijn categorieën van gevallen benoemd die in ieder geval als 'niet in betekenende mate' worden aangemerkt en waarvoor toetsing aan de grenswaarden dus zonder meer achterwege kan blijven. Er is volgens deze regeling geen onderzoek nodig voor 'woningbouwlocaties', indien een dergelijke locatie, in geval van één ontsluitingsweg, netto niet meer dan 1.500 nieuwe woningen omvat, dan wel in geval van 2 ontsluitingswegen met een gelijkmatige verkeersverdeling, netto niet meer dan 3.000 woningen omvat.

Dit project valt in de categorie "niet in betekenende mate" omdat het gaat om minder dan 1.500 woningen. Dergelijke projecten hoeven volgens de Wet milieubeheer niet langer getoetst te worden aan de grenswaarden, tenzij een dreigende overschrijding van één of meerdere grenswaarden te verwachten is. Het plan omvat de bouw van 1 woning en leidt tot een zeer geringe toename van het aantal verkeersbewegingen als gevolg van deze nieuwbouw. Een overschrijding van de grenswaarden door het onderhavige project is dan ook niet aan de orde en nader onderzoek is niet nodig.

### **5.2.5 Geur**

Geur kan hinder veroorzaken in de leefomgeving. Wanneer deze hinder inderdaad ondervonden wordt, kan dit zelfs invloed hebben op de gezondheid. Geurhinder dient daarom zoveel mogelijk beperkt te worden door regels te stellen aan de uitstoot van geuremissies en bepaalde afstanden aan te houden ten opzichte van geurgevoelige objecten.

De realisatie van een woning heeft geen toename van geurhinder voor de omgeving tot gevolg.

De geplande woning kan wel geurhinder ondervinden van veehouderijen gelegen in de directe omgeving van de locatie. De meest dichtbij gelegen veehouderij betreft een paardenhouderij, gevestigd aan de Graafsebosweg 4, op een afstand van 145 m (ten zuiden) van het plangebied. Aan de hand van de Wet geurhinder en veehouderij (Wgv) en het Activiteitenbesluit geldt een minimale afstand van een paardenhouderij tot aan een geurgevoelig object (buiten de bebouwde kom) 25 m vanaf de stal en 50 m gemeten vanaf het emissiepunt. Aan deze afstanden wordt ruimschoots voldaan. Daarnaast is er op ca 350 m van de locatie, volgens het bestemmingsplan, een intensieve veehouderij gelegen (Zwarte Plakweg 36). Op basis van het gemeentelijk overzicht zijn er op deze locatie geen dieren meer vergund. Op een dergelijke afstand, onder dergelijke omstandigheden speelt geur geen belangrijke rol meer. Bovendien zijn er tussen deze veehouderij en het plangebied diverse woningen van derden gelegen, waarmee deze veehouderij rekening dient te houden, waardoor op de geplande woning geen extra belemmering vormt. Geurhinder vormt dan ook geen belemmering voor de realisatie van de woning.

### **5.2.6 Bedrijven en milieuzonering**

Bedrijven en instellingen zijn verplicht te voldoen aan de eisen uit het Activiteitenbesluit, dan wel een omgevingsvergunning te hebben voor de exploitatie van het bedrijf, waarbij rekening gehouden dient te worden met omliggende woonbebouwing. Door middel van de milieu wet- en regelgeving wordt (milieu)hinder in woongebieden zoveel mogelijk voorkomen. Indien woningbouw wordt gerealiseerd in de directe omgeving waar bedrijven zijn toegelaten, dan dient rekening gehouden te worden met de bestaande rechten van deze bedrijven.

Rondom het plangebied liggen enkele woningen. De omgeving wordt verder gekenmerkt door de aanwezigheid van een bedrijfsbestemming (tuinbouwloods, bestemd als specifieke vorm van bedrijf agrarisch hulpbedrijf) en een grondgebonden agrarisch bedrijf.

Als hulpmiddel voor de inpassing van bedrijvigheid in haar fysieke omgeving of van gevoelige functies nabij bedrijven, heeft de Vereniging van Nederlandse Gemeenten (VNG), in samenwerking met de Ministeries van Volkshuisvesting, Ruimtelijke Ordening en Milieubeheer en Economische zaken, in 2009 een indicatieve bedrijvenlijst opgesteld. Aan deze bedrijven wordt een milieucategorie toegekend met een bijbehorende richtafstand. In onderstaande tabel zijn de milieucategorieën met bijbehorende richtafstanden opgenomen.

| Milieucategorie | Richtafstand tot<br>omgevingstype rustige<br>woonwijk, rustig<br>buitengebied | Richtafstand tot<br>omgevingstype gemengd<br>gebied |
|-----------------|-------------------------------------------------------------------------------|-----------------------------------------------------|
| 1               | 10 m                                                                          | 0 m                                                 |
| 2               | 30 m                                                                          | 10 m                                                |
| 3.1             | 50 m                                                                          | 30 m                                                |
| 3.2             | 100 m                                                                         | 50 m                                                |
| 4.1             | 200 m                                                                         | 100 m                                               |
| 4.2             | 300 m                                                                         | 200 m                                               |
| 5.1             | 500 m                                                                         | 300 m                                               |
| 5.2             | 700 m                                                                         | 500 m                                               |
| 5.3             | 1.000 m                                                                       | 700 m                                               |
| 6               | 1.500 m                                                                       | 1.000 m                                             |

In het kader van een goede ruimtelijke ordening vindt afstemming van bestaande en nieuwe functies plaats door het aanhouden van zogenaamde richtafstanden. Hierbij kan gebruik worden gemaakt van de publicatie 'Bedrijven en Milieuzonering' van de VNG (2009). De richtafstanden in de VNG-brochure zijn afgestemd op de omgevingskwaliteit zoals die wordt nagestreefd in een rustige woonwijk of een vergelijkbaar omgevingstype, zoals rustig buitengebied. Indien de aard van de omgeving dit rechtvaardigt, kunnen gemotiveerd kleinere richtafstanden worden aangehouden bij het omgevingstype gemengd gebied.

In dat geval kunnen de richtafstanden, blijkens de toelichting op de systematiek, zonder dat dit ten kosten gaat van het woon- en leefklimaat, met één afstandsstap worden verlaagd indien sprake is van omgevingstype "gemengd gebied".

De milieuruimte van bestaande bedrijven in de omgeving van het plangebied is geïnventariseerd aan de hand van SBI-code en grootste bijbehorende VNG-afstand voor stof, geur, geluid en gevaar.

| Adres                    | SBI | geur | Stof | Geluid | Gevaar | Milieu    | Grootste | Grootste |
|--------------------------|-----|------|------|--------|--------|-----------|----------|----------|
|                          |     |      |      |        |        | categorie | afstand  | afstand  |
|                          |     |      |      |        |        |           | rustig   | gemengd  |
| Zwarte Plakweg<br>23     | 016 | 30   | 10   | 50     | 10     | 3.1       | 50       | 30       |
| Agrarisch<br>hulpbedrijf |     |      |      |        |        |           |          |          |

| Graafsebosweg 3   | 011 | 10 | 10 | 30 | 10 | 2 | 30 | 10 |
|-------------------|-----|----|----|----|----|---|----|----|
| Grondgebonden     |     |    |    |    |    |   |    |    |
| agrarisch bedrijf |     |    |    |    |    |   |    |    |
| niet zijnde       |     |    |    |    |    |   |    |    |
| veehouderij       |     |    |    |    |    |   |    |    |
|                   |     |    |    |    |    |   |    |    |

### **Toets plangebied**

De nieuw te bouwen woning is een milieugevoelige functie die beschermd dient te worden tegen milieuhinder vanuit omliggende (agrarische) bedrijven of instellingen en anderzijds mogen die bedrijven niet worden belemmerd in hun bedrijfsvoering door de komst van deze woning.

Aangezien de locatie gelegen is in een omgeving die gekenmerkt wordt als gemengd gebied, dient de afstand tot het naastgelegen agrarisch hulpbedrijf tenminste 30 m te bedragen. De afstand tot het agrarisch bedrijf aan de Graafsebosweg dient in dit geval 10 m te bedragen. De afstand tussen de bestemming "bedrijf" (Zwarte Plakweg 23) en het bouwvlak voor de geplande woning bedraagt 30 m en voldoet derhalve. De afstand tussen het agrarisch bouwvlak voor het grondgebonden agrarisch bedrijf aan de Graafsebosweg 3 en het bouwvlak voor de geplande woning bedraagt 25 m en voldoet ook ruimschoots aan de bovenstaande richtafstand.

Geconcludeerd kan dan ook worden dat wordt voldaan aan de richtafstanden welke in het kader van de richtlijn bedrijven en milieuzonering gehanteerd moeten worden.

### **5.2.7 Externe veiligheid**

Bij ruimtelijke ontwikkelingen moet rekening gehouden te worden met het aspect externe veiligheid. Het beleid voor externe veiligheid is gericht op het beperken en beheersen van risico's voor de omgeving vanwege handelingen met gevaarlijke stoffen. De handelingen kunnen zowel betrekking hebben op het gebruik, de opslag en de productie, als op het transport van gevaarlijke stoffen.

De risiconormen voorinrichtingen zijn vastgelegd in hetBesluit externe veiligheid inrichtingen (Bevi). Het besluit verplicht gemeenten en provincies bij het verlenen van omgevingsvergunningen en het maken van bestemmingsplannen rekening te houden met bepaalde eisen ten aanzien van het plaatsgebonden risico en het groepsrisico. In de Regeling externe veiligheid inrichtingen (Revi) zijn voorts regels opgenomen betreffende de veiligheidsafstanden en berekening van het plaatsgebonden risico en het groepsrisico.

Er wordt getoetst aan een plaatsgebonden- en een groepsrisiconorm die bepalen wat de maximale kans op dodelijke slachtoffers mag zijn in geval van een incident. Deze normen hebben het karakter van grenswaarden (zijnde het maximaal toelaatbaar risico) en richtwaarden in het milieubeleid.

Voor ontwikkelingen die plaatsvinden binnen het invloedsgebied van de risicovolle activiteit geldt een verantwoordingsplicht ten aanzien van het groepsrisico. Deze verantwoordingsplicht geldt ongeacht of normen worden overschreden.

Uitgangspunt voor het beleid is dat burgers voor de veiligheid in hun woonomgeving mogen rekenen op een minimum beschermingsniveau (plaatsgebonden risico): er mogen zich dus geen kwetsbare bestemmingen bevinden binnen de zone van het maximaal toelaatbaar risico. De kans op een groot ongeluk met veel slachtoffers (groepsrisico) moet expliciet worden afgewogen en verantwoord.

### **Risicovolle bedrijvigheid**

De opslag van ontplofbare stoffen voor civiel gebruik is gereguleerd in de circulaire opslag ontplofbare stoffen voor civiel gebruik. Hierin worden veiligheidsafstanden gegeven ten opzichte van inrichtingen waar dergelijke stoffen opgeslagen worden. De gemeente is verplicht deze afstanden binnen het bestemmingsplan aan te houden. Dit geldt ook voor veiligheidsafstanden ten behoeve van de opslag van vuurwerk, welke in het Vuurwerkbesluit zijn vastgelegd.

Door de provincie Limburg is een risicokaart samengesteld waarop de meest belangrijke risicoveroorzakende bedrijven en objecten zijn aangegeven. Het gaat hierbij onder meer om risico's van opslag van patronen, stofexplosies, opslag van gasflessen, ammoniakinstallaties, LPGtanktstations enz..

Blijkens de risicokaart ligt er in de (wijde) omgeving van het plangebied geen risicovolle bedrijvigheid.

### **Vervoer gevaarlijke stoffen door buisleidingen**

Het transport van gevaarlijke stoffen middels buisleidingen is gebaseerd op het Besluit externe veiligheid buisleidingen (Bevb). Dit besluit verplicht gemeenten en provincies om buisleidingen op te nemen in het bestemmingsplan, inclusief een belemmerende zone. Het Bevb gaat niet uit van bebouwings-, veiligheids- of toetsingsafstanden, maar van grenswaarden voor plaatsgebonden risico en een verantwoordingsplicht voor groepsrisico, vergelijkbaar met het Bevi. Evenwijdig aan de spoorlijn ligt een ondergrondse buisleiding van de Rotterdam-Rijn Pijpleidingmaatschappij waardoor olie wordt vervoerd. Dit betreft een 24" transportleiding met licht ontvlambare producten van de K1 categorie onder hoge druk (62 bar).

De risicoafstand (plaatsgebonden risico) en het invloedsgebied (groepsrisico) is voor deze leiding gesteld op 25,4 meter in het Bevb. Binnen deze contour mogen geen (beperkt) kwetsbare objecten worden gerealiseerd. De risicocontour valt niet over het plangebied. De afstand van het plangebied tot deze leiding bedraagt namelijk meer dan 25,4 meter.

### **Vervoer van gevaarlijke stoffen over de weg, het spoor en de vaarweg**

De normen voor het risico dat burgers mogen lopen als gevolg van een ongeval met transport van gevaarlijke stoffen zijn vastgelegd in de Circulaire Risiconormering vervoer gevaarlijke stoffen (CRVGS). Op basis van deze nota geldt het Basisnet Vervoer voor zowel wegen, spoorlijnen als

vaarwegen. Hiermee moet voorkomen worden dat zich externe veiligheidsknelpunten zullen gaan voordoen langs spoor- en waterwegen en het hoofdwegennet.

Op de wegen in en rondom het dorp van America vindt geen vervoer plaats van gevaarlijke stoffen. Ook is er geen sprake van de aanwezigheid van een vaarweg.

Het spoortracé Eindhoven – Venlo is gelegen ten noorden van het plangebied. De afstand tot de spoorlijn bedraagt circa160 meter. Uit gegevens van ProRail blijkt dat er over dit spoor gevaarlijke stoffen worden vervoerd. Het vervoer van gevaarlijke stoffen over het spoor valt onder de Circulaire RNVGS. In juni 2010 is voor het bedrijventerrein "Trade Port Noord Venlo" een MER opgesteld. In deze MER is een plaatsgebonden risicoberekening uitgevoerd met het risicoberekeningsmodel RBM II. Deze resultaten zijn ook toepasbaar ter hoogte van het onderhavige plangebied, het betreft namelijk dezelfde spoorlijn zonder dat in de tussentijd goederen kunnen worden gelost ofgeladen.

Uit die berekeningen blijkt dat voor het vervoer van gevaarlijke stoffen over de spoorlijn Eindhoven – Venlo de risicocontour 5 meter bedraagt. Het plangebied ligt ver buiten de risicocontour, waardoor de gewenste basisbescherming kan wordengeboden.

Van een overschrijding van het groepsrisico is geen sprake omdat het aantal personen in het plangebied en omgeving maar beperkt toeneemt.

Geconcludeerd wordt dat het aspect externe veiligheid niet van toepassing is voor het voorliggende initiatief.

### **5.3 Waterparagraaf**

Op 22 december 2009 is de Waterwet in werking getreden. Een achttal wetten is samengevoegd tot één wet, de Waterwet. De Waterwet regelt het beheer van oppervlaktewater en grondwater, en verbetert ook de samenhang tussen waterbeleid en ruimtelijke ordening. Daarnaast levert de Waterwet een flinke bijdrage aan de vermindering van regels, vergunningenstelsels en administratieve lasten. De provincie Limburg heeft dit beleid vertaald in het provinciaal waterplan.

### **5.3.1 Provinciaal Waterplan Limburg**

Op 11 december 2015 heeft Provinciale Staten het Provinciaal Waterplan Limburg 2016 – 2021 vastgesteld als opvolger van het Provinciaal Waterplan 2010 -2015.

Het Provinciaal Waterplan 2016-2021 heeft de status van een regionaal waterplan, zoals omschreven in de Waterwet én een op zichzelf staande structuurvisie op grond van de nieuwe Wet ruimtelijke ordening. Het plan bevat specifieke ambities en beleidsregels gericht op de doorwerking en uitvoering van waterbeleid.

Het waterbeleid in het Provinciaal Waterplan 2016-2021 omvat de strategische hoofdlijnen voor het provinciale waterhuishoudkundig beleid. Het is een uitwerking en nadere detaillering van het regionaal waterbeleid in het POL 2014.

### **Water en ruimtelijke ordening**

Op grond van de Waterwet legt de provincie Limburg de belangrijkste functies van de oppervlaktewatersystemen vast. Zij onderscheidt hoofd- en nevenfuncties, waarbij in geval van functiecombinaties de eisen die aan het watersysteem vanuit de hoofdfunctie gesteld worden bepalend zijn en de eisen vanuit overige functies ondergeschikt. Als hoofdfuncties onderscheidt de provincie Limburg de natuurfunctie voor de natuurbeken en de (grond)waterafhankelijke natuur en de algemeen ecologische functie voor de overige waterlopen, daarnaast de mensgerichte functies drinkwaterwinning en agrarisch water.

Naast regelgeving hanteert de provincie een ontwikkelingsgerichte strategie. Het ordenend principe van water vormt daarbij een essentiële bouwsteen voor het provinciale omgevingsbeleid. Zo is de positionering, de huidige en potentiële ecologische kwaliteit, de kwetsbaarheid en herstelmogelijkheden van, maar ook de veiligheid vanuit de watersystemen voor haar een belangrijk uitgangspunt en stimuleert ze de kansen die water biedt om de kwaliteit van de leefomgeving te vergroten. De watertoets gebruikt ze hierbij als afwegingskader bij ruimtelijke ingrepen. Modern waterbeheer volgt daarmee niet langer uitsluitend mensgerichte functies en grondgebruik; kennis over watersystemen en de wateropgaven worden zo mede sturend voor ruimtelijke ontwikkelingen.

#### **5.3.2 Watertoets**

Sinds 1 november 2003 zijn overheden wettelijk verplicht om de watertoetsprocedure toe te passen bij het opstellen van ruimtelijke plannen en besluiten. De watertoets is een instrument waarmee waterhuishoudkundige belangen expliciet en op evenwichtige wijze worden meegewogen in de belangenafweging. Het is niet een toets achteraf, maar een proces dat de initiatiefneemster van een ruimtelijk plan en de waterbeheerder zo vroeg mogelijk met elkaar in gesprek brengt. Alle ruimtelijke plannen die van invloed kunnen zijn op de waterhuishouding worden voor advies voorgelegd aan de waterbeheerders. De inzet daarbij is om in elk afzonderlijk plan met maatwerk het reeds bestaande waterhuishoudkundige en ruimtelijke beleid goed toe te passen en uit te voeren. De waterhuishoudkundige aspecten die in de watertoetsprocedure worden betrokken zijn de veiligheid, wateroverlast, watervoorziening, verdroging en riolering. Er wordt aandacht besteed aan zowel grondwater als oppervlaktewater en aan zowel waterkwaliteit als waterkwantiteit. Het watertoetsproces loopt van de locatiekeuze tot en met de inrichting en is van toepassing zowel in de stad als in landelijk gebied.

De watertoetsprocedure is verplicht voor alle bestemmingsplannen. Voor plannen waarbij door de aard of omvang van het plan geen gevolgen voor de waterhuishouding te verwachten zijn, hoeft geen (pre)wateradvies te worden aangevraagd bij het watertoetsloket en bepaalt de gemeente zelf aan welke waterhuishoudkundige randvoorwaarden het plan moet voldoen. Plannen met een oppervlakte

van minder dan 2.000 m2 hoeven niet ter beoordeling te worden voorgelegd aan het watertoetsloket van het Waterschap Peel en Maasvallei.

Dit bestemmingsplan heeft betrekking op het oprichten van 1 woning op een oppervlakte van minder dan 2.000 m2 . Op het perceel is voldoende ruimte aanwezig voor infiltratie van het hemelwater op het perceel zelf. Het hemelwater afkomstig van de dak(en) en verharding wordt derhalve via een infiltratievoorziening op de bodem van het eigen perceel geïnfiltreerd, zonder dat de aangrenzende bewoners hier overlast van zullen ondervinden.

De infiltratievoorziening dient volgens de eisen van het waterschap en de gemeente een inhoud te hebben van tenminste 30 ltr per m2 dakoppervlak. Op dit moment is nog niet duidelijk wat de oppervlakte aan gebouwen zal bedragen, waardoor ook nog niet duidelijk is welke inhoud de infiltratie voorziening dient te krijgen. Indien de oppervlakte bebouwing 150 m2 zal worden, dient de infiltratievoorziening een inhoud van 4,5 m3 te bevatten. Binnen het perceel is voldoende ruimte aanwezig om een dergelijk voorziening te realiseren (mogelijkheid voor voorziening van 30 m3 is aanwezig).

Gezien bovenstaande is het aspect water voldoende gewaarborgd en vormt het geen belemmering voor de gewenste ontwikkeling.

### **5.4 Kabels en leidingen**

In of nabij het plangebied liggen geen kabels of leidingen, die ten behoeve van het gebruik en/of de veiligheid planologische beschermd moeten worden. Kabels en leidingen vormen daarmee geen belemmering voor het planvoornemen.

### **5.5 Wet natuurbescherming**

### **5.5.1 Natura 2000**

De Wet natuurbescherming regelt o.a. bescherming van Natura 2000-gebieden. Dit zijn speciale beschermingszones op grond van de Europese Vogelrichtlijn en Habitatrichtlijn. De minister wijst deze gebieden aan.

Voor de Natura 2000-gebieden stelt de minister instandhoudingsdoelstellingen op voor:

- de leefgebieden van vogels
- de natuurlijke habitats of habitats van soorten (art. 2.1 Wet natuurbescherming)

De provincies stellen voor de Natura 2000-gebieden een beheerplan op (art. 2.3 Wet natuurbescherming). In het beheerplan staan maatregelen die ervoor moeten zorgen dat de

instandhoudingsdoelstellingen worden bereikt. Naast de maatregelen in het beheerplan kunnen provincies:

- eisen stellen aan handelingen met gevolgen voor Natura 2000-gebieden
- de toegang tot Natura 2000-gebieden beperken
- handelingen verrichten die nodig zijn met het oog op de instandhoudingsdoelstellingen

Beoordeeld moet worden of de uitbreiding en/of wijziging van de inrichting significante gevolgen heeft voor natuurgebieden die in het kader van de Natuurbeschermingswet beschermd moeten worden. Het voorgenomen plan is op een afstand van ca. 2.900 m van het dichtst bij gelegen Natura 2000 gebied (Deurnese en Mariapeel) gelegen. Op een dergelijke afstand levert de bouw van 1 extra woning geen significant nadelig effect op.

De bouw van eenburgerwoning heeft geen negatieve effecten op de Natura 2000 gebied.

### **5.5.2 Bescherming planten en dieren**

De Wet natuurbescherming regelt daarnaast de bescherming van dier- en plantsoorten. De Wet natuurbescherming bevat regels over:

- de bescherming van vogels op grond van de Europese Vogelrichtlijn;
- de bescherming van soorten dieren en planten op grond van de Europese Habitatrichtlijn;
- de bescherming van soorten planten en dieren die niet voorkomen in de Habitatrichtlijn;
- schadebestrijding, overlastbestrijding en faunabeheer;
- jacht;
- het vangen en doden van dieren;
- in het wild levende dieren en planten;
- handel en bezit van dieren en planten;

In het plangebied is een Flora- en fauna-inspectie uitgevoerd. Deze is als bijlage 4 aan deze toelichting gevoegd. Hierin in geconcludeerd dat in het plangebied mogelijk zoogdieren en amfibieën voor komen, die onder de Wnb zijn beschermd. Het gaat om algemeen voorkomende soorten (zogenaamde A-soorten), waarvoor in Limburg een vrijstelling geldt in geval van ruimtelijke ontwikkeling en beheer en onderhoud. Dit houdt in dat deze soorten verstoord mogen worden, zonder dat daar vooraf een ontheffing voor is verkregen.

Uiteraard geldt wel de Zorgplicht (artikel 1.11 Wnb). Deze houdt in dat nadelige gevolgen voor dieren en planten altijd zoveel mogelijk moeten worden voorkomen. Om aan de algemene zorgplicht te voldoen, moeten tijdens het werk worden aangetroffen dieren zo snel mogelijk naar een aangrenzende locatie buiten het plangebied worden verplaatst. Verstoring en vernietiging van vogelnesten is te vermijden, door de te verwijderen hoger opgaande begroeiingen buiten de periode 15 maart – 15 juli (het broedseizoen van de meeste vogels) te verwijderen.

Beschermde planten en dieren worden derhalve niet bedreigd en er wordt voldoende rekening mee gehouden.

### **5.5.3 Bescherming bossen**

Tevens bevat de wet natuurbescherming regels voor het vellen van bomen in houtopstanden (voormalige Boswet). De wet geeft aan welke bomen door de regels worden beschermd en regelt verder:

- een meldingsplicht voor het vellen van bomen;
- verplichtingen rondom het herplanten van bomen;
- de invoer van en handel in hout en houtproducten.

Ter plaatse zijn geen bomen aanwezig waar een meldingsplicht voor het vellen en een herplant verplichting geldt.

### **5.5.4 Conclusie**

Vanuit de deelaspecten van de Wet natuurbescherming is geen belemmering te verwachten voor de gewenste ontwikkeling.

### **5.6 Archeologie en Cultuurhistorie**

### **5.6.1 Archeologie**

De provincie Limburg hecht veel waarde aan haar grote schat aan cultuurhistorie. Daarom heeft de Provincie het initiatief genomen om het archeologisch, bouwhistorisch, en de historische geografie te inventariseren, en voor de hele provincie Limburg te presenteren.

De inventarisatie gegevens van de Cultuur Historische Waardenkaart hebben een informatieve en signaleringsfunctie, en maken de informatie zichtbaar die momenteel voorhanden is over de Limburgse cultuurhistorie. Ze vormen zo de startdocumenten om te komen tot een integrale cultuurhistorische waardenkaart voor de provincie Limburg. Zij kunnen er toe bijdragen om de cultuurhistorische dimensie te betrekken bij ruimtelijke, toeristische en culturele ontwikkelingen en voornemens. Het is daarom de bedoeling om de gegevens verder te actualiseren en te complementeren.

Materiële erfenissen die in de bodem bewaard zijn gebleven kunnen vertellen hoe de mensen vroeger leefden. Om deze erfenissen veilig te stellen heeft de gemeente Horst aan de Maas de actualisatie van de archeologische maatregelenkaart van de gemeente Horst aan de Maas vastgesteld. archeologisch beleid opgesteld. De gemeenteraad heeft op 26 mei 2015 dit beleid vastgesteld.

- 
- 
- 
- 

*Afbeelding 5, Uitsnede uit de gemeentelijke beleidskaart*

Het plangebied ligt in een gebied waar een gemeentelijk archeologisch beleid is vastgesteld. Op grond van dit beleid valt het plangebied in een zone met een hoge archeologische verwachting (categorie 3). Hier is archeologisch onderzoek vereist bij bodemingrepen die meer dan vijfhonderd vierkante meter beslaan en die dieper reiken dan vijftig centimeter.

Om in deze zone een omgevingsvergunning te kunnen verkrijgen, dient de initiatiefnemer een rapport te overleggen waarin naar oordeel van de bevoegde overheid de archeologische waarde van het plangebied voldoende is vastgesteld. In het kader hiervan is een Archeologisch onderzoek uitgevoerd. Het bij dit onderzoek behorende archeologisch rapport is aan deze toelichting gevoegd als bijlage 5.

In het archeologisch rapport is geconcludeerd dat de resultaten van het onderzoek geen aanleiding geven om archeologisch vervolgonderzoek te adviseren. Evenmin zijn tijdens het onderzoek archeologische resten aangetroffen waarmee tijdens de verdere planvorming of bij de uitvoering van de geplande werkzaamheden rekening zou moeten worden gehouden.

In alle gevallen geldt echter dat indien bij toekomstig graafwerk archeologische vondsten worden gedaan of archeologische grondsporen worden aangetroffen, deze direct gemeld dienen te worden bij de minister conform de Erfgoedwet 2015, artikel 5.10 & 5.11.

### **5.6.2 Cultuurhistorie**

Op de Cultuurhistorische Waardenkaart van de provincie Limburg zijn er in of in de nabijheid van het plangebied geen objecten gelegen met een cultuurhistorische waarde.

### **5.6.3 Conclusie**

Gezien het voorgaande vormt archeologie geen belemmering voor de voorgenomen activiteit.

### **5.7 Verkeer en parkeren**

Het verkeer van en naar het plangebied neemt door de voorgenomen wijziging (één nieuwe woning) licht toe. De Zwarte Plakweg is een doorgaande weg tussen het dorp America en de provinciale weg Midden Peelweg (N277). De toevoeging van 1 woning, zoals hier gepland, heeft geen tot nauwelijks invloed op het aantal verkeersbewegingen.

De gemeente Horst aan de Maas heeft een Nota Parkeernormen vastgesteld. In deze Nota zijn de nieuwste richtlijnen ten aanzien van het aantal benodigde parkeerplaatsen bij diverse typen voorzieningen opgenomen. Deze richtlijnen zijn gebaseerd op landelijke kencijfers (CROW publicatie 317 Kencijfers parkeren en verkeersgeneratie). Basis is dat ontwikkelingen moeten voorzien in voldoende parkeerruimte op eigen terrein. Voor een vrijstaande woning geldt dat parkeren moet plaatsvinden op het eigen terrein. Op de geplande kavel is voldoende ruimte aanwezig voor parkeerplaatsen. Conform de Nota Parkeernormen geldt voor woningen in de categorieën 'rest bebouwde kom' en ''buiten bebouwde kom' hetzelfde aantal parkeerplaatsen, namelijk twee.

### **Toetsing**

Door het realiseren van voorliggende initiatief zal de verkeersintensiteit niet noemenswaardig worden beïnvloed. Vervolgonderzoek heeft om die reden dan ook niet plaatsgevonden. Daarbij is het aantal parkeerplaatsen toereikend.

### **6 UITVOERBAARHEID**

### **6.1 Economische uitvoerbaarheid**

Bij de voorbereiding van een bestemmingsplan dient op grond van artikel 3.1.6 van het Besluit ruimtelijke ordening (Bro) in de plantoelichting minimaal inzicht te worden gegeven in de economische uitvoerbaarheid van het plan. Met de inwerkingtreding van de Wet ruimtelijke ordening is daarbij de verplichting ontstaan om, indien er sprake is van een ontwikkeling waarvoor de gemeente redelijkerwijs kosten moet maken, deze kosten op de initiatiefneemster te verhalen. Voorbeelden hiervan zijn de aanleg van voorzieningen van openbaar nut en de plankosten. Een en ander dient te worden vastgelegd in privaatrechtelijke overeenkomsten met iedere grondeigenaar. Als er met een grondeigenaar geen overeenkomst is gesloten en het kostenverhaal niet anderszins is verzekerd, dient een exploitatieplan te worden opgesteld welke tegelijkertijd met het bestemmingsplan moet worden vastgesteld.

De uitvoering van het plan is in particuliere handen. Het project heeft dan ook geen gevolgen voor de gemeentelijke financiën. De gemeente heeft als voorwaarde in de structuurvisie opgenomen dat er per nieuw te realiseren woning een kwaliteitsbijdrage dient te worden betaald. Initiatiefneemster is hiertoe bereid. Door de gemeente zal een overeenkomst van dergelijke strekking worden opgesteld. Hoewel het niet is te verwachten dat derden schade leiden door de gevraagde ontwikkeling, heeft de initiatiefneemster een planschadeverhaalsovereenkomst gesloten met de gemeente. Eventuele planschade komt hierdoor niet voor rekening van de gemeente. De kosten met betrekking tot het ambtelijk apparaat zijn afgedekt door de leges.

### **6.2 Handhaving**

De doelstelling van het ruimtelijke beleid kunnen slechts verwezenlijkt worden, indien de regels van het bestemmingsplan worden nageleefd.

De gemeente Horst aan de Maas en Venray hebben sinds 1 april 2005 via een gemeenschappelijke regeling hun handhavingscapaciteit gebundeld. Beleidsuitgangspunten voor toezicht en handhaving zijn vastgelegd in de Nota Integraal Handhavingsbeleid Horst aan de Maas en Venray (2012-2015). Het beleidsplan bevat naast visie, doelstellingen en prioriteiten ook de werkwijzen hoe met geconstateerde overtredingen wordt om gegaan en welke strategieën daarbij worden gevolgd. Ook wordt invulling gegeven aan de vele eisen die wet –en regelgeving aan de gemeentelijke taakuitvoering stelt.

De gemeente Horst aan de Maas en Venray voeren hun handhavingstaken uit op basis van de volgende visie:

De gemeente Horst aan de Maas en Venray stellen een gezonde, veilige, leefbare en groene leefomgeving centraal. Handhaving is één van de middelen om de kwaliteit van wonen, leven en werken te behouden en te versterken. Het bestuur streeft naar een gestructureerd en integraal handhavingsbeleid waarbij preventief beleid voorop staat. De betrokkenheid en het eigen verantwoordelijkheidsbesef van de burgers, bedrijven en instellingen moeten daarbij worden vergroot. Als de preventieve inzet (informatievoorziening) niet werkt en het geschonken vertrouwen wordt beschaamd, volgt daadwerkelijke handhavend optreden. Zo krijgt iedereen de aanpak die hij/zij verdient.

De uit deze visie voortvloeiende doelstellingen en beleidsuitgangspunten van het handhavingsbeleid zijn:

- 1: Appelleren aan de eigen verantwoordelijkheid.
- 2: Preventie gaat boven repressie.
- 3: Draagvlak creëren.
- 4: Klantgericht handelen.
- 5: Alleen noodzakelijke en handhaafbare kaders stellen

Concreet betekent dit dat nadrukkelijk wordt ingezet op preventie. Leidend uitgangspunt is dat burgers, bedrijven en instellingen worden vertrouwd in een rechtmatige uitoefening van hun activiteiten. Er wordt daarbij van uitgegaan dat het maatschappelijk veld, met gerichte voorlichting en communicatie, verantwoordelijk kan worden gemaakt (en gehouden) voor de naleving van voor hen geldende wet- en regelgeving. Daarbij past een bewuste differentiatie van de handhavingsinzet. In een jaarlijks op te stellen handhavingsprogramma (HUP) worden prioriteiten vertaald naar actie. Het jaarlijkse HUP wordt vastgesteld door de colleges van burgemeester en wethouders van beide gemeenten en ter kennis gebracht van de gemeenteraden.

### **6.3 Maatschappelijke uitvoerbaarheid**

De uitgangspunten voor het beleid, zoals opgenomen in onderhavig bestemmingsplan, zijn terug te vinden in de vigerende bestemmingsplannen Over het beleid is reeds consensus bereikt. Het college van Burgemeester en Wethouders van de gemeente Horst aan de Maas heeft aangegeven in te kunnen stemmen met de voorgenomen ontwikkelingen.

Bij de voorbereiding van een ruimtelijk besluit moeten burgemeester en wethouders overleg plegen met het waterschap, met andere gemeenten van wie de belangen bij het plan betrokken zijn en met de betrokken rijks- en provinciale diensten. Van het vooroverleg kan worden afgezien indien de betrokken diensten aangeven dat overleg niet noodzakelijk is.

Gezien het voorgaande wordt het plan maatschappelijk uitvoerbaar geacht.

### **6.4 Procedure**

De Wet ruimtelijke ordening (Wro) is in werking getreden met ingang van 1 juli 2008. De wettelijke procedure start met het moment van ter inzage legging van het ontwerp bestemmingsplan.

De procedure ziet er als volgt uit:

- Vooroverleg met betrokken instanties;
- Openbare kennisgeving van het ontwerp bestemmingsplan;
- Terinzagelegging van het ontwerp en bijbehorende stukken gedurende 6 weken en toezending aan gedeputeerde staten en de betrokken rijksdiensten, waterschappen en gemeenten;
- Gedurende de termijn van terinzagelegging kunnen door een ieder schriftelijk of mondeling zienswijzen worden ingebracht;
- Vaststelling van het bestemmingsplan door de gemeenteraad binnen 12 weken;
- Algemene bekendmaking van het bestemmingsplan door terinzagelegging met voorafgaande kennisgeving en toezending aan gedeputeerde staten en betrokken rijksdiensten, waterschappen en gemeenten: binnen 2 weken dan wel, indien gedeputeerde staten of de inspecteur zienswijzen hebben ingebracht of het bestemmingsplan gewijzigd is vastgesteld, vanaf 6 weken na vaststelling;
- Mogelijkheid tot beroep bij de Afdeling bestuursrechtspraak van de Raad van State binnen 6 weken na bekendmaking voor belanghebbenden;
- Inwerkingtreding op de dag na afloop van de beroepstermijn, zijnde 6 weken na de bekendmaking, tenzij binnen deze termijn een verzoek om een voorlopige voorziening is ingediend bij de Voorzitter van de Afdeling bestuursrechtspraak van de Raad van State.

Het ontwerp bestemmingsplan heeft met ingang van 7 september 2018 gedurende 6 weken ter inzage gelegen. Binnen deze termijn zijn geen zienswijzen ingediend bij de gemeente Horst aan de Maas.

### **7 JURIDISCHE TOELICHTING**

Een bestemmingsplan is een planologische regeling die zowel de burger als de overheid rechtstreeks bindt. De regels en verbeelding dienen als één geheel te worden beschouwd en kunnen niet los van elkaar worden gezien.

De toelichting op de regels en verbeelding zijn niet juridisch bindend, maar biedt wel inzicht in de belangenafweging die tot de aanwijzing van bestemmingen heeft geleid en kan bovendien dienst doen bij planinterpretatie. Om inzicht te geven in de juridische opzet zijn hierna de systematiek en de opbouw van het bestemmingsplan toegelicht.

### **7.1 Standaard Vergelijkbare Bestemmingsplannen**

Dit bestemmingsplan is opgesteld conform de SVBP2012 alsmede de Wet ruimtelijke ordening (Wro) en het Besluit ruimtelijke ordening (Bro).Het bestemmingsplan is vervat in een verbeelding, regels en een toelichting. De verbeelding is getekend op een bijgewerkte en digitale kadastrale ondergrond, schaal 1:500 waarop de specifieke bestemmingen zijn weergegeven.

### **7.2 Toelichting op de verbeelding**

De verbeelding (plankaart) heeft een belangrijke rol bij het bepalen van de gebruiks- en bebouwingsmogelijkheden in het plangebied. Daartoe zijn op de verbeelding bestemmingsvlakken en aanduidingen opgenomen. Deze aanduidingen zijn in de vorm van een vlak weergegeven. Deze aanduiding is digitaal altijd aan te klikken en zal dan oplichten, waardoor duidelijk is wat de grens van het aanduidingsvlak is. Op www.ruimtelijkeplannen.nl is hiervoor 'het verrekijkertje' voor de opgesomde aanduiding aan te klikken. Het vlak zal dan rood oplichten. In de regels wordt hiervoor de formulering "ter plaatse van de aanduiding '…'" gebruikt. Hiermee wordt dus het aanduidingsvlak bedoeld en niet de plek van het weergegeven symbool of de afkorting.

Op de papieren kaart zijn functieaanduidingen en bouwaanduidingen begrensd door een 'haaientandlijn' en worden maatvoeringsaanduidingen weergegeven door een onderbroken lijn. Bij onduidelijkheid of een tegenstrijdigheid is de digitale weergave van doorslaggevende betekenis. Anders gezegd, de papieren kaart heeft hierin geen betekenis meer.

### **7.3 Toelichting op de regels:**

Bij het opstellen van de planregels is uitgegaan van het rapport Standaard Vergelijkbare BestemmingsPlannen 2012 (SVBP 2012) en conform de systematiek van het bestemmingsplan

Peelkernen. De regels bevatten het juridisch instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en / of op te richten bouwwerken. De regels zijn onderverdeeld in vier hoofdstukken.

### **7.3.1 Hoofdstuk 1: INLEIDENDE REGELS**

Dit hoofdstuk bevat twee artikelen. In artikel 1 is een aantal noodzakelijke begripsbepalingen opgenomen welke worden gebruikt in de regels. In artikel 2 wordt uiteengezet op welke wijze gemeten dient te worden.

### **7.3.2 Hoofdstuk 2: BESTEMMINGSREGELS**

Dit hoofdstuk bestaat uit een beschrijving van de bestemming.

### **Wonen (Artikel 3)**

In artikel 3 is de bestemming 'Wonen' opgenomen en in dit artikel worden de bestemmingsomschrijving en bouwregels weergegeven. Het bestemmingsvlak mag louter ten behoeve van de woonfunctie worden gebruikt. Het bouwvlak mag worden bebouwd met gebouwen ten behoeve van de woonfunctie, mits voldaan wordt aan de bouwregels.

### **7.3.3 Hoofdstuk 3 en 4: ALGEMENE, SLOT- EN OVERGANGSREGELS**

Deze hoofdstukken bevatten de bepalingen die op het hele plangebied betrekking hebben en Burgemeester en Wethouders de mogelijkheid bieden flexibiliteit in het plangebied te betrachten.