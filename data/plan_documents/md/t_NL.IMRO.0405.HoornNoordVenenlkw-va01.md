**Bestemmingsplan Hoorn-Noord en Venenlaankwartier**

V A S T G E S T E L D

# **Bestemmingsplan Hoorn-Noord en Venenlaankwartier**

V A S T G E S T E L D

Inhoud

Toelichting + bijlage Regels + bijlagen Verbeelding

23 mei 2017 Projectnummer 800.31.06.00.00 Projectnummer 800.31.06.00.00

# T o e l i c h t i n g

# I n h o u d s o p g a v e

| 1 | I n l ei d i n g                      |                                      |    |
|---|---------------------------------------|--------------------------------------|----|
|   | 1.1                                   | Aanleiding                           | 5  |
|   | 1.2                                   | Doel van het plan                    | 6  |
|   | 1.3                                   | Systematiek                          | 7  |
|   | 1.4                                   | Leeswijzer                           | 7  |
| 2 |                                       | R u i m t e li j k e s tr u ct u u r | 9  |
|   | 2.1                                   | Ontstaansgeschiedenis                | 9  |
|   | 2.2                                   | Huidige structuur                    | 10 |
| 3 |                                       | B e l e i d s ka d er                | 15 |
|   | 3.1                                   | Rijksbeleid                          | 15 |
|   | 3.2                                   | Provinciaal beleid                   | 16 |
|   | 3.3                                   | Gemeentelijk beleid                  | 18 |
| 4 | O m g ev i n g s t o et s             | 23                                   |    |
|   | 4.1                                   | Geluidhinder                         | 23 |
|   | 4.2                                   | Externe veiligheid                   | 24 |
|   | 4.3                                   | Hinder van bedrijven                 | 27 |
|   | 4.4                                   | Bodem                                | 28 |
|   | 4.5                                   | Luchtkwaliteit                       | 29 |
|   | 4.6                                   | Ecologie                             | 30 |
|   | 4.7                                   | Water                                | 31 |
|   | 4.8                                   | Archeologie                          | 34 |
|   | 4.9                                   | Cultuurhistorie                      | 36 |
|   | 4.10                                  | Duurzaamheid                         | 36 |
|   | 4.11                                  | Vormvrije m.e.r.-beoordeling         | 37 |
|   | 4.12                                  | Kabels en leidingen                  | 38 |
| 5 | J u r i d i s ch e t o el i ch ti n g |                                      |    |
|   | 5.1                                   | Inleiding                            | 39 |
|   | 5.2                                   | Bestemmingsplanprocedure             | 41 |
|   | 5.3                                   | Afstemming op het Besluit Quickwins  | 41 |
|   | 5.4                                   | Toelichting op de bestemmingen       | 43 |
| 6 | U i tv o er b a ar h ei d             | 49                                   |    |
|   | 6.1                                   | Maatschappelijke uitvoerbaarheid     | 49 |
|   | 6.2                                   | Economische uitvoerbaarheid          | 49 |
|   | 6.3                                   | Exploitatieplan                      | 50 |
|   | 6.4                                   | Handhaving                           | 50 |

| 7 | Overleg en inspraak |          |    |
|---|---------------------|----------|----|
|   | 7.1                 | Overleg  | 53 |
|   | 7.2                 | Inspraak | 53 |

# **1** 1 I n l e i d i n g

# 1.1 A a n l e i d i n g

De gemeente Hoorn heeft voor het overgrote deel van haar grondgebied actuele bestemmingsplannen. Het bestemmingsplan De Lanen 2005 wordt nu vanwege de actualiseringsverplichting die voor bestemmingsplannen geldt, herzien. Het plangebied betreft de wijken Hoorn-Noord en het Venenlaankwartier. Het plangebied is aangegeven op onderstaande overzichtskaart.

F i g u u r 1 . W e e r g a v e p l a n g e b i e d

Het plan herziet daarmee de volgende geldende plannen:

- Bestemmingsplan De Lanen 2005 (vastgesteld 04-10-2005).
- Uitwerkingsplan Streektuinen (vastgesteld 01-07-2008).
- Correctieve en partiële herziening van het bestemmingsplan De Lanen 2005 (vastgesteld 07-10-2008).
- Bestemmingsplan TSH-Locatie Hoorn (vastgesteld 27-04-2010).
- Bestemmingsplan Tweeboomlaan 89 (vastgesteld 21-10-2014).

# 1.2 D o e l v a n h e t p l a n

Met de actualisatie van het bestemmingsplan kunnen de huidige inzichten in de ruimtelijke ordening worden verwerkt in het bestemmingsplanbeleid. De koers daarvoor is vastgelegd in de in 2012 vastgesteld structuurvisie. In deze koers staan flexibiliteit en duurzaamheid voorop. De actuele opgaven vragen om kleinschaligheid, identiteit, wijkgerichtheid, kwaliteit van de bestaande stad en het stimuleren van bottom-up initiatieven. Het nieuwe bestemmingsplan moet op deze nieuwe koers kunnen inspelen. Maatschappelijke tendensen als verbouwen, vergroten van de eigen woning om deze levensloopbestendig te maken, bedrijvigheid aan huis, functieverbreding en multifunctioneel gebruik (herbestemmen) van gebouwen dienen daarom een plek te krijgen in het ruimtelijke ordeningsbeleid. Het bestemmingsplan is daarbij gericht op de voorzienbare ontwikkelingen.

Buiten de voorzienbare ontwikkelingen zijn er gedurende de looptijd van het bestemmingsplan nog allerlei ontwikkelingen mogelijk. Voor deze eventuele en thans nog onvoorziene ontwikkelingen heeft de gemeente sinds kort een belangrijk nieuw instrumentarium in handen om daar flexibel op in te kunnen spelen. Op 1 november 2014 is namelijk het Besluit tot wijziging van het Besluit omgevingsrecht (Bor) en diverse andere algemene maatregelen van bestuur in verband met het permanent maken van de Crisis- en herstelwet (Chw) en het aanbrengen van enkele verbeteringen op het terrein van het omgevingsrecht inwerking getreden, kortweg ook wel het Besluit Quickwins (BQw) genoemd. Voor het voorliggende bestemmingsplan is relevant:

- dat het vergunningsvrij kunnen bouwen is vereenvoudigd;
- dat het kunnen afwijken van bestemmingsplannen, als geregeld in artikel 4, Bijlage II Bor (buitenplanse afwijking), is vereenvoudigd en verruimd;
- dat de regelgeving ten aanzien van het mantelzorgwonen is geliberaliseerd.

Dit bestemmingsplan is daarom maar één pijler van de koers in het omgevingsbeleid van de gemeente Hoorn. De andere pijler ligt in de besluiten die worden genomen via het Besluit omgevingsrecht. Met de beide onderdelen tezamen wordt het planologische kader gevoerd voor het omgevingsbeleid dat in de structuurvisie is bepaald.

#### 1.3

#### S y s t e m a t i e k

#### **D i g i ta a l u i tw i ss e l b aar p l an**

Het bestemmingsplan is zodanig vormgegeven dat er sprake is van een digitaal uitwisselbaar plan, wat betekent dat:

- aan alle verschillende objecten op de verbeelding IMRO2012-coderingen zijn toegekend;
- de digitale kaart is vertaald naar de standaardtechniek van uitwisseling GML;
- de toelichting en regels in digitale vorm aan de verbeelding zijn gekoppeld.

Gebruik van de IMRO2012-coderingen zorgt ervoor dat de bestemmingen in de verbeelding eenduidig worden geclassificeerd en dat, met behulp van een conversieprogramma, de verbeelding met regels ook door de ontvanger kan worden gelezen.

Bij de vormgeving van de verbeelding is aangesloten bij het standaardrenvooi, zoals dat is opgenomen in de Standaard Vergelijkbare BestemmingsPlannen (SVBP 2012).

#### 1.4

#### L e e s w i j z e r

De toelichting van dit bestemmingsplan is opgebouwd uit zeven hoofdstukken. Na deze inleiding is in hoofdstuk twee ingegaan op de ruimtelijke structuur van het plangebied en de omgeving. In hoofdstuk drie komen de verschillende beleidskaders aan de orde op Rijksniveau, provinciaal en gemeentelijk niveau. In hoofdstuk vier is verslag gedaan van het onderzoek naar de randvoorwaarden en belemmeringen die gelden vanuit de diverse planologische en milieukundige toetsingskaders. In hoofdstuk vijf is de juridische toelichting op het bestemmingsplan gegeven. Hoofdstuk zes gaat in op de uitvoerbaarheid van het plan, dat in een economisch en maatschappelijk facet uiteengelegd wordt. Tevens wordt daarbij ingegaan op het aspect handhaving. Ten slotte wordt het resultaat van de gevoerde overleg- en inspraakprocedure in het laatste hoofdstuk uitgewerkt.

# **2** 2 R u i m t e l i j k e s t r u c t u u r

#### 2.1

#### O n t s t a a n s g e s c h i e d e n i s

Hoorn-Noord en het Venenlaankwartier, gelegen ten noorden van de binnenstad van Hoorn, behoren tot de eerste uitbreiding van de stad buiten de singels. Ze bevinden zich binnen het veenverkavelingsgebied dat in de twaalfde eeuw is ontgonnen. Kenmerkend voor de veenverkavelingen zijn de langwerpige percelen die door sloten werden begrensd. Karakteristiek voor de structuur van het gebied is dat de straten oost-west zijn georiënteerd, haaks op de Koepoortsweg en de Holenweg.

In de Woningwet van 1901 werden steden met meer dan 10.000 inwoners verplicht een uitbreidingsplan op te stellen. Ook Hoorn werd hiertoe verplicht omdat zij in 1900 10.804 inwoners had. Uitgangspunt van het uitbreidingsplan was de bestaande perceelindeling, om zo ingrijpende onteigeningen te voorkomen. Het plan diende te voorzien in een uitbreiding rondom de Venenlaan en het moest in fases worden uitgevoerd vanwege de langzame groei van de bevolking.

Voor de bouw van woningen kregen woningbouwverenigingen krediet voor de bouw en/of een financieel voordeel voor aankoop van de grond. Het merendeel van de woningen waren rijtjeswoningen van één of twee lagen met kap. Laagbouw overheerste dus. De eerste helft van de twintigste eeuw concentreerde de woningbouw zich grotendeels in het Venenlaankwartier. Er werd een aantal nieuwe straten aangelegd, maar veel werd ook gebouwd aan de bestaande lanen. De sociale woningbouw bepaalt grotendeels het beeld van vooral het Venenlaankwartier en ten dele Hoorn-Noord.

In de periode van 1908 tot 1933 waren een aantal nieuwe straten aangelegd, maar het gemeentebestuur wilde toch een nieuw uitbreidingsplan dat zich zou uitstrekken over de hele gemeente. De opzet van het nieuwe uitbreidingsplan, gemaakt door de Amsterdamse architect Wieger Bruin, was geënt op het verbeteren van de bereikbaarheid van Hoorn en daarmee het stimuleren van de economische ontwikkeling en de bevolkingsgroei. Bruin ontwierp vijf woonwijken waarbij onderscheid werd gemaakt in inkomensklassen tussen de verschillende wijken en buurten. Arbeiderswijken lagen ten noorden van het station en de Schellinkhouterdijk, de wijken voor de middenklasse lagen langs De Weel en in de hoek tussen de Koepoortsweg en de spoorlijn en de wijken voor de elite rondom de Rijks H.B.S. Het uitbreidingsplan voorzag uiteindelijk in de invulling van het hele resterende grondgebied van Hoorn.

Ten noorden van de Venenlaan werd een park met sportvelden gepland. In de jaren dertig kwam het Wilhelminapark hier tot stand als werkverschaffingsproject. Het park, onderdeel van het uitbreidingsplan van Wieger Bruin diende als groene long in de arbeiderswijk.

Na de Tweede Wereldoorlog pakten de woningbouwverenigingen en de particuliere bouwers in de jaren '50 de draad weer op. Buiten de gangbare woningen van twee lagen met kap, kwamen er in deze periode ook meer flatwoningen. Aan het begin van de jaren '60 zestig was een groot deel van het stratennet min of meer volgens het uitbreidingsplan tot stand gekomen. De huidige stedenbouwkundige structuur volgt in grote lijnen het uitbreidingsplan van Wieger Bruin.

In deze periode kwam een groot deel van het gebied ten zuiden van de Venenlaan tot stand. Waar aan de westkant de vooroorlogse bouw vooral aaneengesloten is en de straat smaller is, is de naoorlogse periode, tot de jaren '70, ontworpen met "licht, lucht en ruimte" als uitgangspunt. Naast de woonbebouwing werd ook de keuze gemaakt om in de plinten van een deel van de woonblokken voorzieningen op te nemen die zorgen voor een extra levendigheid.

Het deel van Hoorn-Noord, dat loopt tussen de Koepoortsweg aan de westzijde en de Holenweg aan de oostzijde en de Provincialeweg aan de noordzijde en de Tweeboomlaan aan de zuidzijde, is uitgevoerd zonder het uitbreidingsplan van 1933 als onderlegger. Het is een goed voorbeeld van naoorlogse wederopbouw, dat wordt gekenmerkt door het seriematige karakter. Belangrijk zijn ook de gemeenschappelijke groene ruimten in de wijken. Door deze samenhang tussen het stedenbouwkundig patroon, de eenvoud van de bebouwing en de groene ruimte is er een hoge mate van functionaliteit.

# 2.2 H u i d i g e s t r u c t u u r

Het plangebied beslaat de wijken Hoorn-Noord en het Venenlaankwartier en kent een logische begrenzing. Het plangebied ligt direct ten noorden van de binnenstad van Hoorn. Naast de Provinciale weg, die de noordelijke en oostelijke begrenzing vormt, kan de Willemsweg met daarlangs de Westfriese Omringdijk ten zuiden en de Draafsingel langs de grachten als duidelijk begrenzing gezien worden. Het plangebied wordt tussen de woonwijken Hoorn-Noord en Hoorn-Venenlaankwartier gescheiden door de spoorlijn Hoorn-Enkhuizen en de museumstoomtramlijn Hoorn-Medemblik.

#### **V e r k e er ss t r u c tu u r**

Belangrijke verkeersstructuren liggen grotendeels buiten het plangebied. De hoofdinfrastructuur wordt gevormd door de A7 en de Westfrisiaweg (stroomwegen) die de stad Hoorn ontsluiten. Op stadsniveau is de belangrijkste ontsluitende weg de Provincialeweg (Gebiedsontsluitingswegen type A). De Provincialeweg maakt onderdeel uit van het plangebied. In het plangebied is de Liornestraat het belangrijkste ontsluitingsweg (Gebiedsontsluitingswegen type B). Deze weg sluit de wijken aan op de hoofdstructuur. De Johannes Poststraat, Van Dedemstraat, en Maelsonstraat zijn de belangrijkste verbindingen binnen de wijken (Gebiedsontsluitingswegen type C). De overige wegen zijn gericht op interne ontsluiting (Erftoegangswegen) van de wijken.

Naast de routes voor gemotoriseerd verkeer lopen door het plangebied ook een aantal routes voor openbaar vervoer. Ten eerste zijn dat de museumstoomtramlijn Hoorn-Medemblik en de spoorlijn Hoorn-Enkhuizen, waarvan het station is gelegen ten oosten van het plangebied. Daarnaast rijden door de wijken Hoorn-Noord en Venenlaankwartier een aantal streekbussen over de Provincialeweg, de Liornestraat/J.D. Pollstraat, de Johannes Poststraat en de Draafsingel/Willemsweg.

Figuur 1. Verkeersstructuur Hoorn-Noord en Venenlaankwartier.

#### **O p en b a r e r u i m t e**

De openbare ruimte wordt gevormd door stedelijk groen, water en het verblijfsgebied.

#### **G r o e n**

In het plangebied wordt het groen voornamelijk bepaald door laanbeplanting, vrij kleine groene plekken tussen hoogbouw, een klein park aan de Poststraat, omgeving Wilhelminapark en een groenstrook langs de Provincialeweg. De wijk

is globaal onder te verdelen in vier karakters, de lanen, de hoogbouw, omgeving Wilhelminapark en de strook langs de Holenweg.

Het groene karakter wordt vooral bepaald door de singel- en laanbeplanting. Door het gebruik van deze laanbeplanting ontstaan sfeervolle woonomgevingen zoals de Eikstraat, de Koepoortsweg en de Tweeboomlaan.

In het plangebied komen verschillende gedeelten met hoogbouw in stroken voor, met daartussen groene plekken. De waarde van dit groen is het bieden van lucht en licht tussen de gebouwen en is daardoor van groot belang. Deze plekken bestaan veelal uit opgaande beplanting, grasvelden en/of bomen en bieden plaats aan speelplekken.

Het groene en rijke karakter van het Wilhelminapark straalt uit naar zijn omgeving. Aan het park zijn vrijstaande woningen in Engelse Landschapstijl gelegen. In het park zelf bevindt zich een organisch vormgegeven vijver met harde overs en een fontein, gazon met groepen bloeiende heesters en groepen bijzondere volwassen bomen.

Het gebied rond de Holenweg heeft een zeer groen karakter. Het gebied tussen de Tweebomenlaan, Poststraat en Liornestraat is zeer groen en wordt bepaald door een karakter van losse gebouwen in het groen. Bovendien sluit het gebied aan op de parkstrook langs de Poststraat, waardoor een aaneengesloten groengebied ontstaat.

#### **W a t er**

Het water bevindt zich in het plangebied voornamelijk langs infrastructuur en in het Wilhelminapark.

#### **V o o r z i en i n g en en b ed r i j v en**

Het plangebied kent een groot aantal voorzieningen zoals; onderwijsvoorzieningen op verschillende niveaus, culturele voorzieningen, sportcentra, gezondheids- en welzijnsvoorzieningen, religieuze voorzieningen, en recreatievoorzieningen. Ook bedrijvigheid is in de wijken aanwezig. Met name hebben de grote bedrijven zich gevestigd op het bedrijventerrein Holenweg, en vindt de overige bedrijvigheid veelal aan huis plaats. Naast voorzieningen en bedrijvigheid zijn in de wijken ook diverse commerciële voorzieningen aanwezig, zoals supermarkten.

#### **S t a d sv er n i eu w i n g**

Uit paragraaf 2.1 blijkt dat in het voorliggende plangebied (deels) sprake is van oudere wijken, waarbij deze wijken het gevaar lopen om 'uit de tijd' te raken door veroudering. Deze verouderde wijken komen dan ook in aanmerking voor stadsvernieuwing. Bij stadsvernieuwing kan worden gedacht aan sloop- en nieuwbouwwerkzaamheden, renovatie van huurwoningen, de aanpak van riolering en/of wegen. Binnen het plangebied bestaat echter nog geen concreet voornemen (waar, op welke wijze en wanneer) voor stadsvernieuwing. In dit bestemmingsplan is dan ook geen specifieke regeling voor stadsvernieuwing opgenomen.

# **3** 3 B e l e i d s k a d e r

# 3.1 R i j k s b e l e i d

#### **S t r u c t u u r v i si e I n f r a st r u c t u u r en Ru i m t e**

3 Op 13 maart 2012 is de Structuurvisie Infrastructuur en Ruimte (SVIR) van kracht geworden. Deze structuurvisie vervangt onder andere de Nota Ruimte. In de structuurvisie staan alle plannen voor ruimte en mobiliteit voor de komende decennia. Met de structuurvisie wordt een vereenvoudiging van de bestaande regelgeving nagestreefd, waarin meer verantwoordelijkheid bij de lagere overheden komt te liggen.

Het Rijk streeft naar een concurrerend, bereikbaar, leefbaar en veilig Nederland. Het Rijk wil inzetten op topsectoren, zoals logistiek, water, hightech, creatieve industrie, chemie en voedsel en tuinbouw, waar de kracht van Nederland ligt ten opzichte van internationale concurrenten. De bereikbaarheid en mobiliteit van personen en goederen is daarbij van groot belang. Ontwikkelingen in leefbaarheid en veiligheid hangen sterk samen met bevolkingsgroei- en krimp. De veranderende behoeften op het gebied van wonen en werken leggen daarbij een extra druk op een markt waar de totale vraag afneemt: kwaliteit gaat voor kwantiteit. Voor elk van de in de SVIR opgenomen rijksdoelen worden in de nota specifieke nationale belangen benoemd.

De ladder voor duurzame verstedelijking werkt met de volgende opeenvolgende stappen ('de treden van de ladder'):

- 1. Beoordeling door betrokken overheden of de beoogde ontwikkeling voorziet in een regionale, intergemeentelijke vraag voor bedrijventerreinen, kantoren, woningbouwlocaties en andere stedelijke voorzieningen. Naast de kwantitatieve beoordeling (aantal hectares of aantallen woningen) gaat het ook om kwalitatieve vraag (bijvoorbeeld een bedrijventerrein waar zware milieuhinder mogelijk is of een specifiek woonmilieu) op regionale schaal.
- 2. Indien de beoogde ontwikkeling voorziet in een regionale, intergemeentelijke vraag, beoordelen betrokken overheden of deze binnen bestaand bebouwd gebied kan worden gerealiseerd door locaties voor herstructurering of transformatie te benutten.
- 3. Indien herstructurering of transformatie van bestaand bebouwd gebied onvoldoende mogelijkheden biedt om aan de regionale, intergemeentelijke vraag te voldoen, beoordelen betrokken overheden of deze vraag op locaties kan worden ontwikkeld die passend multimodaal ontsloten zijn of als zodanig worden ontwikkeld.

#### **L ad d er v o o r d u u r z am e v er s t ed e li j ki n g**

In de Structuurvisie Infrastructuur en Ruimte is, zoals aangegeven, de ladder voor duurzame verstedelijking geïntroduceerd. Deze ladder is per 1 oktober 2012 als motiveringseis in het Besluit ruimtelijke ordening opgenomen. Daarin staat dat er pas sprake kan zijn van een nieuwe stedelijke ontwikkeling als herstructurering of transformatie van bestaand stedelijk gebied onvoldoende ruimte biedt om aan de ruimtevraag van het plan te voldoen. Het begrip 'stedelijke ontwikkeling' is daarbij als volgt gedefinieerd: ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

Het onderhavige plan is conserverend van aard. Voor zover sprake is van een ontwikkeling of functiewijziging, is daarbij sprake van een herstructurering van het stedelijk gebied. Het plan is daarmee in overeenstemming met de ladder voor duurzame verstedelijking.

#### **A M v B R u i m t e**

De borging van de uitspraken uit de SVIR heeft in juridische zin plaatsgevonden in het Besluit algemene regels ruimtelijke ordening (Barro). Dit Besluit is op 30 december 2011 in werking getreden. In het Barro zijn de verschillende nationale belangen vastgelegd die doorwerking moeten krijgen bij lagere overheden. Het gaat om de volgende nationale belangen: rijksvaarwegen, project Mainportontwikkeling Rotterdam, kustfundament, grote rivieren, Waddenzee en waddengebied, defensie, Ecologische Hoofdstructuur, erfgoederen van universele waarden, hoofdwegen en hoofdspoorwegen, elektriciteitsvoorziening, buisleidingen van nationaal belang voor vervoer van gevaarlijke stoffen, primaire waterkeringen buiten het kustfundament en het IJsselmeergebied. De hoofdspoorweg Hoorn-Enkhuizen maakt deel uit van het plangebied. Aangezien het plangebied conserverend van aard is, komen nationale belangen niet in het geding.

### 3.2 P r o v i n c i a a l b e l e i d

#### **S t r u c t u u r v i si e N o o r d -H o l l an d 2 0 4 0**

Op 21 juni 2010 is door Provinciale Staten van Noord-Holland de Structuurvisie Noord-Holland 2040 "Kwaliteit door veelzijdigheid" vastgesteld. Op 3 november 2010 is deze in werking getreden. In de structuurvisie geeft de provincie aan welke provinciale belangen een rol spelen bij de ruimtelijke ordening in Noord-Holland. Daarmee is het een leidraad voor de manier waarop de ruimte in Noord-Holland de komende dertig jaar moet worden ontwikkeld. In het bijbehorende uitvoeringsprogramma is dit uitgewerkt in concrete activiteiten om de visie te realiseren en via de Provinciale Ruimtelijke Verordening Structuurvisie (PRVS) is de doorwerking naar gemeentelijke bestemmingsplannen geregeld.

Uitgangspunt voor 2040 is "Kwaliteit door veelzijdigheid". Noord-Holland moet aantrekkelijk blijven in wat het is: een diverse, internationaal concurrerende regio, in contact met het water en uitgaande van de kracht van het landschap. Gelet op voorgaande doelstelling heeft de provincie een aantal provinciale belangen aangewezen. De drie hoofdbelangen vormen gezamenlijk de ruimtelijke hoofddoelstelling van de provincie.

F i g u u r 2 . H o o f d d o e l s t e l l i n g r u i m t e l i j k b e l e i d ( b r o n : p r o v i n c i e N o o r d - H o l l a n d )

De structuurvisie is uitsluitend bindend voor de provincie zelf en niet voor gemeenten en burgers. Om de provinciale belangen uit de structuurvisie door te laten werken, heeft de provincie de Provinciale Ruimtelijke Verordening Structuurvisie opgesteld. Hierin wordt een aantal algemene regels vastgesteld omtrent de inhoud van en de toelichting op bestemmingsplannen over onderwerpen in zowel het landelijk als het bestaand bebouwd gebied van Noord-Holland.

#### **P r o v i n ci a l e Ru i m t e li j k e V e r o r d en i n g S tr u c tu u r v i si e**

Om de provinciale belangen, die in de structuurvisie zijn gedefinieerd, door te laten werken, heeft de provincie parallel aan de structuurvisie de Provinciale Ruimtelijke Verordening Structuurvisie (PRVS) vastgesteld. In de verordening zijn verschillende regels opgenomen. Er zijn regels voor het gehele provinciale gebied, regels voor uitsluitend het bestaand bebouwd gebied en regels voor uitsluitend het landelijk gebied. Afhankelijk van de ligging van het plangebied zijn de regels uit de verordening al dan niet van toepassing.

Het plangebied wordt tot het bestaand bebouwd gebied gerekend. Op het gebied van invulling van bestaand bebouwd gebied geeft de provincie grote vrijheid aan gemeenten. Het bestemmingsplan is conserverend van aard en maakt geen nieuwe ruimtelijke ontwikkelingen mogelijk. Het bestemmingsplan past in het beleid zoals dat is geformuleerd in de Provinciale Ruimtelijke Verordening Structuurvisie.

### 3.3 G e m e e n t e l i j k b e l e i d

Centraal in het gemeentelijke ruimtelijke ordeningsbeleid staat de in 2012 vastgestelde structuurvisie. Daarnaast zijn er voor het bestemmingsplan diverse relevante beleidsnota's die zijn vertaald in de planregels. In deze paragraaf worden deze beleidsdocumenten behandeld.

#### **S t r u c t u u r v i si e H o o r n**

Op 10 juli 2012 is de Structuurvisie Hoorn vastgesteld. De structuurvisie is een uitwerking van de Stadsvisie uit 2005. De Structuurvisie onderscheidt acht belangrijke maatschappelijke opgaven:

- 1. Bouwen en transformeren voor de vergrijzing.
- 2. Vasthouden van jonge gezinnen.
- 3. Ontwikkelen van aantrekkelijke stad in een complete regio.
- 4. Bestaande woningvoorraad aantrekkelijk houden.
- 5. Balans wonen en werken.
- 6. Economie verbreden.
- 7. Compleet pakket aan voorzieningen bieden.
- 8. Branding en profilering van Hoorn verbeteren.

In de structuurvisie wordt aangegeven dat Hoorn een andere fase in gaat: van groeikern naar volwassen stad. De laatste uitbreidingsplannen worden afgerond en de aandacht verschuift naar de bestaande stad. De toekomstige behoeften moeten daarbij worden opgevangen via de herstructurering en de inbreiding in de bestaande stad.

Hoorn-Noord, Venenlaankwartier en de Grote Waal Oost worden in de structuurvisie aangemerkt als Stadswijk. Dit zijn levendige wijken met een aantrekkelijke functiemix. De woonfunctie overheerst, maar verspreid zijn ook voorzieningen. Specifiek voor het plangebied heeft de structuurvisie het volgende gebiedsgerichte beleid, waaruit motto's voortvloeien.

Het Venenlaankwartier wordt omschreven als oudere stadswijk die nu al een stadse menging heeft. De ligging nabij het centrum rechtvaardigt de stedelijke sfeer. Een wijk voor een brede doelgroep met accent op de starters en senioren.

Hoorn-Noord wordt getypeerd als oude, karakteristieke stadswijk met stedelijke kwaliteit. De kwaliteit en diversiteit van de linten wordt doorgezet in de hele wijk. Een wijk voor een brede doelgroep met accent op de starters en senioren.

Naast dit gebiedsgerichte beleid kent de structuurvisie beleid ten aanzien van de economische ontwikkeling in de vorm van wijkeconomie en stedelijke economie. Ook is er beleid ten aanzien van duurzaamheid in de vorm van fysieke duurzaamheid en sociale duurzaamheid.

#### **B e l e i d v er b l i j fs r u i m t e to e r i s t e n**

De gemeente Hoorn richt zich op het stimuleren van toerisme. Een belangrijk onderdeel daarvan is de beschikbaarheid van voldoende verblijfsruimten voor toeristen om aan deze vraag te voldoen. Attracties, horeca en detailhandel zijn voor een deel afhankelijk van het verblijfstoerisme. Daarbij stimuleert toerisme het voorzieningenniveau en draagt het, zowel direct als indirect, bij aan werkgelegenheid.

De gemeente wil ook consumentverzorgende bedrijfsactiviteiten in woningen stimuleren. Onderdeel hiervan is het bieden van de mogelijkheid aan bewoners om verblijfsruimten aan toeristen te kunnen bieden. In de notitie worden de voorwaarden bepaald die gesteld worden aan pensions en bed & breakfasts om de belangen van bewoners te waarborgen.

Ten aanzien van pensions kan geen algemeen geldend beleid worden ontwikkeld, omdat de situaties te veel verschillen en dit juist te beperkend zou werken. De beoordeling of een pension wel of niet passend is op een bepaalde locatie, wordt per geval afgewogen en waar nodig worden hier voorwaarden aan verbonden.

In tegenstelling tot een pension, is de impact van een bed & breakfast beperkt. Een bed & breakfast is daarom aanvaardbaar binnen de bestemming 'Wonen'. De impact van een bed & breakfast is relatief gering en ondergeschikt aan wonen. De woonfunctie blijft dus de hoofdfunctie. Mits die behouden blijft en eventuele overlast voor de omgeving wordt beperkt, kan medewerking worden verleend aan de vestiging van een bed & breakfast. In de beleidsnotitie zijn de geldende voorwaarden bepaald, die als uitgangspunt zijn genomen in het voorliggende bestemmingsplan.

#### **N o ti ti e l ev en s lo o pg es c h i k t w o n e n**

Er is een toename vraag naar levensloopgeschikte woningen. Belangrijke oorzaken hiervan zijn de wens en de noodzaak om zelfstandig te blijven wonen in combinatie met de vergrijzing. Aangezien er minder nieuwbouw wordt gerealiseerd dan in het verleden, zal nieuw aanbod van levensloopgeschikte woningen vooral moeten worden gecreëerd binnen bestaande bebouwing. Voor bestemmingsplannen betekent dit dat deze moeten voorzien in het mogelijk maken van zowel de bouw van levensloopgeschikte woningen als de verbouw en aanpassing van bestaande woningen. Naast het fysieke domein is ook het sociale domein van belang, waarbij het gaat om zorgvoorzieningen die het de ouder wordende bewoner mogelijk maken om lang in een woning te blijven woning. De notitie Levensloopgeschikt wonen streeft een integrale benadering tussen het fysieke en het sociale domein na.

De notitie geeft als aanbeveling dat in meer conserverende bestemmingsplannen, zoals het voorliggende, voldoende flexibiliteitsbepalingen opgenomen dienen te worden, waarbij wel rekening gehouden wordt met het bieden van voldoende rechtszekerheid.

In te actualiseren bestemmingsplannen en via afwijkingsprocedures van het bestemmingsplan wordt de binnenplanse afwijkingsregel voor extra bouwoppervlak ten behoeve van de huisvesting voor minder validen, tevens open gesteld voor levensloopgeschikt wonen. (Het gaat hier om het realiseren van 30 m² extra aan- en uitbouwen ten behoeve van het realiseren van een compleet woonprogramma in de eerste bouwlaag). Voor grotere uitbreidingen kan door middel van maatwerk medewerking worden verleend via een reguliere afwijkingsprocedure.

De gemeente streeft er tevens naar dat nieuwbouwwoningen voldoen aan het Woonkeur. Ook moeten projectontwikkelaars en woningbouwcorporaties uitgedaagd worden om zich meer te richten op de bouw van levensloopbestendige woningen.

Over het algemeen willen mensen die prettig in hun huis wonen, daar tot op hoge leeftijd volhouden. De maatregelen die gericht zijn op levensloopgeschikt wonen kunnen daarom op zich op een groot maatschappelijk draagvlak rekenen. De keerzijde ervan is dat te royale uitbreidingsmogelijkheden van woningen ten koste gaan van het woon- en leefklimaat van de directe omgeving. Dit kan ondervangen worden door te werken met het sluiten van een burenakkoord. Op 18 februari 2014 is de beleidsnotitie Levensloopgeschikt wonen vastgesteld door het college.

#### **B e l e i d sr eg e l lo c a ti e c r i t e r i a h u i sv e st i n g E U - a r b ei d s m i g r an t en**

In West-Friesland is een groot aantal EU-arbeidsmigranten werkzaam. De verantwoordelijkheid voor het bieden van fatsoenlijke huisvesting aan deze groepen ligt in de eerste plaats bij de werkgevers. De kaders met bijbehorende ruimtelijke voorwaarden worden door de overheid gesteld.

Niet elke plek leent zich voor huisvesting van arbeidsmigranten vanwege het behouden van een goed woon- en leefklimaat of overlast. Om te voorkomen dat ongeschikte plekken ook ingevuld worden voor huisvesting van EUarbeidsmigranten, zijn in de beleidsnotitie ruimtelijke voorwaarden opgesteld.

#### **B e l e i d sn o ti ti e lo c at i e cr i t e r i a h u i sv e sti n g E U - a r b ei d s m i g r an t en**

In de beleidsnotitie 'ruimtelijke voorwaarden huisvesting EU-arbeidsmigranten in semi-permanente voorzieningen' zijn de kaders opgenomen waarbinnen huisvesting van EU-arbeidsmigranten mogelijk is.

De voorwaarden betreffen:

- omvang en concentratie van semi-permanente voorzieningen voor EUarbeidsmigranten. Er is een beperking opgenomen van 120 slaapplaatsen. Binnen kantoorpanden geldt dit maximum niet, omdat dit aansluit bij het landelijk beleid dat kantoorpanden voor huisvesting van arbeidsmigranten aangewend mogen worden.
- beheer en nachtregister vereist.
- een goed woon- en leefklimaat voor de arbeidsmigrant en de omgeving, dus geen overlast.
- voorwaarden voor inrichting, oppervlakten van leefruimten en ontspanningsmogelijkheden.
- een locatie die goed is qua ontsluiting en niet zorgt voor extra verkeersdruk in de omgeving, en voorziet in voldoende parkeergelegenheid.
- de voorziening moet stedenbouwkundig en wat betreft welstand goed ingepast worden.
- de voorziening moet voldoen aan bouwkundige en brandveiligheidseisen.
- er is overeenstemming met de eigenaar van de gronden.

#### **B e l e i d sn o ti ti e s t an d p l a a ts e n b e l ei d Ho o r n 2 0 1 4**

Deze beleidsnotitie is op 25 februari 2014 vastgesteld. Dit beleid maakt onderscheid tussen individuele standplaatsen en kiosken. Het doel van een standplaats is het vergroten van het verzorgingsniveau in de omgeving. Ook standplaatsen op particulier terrein vallen onder het beleid. Op het standplaatsenbeleid zijn diverse wetten van toepassing. De belangrijkste is de Algemene Plaatselijke Verordening (APV). In de APV zijn geen toelatingscriteria opgenomen, maar uitsluitend weigeringsgronden. De standplaatsen dienen mogelijk te zijn binnen het bestemmingsplan. Wanneer dit niet het geval is, moet eerst een afwijkingsprocedure worden gevolgd.

#### **B e l e i d sr eg e l s t an d p la a t s en b el e i d Ho o r n 2 0 1 4**

- Een standplaats kan worden toegekend wanneer er sprake is van een aanvulling op het bestaande verzorgingsniveau. Dat betekent dat er ter plaatse een ruimer assortiment beschikbaar komt voor de consument. De standplaats mag daarbij dus niet dusdanig verstorend werken op de reguliere detailhandel dat bestaande winkels geen bestaansmogelijkheid meer hebben en moeten sluiten.
- Toestemming van de grondeigenaar indien de grond van een private partij is.
- Er is geen belemmering voor aanwezige kabels en leidingen.
- De standplaats dient op een ordelijke en ruime wijze in de omgeving te worden geplaatst. Voor standplaatsen gelden verder de volgende algemene bepalingen:
	- Standplaatsen worden in beginsel niet toegelaten:
		- op parkeerplaatsen;
		- binnen een afstand van 500 meter van scholen, sportverenigingen en woonwijken (ter beoordeling aan het college).
- Er wordt slechts één standplaats toegelaten per winkelcentrum of afgebakend gebied (ter beoordeling aan het college).
- Niet buiten openingstijden van winkels.
- Niet in winkelcentra voor producten die in het winkelcentrum als hoofdproduct worden verkocht (ter beoordeling aan het college).
- Standplaatsen dienen elke dag ontruimd te worden.
- Voldoende parkeergelegenheid.
- Verkeersveiligheid ter plaatse mag niet verslechteren.
- In voorzieningen zoals water, stroom, etc. dient door de standplaatshouder zelf te worden voorzien.
- Er dient voldaan te worden aan de relevante milieunormen.
- De volksgezondheid mag op geen enkele wijze in het geding zijn.
- Er mag geen terrasfunctie zijn, met uitzondering van recreatiegebieden. Er mogen geen alcoholische dranken worden verkocht.
- De standplaats mag geen hinder of overlast voor de omgeving
- Aanvragers die reeds op de wachtlijst staan voor een standplaats hebben voorrang. Wel dient voldaan te worden aan de toetsingscriteria.

# 4 O m g e v i n g s t o e t s

**4** Om de uitvoerbaarheid van dit bestemmingsplan te toetsen, is het noodzakelijk dat verschillende onderzoeken worden uitgevoerd. Er is daarom onderzoek gedaan naar de volgende aspecten: geluidhinder, externe veiligheid, hinder van bedrijven, bodem, luchtkwaliteit, ecologie, water, archeologie en cultuurhistorie, duurzaamheid en kabels en leidingen.

# 4.1

#### G e l u i d h i n d e r

De Wet geluidhinder (Wgh) bepaalt dat de 'geluidbelasting' op gevels van woningen en andere geluidsgevoelige objecten niet hoger mag zijn dan een in de wet bepaalde norm.

De regelgeving voor het geluid wordt gefaseerd herzien. Dit is allereerst gedaan voor de rijksinfrastructuur. In hoofdstuk 11 Wet milieubeheer staan regels over de geluidproductieplafonds voor hoofdspoorwegen en rijkswegen.

Dit onderdeel heeft geen betrekking op de bouw van geluidsgevoelige objecten langs wegen en spoorwegen met geluidproductieplafonds. Daarop blijven voor de beoordeling van geluidhinder voorlopig de regels van de Wet geluidhinder van toepassing. Ook op decentraal beheerde wegen en spoorwegen blijft de Wet geluidhinder van toepassing. Dit betekent voor het plangebied dat de geluidproductieplafonds voor de spoorlijn Hoorn-Enkhuizen van toepassing zijn. Voor de museumstoomtramlijn Hoorn-Medemblik gelden deze niet en is de Wgh van toepassing.

Met dit bestemmingsplan worden bij recht geen nieuwe geluidsgevoelig functies in het plangebied mogelijk gemaakt. Het plan voorziet niet in wijzigingen nabij de spoorweg. De geluidproductieplafonds geven de geluidsruimte van de spoorweg aan.

Daarnaast vindt in het plangebied geen reconstructie van de weginfrastructuur plaats die van invloed is op geluidsgevoelige objecten in de omgeving. Akoestisch onderzoek naar wegverkeerslawaai is daarom niet nodig.

Voor het railverkeerslawaai geldt dat de museumstoomtramlijn Hoorn-Medemblik (tra-ject 457) een zonebreedte van 100 m kent. Met dit bestemmingsplan worden geen ruimtelijke ontwikkelingen mogelijk gemaakt, waarbij nieuwe geluidsgevoelige functies binnen deze zone van 100 m van de stoomtramlijn betrokken zijn. Daarom is nader akoestisch onderzoek naar railverkeerslawaai niet noodzakelijk.

Dit bestemmingsplan is conserverend van aard. Er vinden geen nieuwe ruimtelijke ontwikkelingen plaats waarbij geluidsgevoelige functies zijn betrokken. Het bestemmingsplan mag uit oogpunt van geluidhinder uitvoerbaar worden geacht.

# 4.2 E x t e r n e v e i l i g h e i d

De overheid heeft de afgelopen jaren veiligheidsnormen vastgelegd die in acht moeten worden genomen en waarmee zowel op het gebied van milieu als op het gebied van de ruimtelijke ordening rekening moet worden gehouden. Onderdeel van het veiligheidsbeleid is dat de afwegingen, ten aanzien van risico's op ongevallen die doden en gewonden tot gevolg kunnen hebben, duidelijk zichtbaar moeten worden gemaakt en niet langer onbewust of impliciet plaatsvinden.

#### **P l a a t sg eb o n d e n e n g r o ep sr i si co**

Binnen het externe veiligheidsbeleid wordt onderscheid gemaakt tussen plaatsgebonden risico en groepsrisico. Het plaatsgebonden risico zegt iets over de theoretische kans op overlijden op een bepaalde plaats voor een persoon die een jaar lang onbeschermd op die plaats zou verblijven. Hiervoor geldt dat een kans groter dan 1 op het miljoen per jaar (10-6 /jaar) onacceptabel wordt geacht. De norm voor het plaatsgebonden risico is bij kwetsbare objecten een grenswaarde die niet mag worden overschreden. Voor beperkt kwetsbare bestemmingen geldt een genuanceerder beleid. Hiervoor is deze contour een richtwaarde. Tussen de PR10-5 - en PR10-6 -contour mogen, mits gemotiveerd, zich beperkt kwetsbare bestemmingen bevinden. In het "Besluit externe veiligheid inrichtingen" (Bevi) worden grenswaarden gegeven voor het plaatsgebonden risico. Voor het groepsgebonden risico zijn slechts richtwaarden (oriënterende waarden) gegeven. Overschrijding van oriënterende waarden is toegestaan wanneer de gemeente dit voldoende kan motiveren.

#### **R i si co k aa r t**

De provincie Noord-Holland heeft een risicokaart vervaardigd, waarop verschillende risicobronnen en risico-ontvangers zijn aangegeven. Op de risicokaart staan gegevens die met risico te maken hebben, zoals risicoveroorzakende bedrijven die gevaarlijke stoffen gebruiken of produceren of opslaan en ook het vervoer/transport van grote hoeveelheden gevaarlijke stoffen. Gevaarlijke stoffen zijn in dit geval stoffen die een schadelijke invloed hebben op de gezondheid en het milieu.

Om na te gaan of bij het planvoornemen ook aandachtspunten op het vlak van de externe veiligheid aanwezig zijn, is de risicokaart van de provincie Noord-Holland geraadpleegd.

F i g u u r 3 . F r a g m e n t r i s i c o k a a r t ( b r o n : p r o v i n c i e N o o r d - H o l l a n d )

Van deze risicokaart valt af te leiden dat in de zuidoostelijke hoek van het plangebied een LPG tankstation is gevestigd. Ten noorden van het plangebied lopen twee aardgastransportleidingen naar een gasontvangststation. De Provincialeweg (N506) wordt bovendien gebruikt als transportroute voor gevaarlijke stoffen over wegen.

#### **L P G t an k st a ti o n**

In het plangebied is een LPG-tankstation (afleverpunt) aanwezig. Het gaat om de locatie Willemsweg 67. Het LPG-vulpunt en opslagreservoir bevinden zich buiten het plangebied. Het tankstation kent een vergunde doorzet van minder dan 1.000 m3 per jaar. Voor dergelijke tankstations geldt een plaatsgebonden risicocontour 10-6 vanuit het vulpunt (40 m), vanuit het opslagreservoir (25 m) en de afleverzuil (15 m). Binnen deze contouren zijn geen (beperkt) kwetsbare objecten aanwezig.

Naast de plaatsgebonden risicocontour kent het tankstation een invloedsgebied van 150 m waarbinnen het groepsrisico verantwoord dient te worden. Het tankstation heeft een milieuvergunning d.d. 19 mei 2009. Het groepsrisico van het tankstation is bij deze vergunning verantwoord. Het bestemmingsplan is een conserverend plan dat binnen het invloedsgebied geen nieuwe ontwikkelingen mogelijk maakt. Het bestemmingsplan veroorzaakt daarmee geen toename van het groepsrisico.

#### **A a r d g a s tr an s po r tl ei d i n g en**

Ten noorden van het plangebied lopen twee aardgastransportleidingen; W-573- 12 (zuidelijkste leiding) en W-573-04. Voor deze leidingen geldt geen PR=10-6 risicocontour. In onderstaande tabel zijn de letaliteitsgrenzen van beide buisleidingen weergegeven. Het invloedsgebied loopt tot aan de 1% letaliteitsgrens van de buisleiding.

Tabel 1. Letaliteitsgrenzen aardgastransportleidingen

|          | 100% letaliteitsgrens (m) | 1% letaliteitsgrens (m) |
|----------|---------------------------|-------------------------|
| W-573-12 | 50                        | 95                      |
| W-573-04 | 40                        | 70                      |

Uit deze gegevens blijkt dat het invloedsgebied van de aardgastransportleiding W-573-12 maatgevend is. Deze buisleiding heeft het grootste invloedsgebied en ligt het dichtst bij het plangebied. Binnen het invloedsgebied van deze buisleiding zijn in het geldend bestemmingsplan geen bouwvlakken opgenomen. Op grond hiervan is aanleg, bouw, of vestiging van (beperkt) kwetsbare objecten binnen het invloedsgebied van de buisleidingen niet mogelijk. In voorliggend bestemmingsplan wordt deze situatie overgenomen. Er is daardoor op grond van het Besluit externe veiligheid buisleidingen (Bevb) geen noodzaak om het groepsrisico te verantwoorden.

#### **D e Pr o v i n ci a l ew eg**

De Provincialeweg (N506) wordt gebruikt voor transport van gevaarlijke stoffen over de weg. Voor deze weg geldt een invloedsgebied van 200 meter aan beide zijden van de weg. De Provincialeweg beschikt niet over een PR=10-6 risicocontour en er is geen plasbrandaandachtsgebied aanwezig.

Uitgangspunt is dat het groepsrisico verantwoord moet worden als het plangebied is gelegen binnen het invloedsgebied. Verantwoording van het groepsrisico is op grond van artikel 8, lid b, Besluit externe veiligheid transportroutes (Bevt) niet noodzakelijk wanneer:

- 1° het groepsrisico, gelet op de redelijkerwijs te verwachten verandering van de dichtheid van personen, bedoeld in het eerste lid, onderdeel a, onder 2°, met niet meer dan tien procent toeneemt, en
- 2° de oriëntatiewaarde, gelet op de dichtheid van personen, bedoeld in het eerste lid, onderdeel a, onder 1° en 2°, niet wordt overschreden.

Gezien het conserverende karakter van dit bestemmingsplan is geen dusdanige toename van de dichtheid van personen in het plangebied te verwachten, dat het groepsrisico toeneemt met meer dan tien procent. Een verantwoording van het groepsrisico is hierdoor niet aan de orde.

De risicobronnen in en rondom het plangebied leiden niet tot aanvullende regels in het bestemmingsplan. Er zijn geen belemmeringen in het kader van externe veiligheid voor het onderhavige bestemmingsplan.

# 4.3 H i n d e r v a n b e d r i j v e n

Op grond van de Wet milieubeheer zijn bedrijven en instellingen voor de exploitatie van het bedrijf verplicht te voldoen aan de eisen van het Activiteitenbesluit, waarbij onder andere rekening gehouden dient te worden met de omliggende woonbebouwing. Dit geldt tenzij anders bepaald is in bijlage I van het Besluit omgevingsrecht of wanneer bedrijven in Bijlage 1 van het Activiteitenbesluit zijn aangewezen als vergunningplichtige inrichting.

Uit de geactualiseerde publicatie "Bedrijven en milieuzonering" (2009) van de Vereniging van Nederlandse Gemeenten (VNG) wordt de richtafstandenlijst voor milieubelastende activiteiten gehanteerd. Per bedrijfstype zijn voor elk van de aspecten geur, stof, geluid en gevaar de minimale afstanden aangegeven die in de meeste gevallen kunnen worden aangehouden tussen een bedrijf of voorziening en hindergevoelige objecten, zoals woningen, om hinder en schade aan mensen binnen aanvaardbare normen te houden. De grootste afstand is bepalend. Het betreft een afstand tot een woning in een rustige woonwijk.

Voor de gemengde delen van het plangebied kent de VNG-brochure een andere systematiek. In de VNG-brochure "Bedrijven en milieuzonering" is voor gebieden met functiemenging een aparte lijst (bijlage 4) opgenomen. In gebieden met functiemenging gelden geen richtafstanden1 . De toelaatbaarheid van milieubelastende functies in gebieden met functiemenging wordt beoordeeld aan de hand van de volgende drie ruimtelijk relevante milieucategorieën:

- categorie A: activiteiten die zodanig weinig milieubelastend voor hun omgeving zijn, dat deze aanpandig aan woningen kunnen worden uitgevoerd;
- categorie B: activiteiten die in een gemengd gebied kunnen worden uitgeoefend, echter met een zodanige milieubelasting voor hun omgeving dat zij bouwkundig afgescheiden van woningen en andere gevoelige functies dienen plaats te vinden;
- categorie C: de activiteiten zoals genoemd onder B, waarbij door de relatief grote verkeersaantrekkende werking een ontsluiting op de hoofdinfrastructuur is aangewezen.

| Bestaande bedrijvigheid            | Categorie (richtafstand) |
|------------------------------------|--------------------------|
| Koepoortsweg: een bakkerij         | 2 (30 m)                 |
| Tweeboomlaan: een bouwbedrijf      | 3.1 (50 m)               |
| Drieboomlaan: een rijwielhandel    | 1 (10 m)                 |
| Drieboomlaan: een transportbedrijf | 3.1 (50 m)               |

In het plangebied is de volgende bedrijvigheid aanwezig:

<sup>1</sup> Als vuistregel ten opzichte van de richtafstandenlijst wordt ter vergelijking één afstandstap afgetrokken.

| Koepoortsweg: een bouwbedrijf | 3.1 (50 m) |
|-------------------------------|------------|

In het plangebied komen diverse functies naast elkaar voor, waarbij de nadruk ligt op de woonfunctie. In het verleden is bij de vestiging van bedrijven en voorzieningen in het plangebied in het kader van de milieuwetgeving beoordeeld in hoeverre dit aanvaardbaar was en aan welke eventuele te stellen voorschriften zou moeten worden voldaan. Vanwege deze situatie is de aanwezigheid van de verschillende hinderveroorzakende functies dan ook aanvaardbaar.

Bedrijvigheid in de categorieën 1 en 2 worden aanvaardbaar geacht in een gebied waarbij de nadruk ligt op de woonfunctie. Het goede woon- en leefklimaat wordt niet onevenredig aangetast.

Bedrijven en voorzieningen die in de huidige situatie niet kunnen voldoen aan de geldende minimale richtafstanden worden op de verbeelding specifiek aangeduid. Het gaat hierbij om bedrijvigheid vanaf categorie 3.1. Hiermee kan de huidige situatie wel worden voortgezet, maar kan geen gelijkwaardige hinder veroorzakende functie uit dezelfde milieucategorie terugkeren in een toekomstige situatie bij bedrijfsbeëindiging. Enkel bedrijvigheid en voorzieningen uit lagere categorieën 1 en 2 zijn dan nog mogelijk.

De uitvoerbaarheid van het voorliggende bestemmingsplan wordt niet door (milieu)hinder van bedrijven gehinderd.

# 4.4 B o d e m

In het Besluit ruimtelijke ordening (Bro) is bepaald dat in de toelichting op een bestemmingsplan inzicht verkregen moet worden over de uitvoerbaarheid van het plan. Dit betekent dat er onder meer inzicht verkregen moet worden in de noodzakelijke financiële investering van een (mogelijk noodzakelijke) bodemsanering. Een onderzoek naar de milieuhygiënische kwaliteit van de bodem is een onderdeel van de onderzoeksverplichting bij de voorbereiding van een bestemmingsplan. Hierbij wordt opgemerkt dat ten behoeve van een goede ruimtelijke ordening het bestemmen van gronden met een bodem van onvoldoende milieuhygiënische kwaliteit met een hiervoor gevoelige bestemming in beginsel moet worden voorkomen.

Een bepaalde mate van bodemverontreiniging hoeft in veel gevallen niet direct een probleem op te leveren. In veel gevallen zal historisch onderzoek van de betreffende verdachte locatie uitwijzen of er voldoende aanleiding is om ook bodemonderzoek te laten uitvoeren. Door de RUD Noord-Holland Noord zijn via het Bodemloket verdachte en onderzochte locaties in kaart gebracht. Deze zijn in de navolgende figuur weergegeven.

F i g u u r 4 . F r a g m e n t B o d e m l o k e t ( b r o n : R U D N o o r d - H o l l a n d N o o r d )

Uit de bodemonderzoeken blijkt dat er voor het grootste delen van het gebied sprake is van lichte verontreinigingen in de grond en het grondwater. Op diverse plaatsen komen echter ook matige en sterke verontreinigingen in de grond en/of het grondwater voor. Gemiddeld genomen is de bodem in het bestemmingsplan gebied, zo oordeelt het RUD, geschikt voor de functies wonen met/zonder tuin, openbaar groen/recreatie en bedrijvigheid (kantoren/bedrijven). Voorafgaand aan een omgevingsvergunning bouwen zal actueel bodemonderzoek moeten worden gedaan, omdat op basis van de beschikbare informatie niet kan worden gegarandeerd dat plaatselijk de bodem altijd geschikt is voor de huidige en/of gewenste functie. Doordat dit plan in hoofdzaak de bestaande situatie vastlegt, is en geen nieuwe ontwikkelingen in het plangebied beoogd, is er geen reden tot bodemsanering. Het plan mag wat betreft het aspect bodemkwaliteit uitvoerbaar worden geacht.

#### 4.5

#### L u c h t k w a l i t e i t

Nederland heeft de Europese regels ten aanzien van luchtkwaliteit geïmplementeerd in de Wet milieubeheer. De in deze wet gehanteerde normen gelden overal, met uitzondering van een arbeidsplaats (hierop is de Arbeidsomstandighedenwet van toepassing).

Op 15 november 2007 is het onderdeel luchtkwaliteit van de Wet milieubeheer in werking getreden. Projecten die "niet in betekenende mate" (nibm) van invloed zijn op de luchtkwaliteit hoeven niet meer te worden getoetst aan de grenswaarden voor luchtkwaliteit. De criteria om te kunnen beoordelen of er voor een project sprake is van nibm, zijn vastgelegd in de AMvB-nibm. In dit Besluit is aangegeven dat een project als "niet in betekenende mate" kan worden gekwalificeerd als het gaat om projecten met minder dan 1500 woningen, in geval van één ontsluitingsweg, of minder dan 3000 woningen, in geval van twee ontsluitingswegen met een gelijkmatige verkeersverdeling of minder dan 100.000 m2 kantoren.

Het plan legt in hoofdzaak de bestaande situatie vast. Het plan is daarom niet in betekende mate van invloed op de luchtkwaliteit. Daarbij kan worden opgemerkt dat gedurende de afgelopen jaren uit rapportages blijkt dat de luchtkwaliteitsnormen nergens in de gemeente worden overschreden.

Het plan mag ten aanzien van het aspect luchtkwaliteit uitvoerbaar worden geacht.

# 4.6 E c o l o g i e

De wetgeving voor de bescherming van natuur is ingedeeld in twee sporen: het beschermen van soorten en het beschermen van gebieden.

De bescherming van soorten vindt plaats door de Flora- en faunawet (FfW). De bescherming van gebieden vindt plaats via de Natuurbeschermingswet (Nbw) en via de Ecologische Hoofdstructuur (EHS)2 .

Voorliggend bestemmingsplan is opgesteld ten behoeve van het planologischjuridisch vastleggen van de bestaande situatie in het plangebied. Aanzienlijke veranderingen in de bestaande situatie worden met dit bestemmingsplan niet voorzien. Er vinden door dit bestemmingsplan niet direct bouw- of sloopwerkzaamheden, werkzaamheden aan beplanting of aan watergangen plaats die gevolgen zouden kunnen hebben voor beschermde soorten.

In de navolgende afbeelding is de ligging van het plangebied ten opzichte van beschermde gebieden aangegeven. In de omgeving zijn via de EHS beschermde gebieden aanwezig en bevinden zich weidevogelleefgebieden. Het plan zal daar, vanwege de afstand en de tussenliggende stedelijke functies geen negatieve invloed op hebben.

<sup>2</sup> Tegenwoordig Natuurnetwerk Nederland (NNN)

F i g u u r 5 . L i g g i n g p l a n g e b i e d t e n o p z i c h t e v a n b e s c h e r m d e n a t u u r g e b i e d e n : W e i d e v o g e l l e e f g e b i e d ( l i c h t g r o e n ) , E H S ( d o n k e r g r o e n ) e n N a t u r a - 2 0 0 0 ( b l a u w )

Het plangebied is geen onderdeel van en grenst niet aan een beschermd gebied in het kader van de Natuurbeschermingswet 1998. Het dichtstbijzijnde beschermde gebied is het Natura 2000-gebied Markermeer & IJmeer op ruim 230 m ten zuidoosten van het plangebied. Het Natura 2000-gebied omvat de vogelrichtlijngebieden IJmeer en Markermeer en de habitatrichtlijngebieden Gouwzee en kustzone Muiden. Vanuit het plangebied en de kern Hoorn gaat ook in de actuele situatie al een zekere mate van verstoring uit. De maximale planmogelijkheden komen nagenoeg overeen met de bestaande situatie. Hierdoor zijn geen directe negatieve effecten op beschermde gebieden te verwachten.

Tegen deze achtergrond treden naar verwachting dan ook geen significant negatieve effecten van beschermde waarden in de zin van de Ffw en Nbw te op. Bij een aanvraag om omgevingsvergunning dient in alle gevallen toetsing aan de Ffw plaats te vinden. Dit bestemmingsplan mag wat betreft ecologie uitvoerbaar worden geacht.

#### 4.7

#### W a t e r

Op grond van artikel 3.1.6 uit het Besluit ruimtelijke ordening dient in de toelichting op ruimtelijke plannen een waterparagraaf te worden opgenomen van de wijze waarop rekening is gehouden met de gevolgen van het plan voor de waterhuishoudkundige situatie. In die paragraaf dient uiteengezet te worden of en in welke mate het plan in kwestie gevolgen heeft voor de waterhuishouding, dat wil zeggen het grondwater en het oppervlaktewater. Het is de schriftelijke weerslag van de zogenaamde watertoets. Het doel van de watertoets is het waarborgen dat waterhuishoudkundige doelstellingen expliciet en op evenwichtige wijze in beschouwing worden genomen bij alle waterhuishoudkundig relevante ruimtelijke plannen en besluiten. Door middel van de watertoets wordt in een vroegtijdig stadium aandacht besteed aan het wateraspect.

#### **W a t er w e t**

De Waterwet, die per 22 december 2009 van kracht is geworden, heeft gezorgd voor een ingrijpende bundeling van deze wetgeving. Daarnaast heeft het Nationaal Waterplan (NWP), waarvan de eerste versie tegelijk met de Waterwet is verschenen, een formele rol in de ruimtelijke ordening. Het tweede Nationaal Waterplan, zoals vastgesteld op 10-12-2015, is tevens een structuurvisie op basis van de Waterwet en de Wet ruimtelijke ordening. Dit Nationaal Waterplan is opgesteld voor de planperiode 2016-2021.

#### **W a t er p l an 2 010 - 2 0 15**

Het Provinciaal Waterplan beschrijft de kaders voor waterbeheer in Noord-Holland. Het Waterplan heeft het motto 'Beschermen, benutten, beleven en beheren'. Provinciale Staten hebben dit plan op 16 november 2009 vastgesteld. In het waterplan is het provinciale beleid uitgewerkt aan de hand van drie thema's:

- 1. beschermen;
- 2. benutten en beleven;
- 3. beheren.

Bij bestemmingsplanherzieningen moeten gemeenten rekening houden met dit beleidskader.

#### **D e l t ap r o g r a m m a**

In het kader van het Deltaprogramma Prinsjesdag 2014 hebben vertegenwoordigers van Rijk, provincies, gemeenten en waterschappen de 'Bestuursovereenkomst Deltaprogramma' ondertekend, waarmee partijen afspreken de deltabeslissingen en voorkeursstrategieën in hun eigen plannen te verankeren. De Bestuursovereenkomst is voorbereid door de deltacommissaris en is een aanvulling op het Bestuursakkoord Water uit 2011. Het Rijk zal de deltabeslissingen en voorkeursstrategieën vastleggen in een tussentijdse wijziging van het Nationaal Waterplan en voor de nieuwe waterveiligheidsnormen de wet aanpassen. Eén van de deltabeslissingen is de deltabeslissing Ruimtelijke adaptatie. In de deltabeslissing Ruimtelijke adaptatie heeft het Deltaprogramma voorstellen opgenomen om de ruimtelijke inrichting van Nederland klimaatbestendig en waterrobuust te maken. Alle overheden en marktpartijen hebben daar een verantwoordelijkheid in.

Rijk, provincies, gemeenten en waterschappen hebben zich door de ondertekening van de 'Bestuursovereenkomst Deltaprogramma' gecommitteerd aan de onderstaande ambities.

- Rijk, provincies, gemeenten en waterschappen hebben de ambitie dat Nederland in 2050 zo goed mogelijk klimaatbestendig en waterrobuust is ingericht en bij (her)ontwikkelingen geen extra risico op schade en slachtoffers ontstaat voor zover dat redelijkerwijs haalbaar is.
- Klimaatbestendig- en waterrobuust inrichten is uiterlijk in 2020 onderdeel van het beleid en handelen van deze partijen, door hun regionale en lokale ruimtelijke afwegingen de waterrobuustheid en klimaatbestendigheid van het eigen plangebied te analyseren, de resultaten van deze analyse te vertalen in een gedragen ambitie en een adaptatiestrategie met concrete doelen en de beleidsmatige- en juridische doorwerking van deze ambitie te borgen voor de uitvoering.
- Ieder van de partijen aan de overeengekomen gezamenlijke ambitie invulling geeft op basis van de eigen verantwoordelijkheden en bevoegdheden.

#### **K li m aa t b es t en d i g e s ta d**

Klimaatadaptie is een actueel en urgent onderwerp. Het is belangrijk alle mogelijke kansen te benutten die waterrobuust- en klimaatbestendig bouwen bieden. De veranderingen in het klimaat, van welke aard en omvang ook, gaan gevolgen hebben voor de manier waarop wij wonen, werken en onze vrije tijd doorbrengen. Het is niet eenvoudig om de opgaven te relateren aan het dagelijks werk in de lokale (ruimtelijke) praktijk. En juist de combinatie van verstedelijking en klimaatverandering kan tot een opeenstapeling van problemen leiden. Daar liggen echter óók veel kansen: bij grotere- en kleinere stedelijke projecten, variërend van herbestrating tot gebiedsherontwikkeling, kunnen diverse ruimtelijke maatregelen getroffen worden die weinig tot niets extra kosten maar wel de weerbaarheid van de stad tegen extreem weer doen toenemen.

#### **W a t er r o b u u s t b o u w en**

Als gevolg van toenemende risico's door veranderende rivierafvoeren, bodemdaling en zeespiegelstijging, gekoppeld aan demografische groei rondom onze rivieren is er begin deze eeuw voor gekozen anders om te gaan met water. Hoewel de kans op een overstroming relatief klein is, zullen de gevolgen van een mogelijke overstroming zeer groot zijn. Daarom is het concept van meerlaagsveiligheid opgesteld.

Naast het voorkomen van een overstroming (eerste laag), richt de aandacht zich in dit concept ook op gevolgenbeperking als een overstroming zich toch voordoet (tweede laag). Er is immers altijd een zogenoemd 'restrisico'. De omvang van dit restrisico wordt bepaald door het verloop van een overstroming, het aanwezige kapitaal en de hoeveelheid inwoners van een gebied. En door de mate waarin vitale functies en kwetsbare objecten al dan niet onherstelbaar worden getroffen. Het gaat dan om energienetwerken (gas, elektra), de drinkwatervoorziening en ICT, telecommunicatie- en zorgvoorzieningen. Het al dan niet intact blijven van deze sectoren is mede bepalend voor de omvang van een ramp en de mogelijkheid tot relatief snel herstel nadien.

Door maatregelen te treffen in de ruimtelijke inrichting kan het aantal slachtoffers en de hoeveelheid schade worden beperkt. Daarnaast is er in het concept van meerlaagsveiligheid aandacht voor rampenbeheersing in de vorm van evacuatie en rampenplannen (de derde laag). Ook aan deze derde laag kan de ruimtelijke inrichting een bijdrage leveren, door bijvoorbeeld het realiseren van vluchtroutes.

#### **G e v o lg e n v an h e t b e s t e m m i n g sp l an v o o r d e w a t er h u i s h o u d i n g**

De gevolgen van dit bestemmingsplan op de waterhuishouding zijn zeer gering. Het bestemmingsplan is hoofdzakelijk gericht op de bestaande situatie. Bij eventuele nieuwbouw zal, met het oog op de kwaliteit van afstromend water, terughoudend om moeten worden gegaan met uitlogende materialen, zoals lood, koper en zink.

De in het plan aanwezige waterlopen en waterpartijen zijn als zodanig bestemd en daarmee beschermd door het bestemmingsplan.

#### **W a t er a d v i es**

Het bestemmingsplan zal in het kader van het overleg ex artikel 3.1.1 Besluit ruimtelijke ordening worden voorgelegd aan het Hoogheemraadschap Hollands Noorderkwartier. Het wateradvies van het hoogheemraadschap zal bij het bestemmingsplan betrokken worden.

#### 4.8

#### A r c h e o l o g i e

Begin 1992 ondertekende Nederland het Verdrag van Valletta/Malta. Daarmee heeft de zorg voor het archeologische erfgoed een prominentere plaats gekregen in het proces van de ruimtelijke planvorming. Uitgangspunten van het verdrag zijn het vroegtijdig betrekken van archeologische belangen in de planvorming, het behoud van archeologische waarden in situ (ter plaatse) en de introductie van het zogenaamde 'veroorzakerprincipe'. Dit principe houdt in dat degene die de ingreep pleegt financieel verantwoordelijk is voor behoudsmaatregelen of een behoorlijk onderzoek van eventueel aanwezige archeologische waarden. Ondertussen is dit vertaald in de Wet op de archeologische monumentenzorg (Wamz) die op 1 september 2007 van kracht is geworden. Met name de Monumentenwet is door de Wamz aangepast en gaat concreet in op de bescherming van archeologische waarden in planologische procedures.

In 2012 is de beleidskaart archeologie 2007 herzien. Deze nieuwe beleidskaart geeft een vlakdekkend inzicht in aanwezige of te verwachten archeologische waarden in de gemeente. Het grondgebied van de gemeente Hoorn is met betrekking tot archeologie opgedeeld in vijf categorieën (W1, W2, W3, W4, W4a en W5). Voor deze categorieën worden door burgemeester en wethouders op grond van de omvang en diepte van bodemingrepen voorwaarden verbonden aan de omgevingsvergunning voor het bouwen. Daarnaast is, afhankelijk van de omvang van de ingreep, een omgevingsvergunning vereist voor werkzaamheden waarbij de grond wordt geroerd.

In het plangebied geldt het volgende Archeologisch beleidsadvies:

|  | F i g u u r 6 . F r a g m e n t B e l e i d s k a a r t A r c h e o l o g i e |  |
|--|-------------------------------------------------------------------------------|--|
|  | ( b r o n : g e m e e n t e H o o r n )                                       |  |

Voor het plangebied geldt dat het archeologiebeleid in de planregels zijn vertaald. Bij bodemingrepen groter dan het aangegeven oppervlak moet een archeologisch onderzoek plaatsvinden.

De archeologische waarden zijn opgenomen in het paraplubestemmingsplan Archeologie (NL.IMRO.0405.BPArcheologie-va01). Dit parapluplan is door de gemeenteraad vastgesteld op 7 maart 2017. Dit plan geldt niet voor bestemmingsplannen die op het moment van terinzagelegging al in voorbereiding waren, zoals het bestemmingsplan Hoorn-Noord en Venenlaankwartier.

Ten behoeve van uniformiteit wordt de regeling van het paraplubestemmingsplan opgenomen in het vastgestelde Hoorn-Noord en Venenlaankwartier.

Met betrekking tot de archeologie mag dit plan uitvoerbaar worden geacht.

# 4.9 C u l t u u r h i s t o r i e

De Modernisering Monumentenwet (MoMo) heeft tot een wijziging van artikel 3.6.1, lid 1 van het Besluit ruimtelijke ordening (Bro) geleid, waardoor ieder bestemmingsplan vanaf 1 januari 2012 tevens een analyse van cultuurhistorische waarden van het plangebied moet bevatten. In de toelichting van een bestemmingsplan dient een beschrijving opgenomen te zijn van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden. Hierbij dient ook de historische (steden)bouwkunde en historische geografie te worden meegenomen in de belangenafweging. Aangegeven dient te worden welke conclusies aan de geanalyseerde waarden worden verbonden en op welke wijze deze worden geborgd in het bestemmingsplan.

In de bijlage bij deze toelichting is de ontstaansgeschiedenis van het plangebied beschreven en zijn de behoudenswaardige elementen geïdentificeerd. In de planuitwerking zijn de vlakken die zijn aangemerkt als 'Cultuurhistorisch waardevol' voorzien van een beschermde bestemmingsregeling (Waarde – Cultuurhistorie). Monumenten zijn vanwege de monumentenstatus al beschermd.

Vanuit het oogpunt van cultuurhistorie mag het plan uitvoerbaar worden geacht.

# 4.10 D u u r z a a m h e i d

De gemeente Hoorn heeft een duurzame, toekomstbestendige ontwikkeling hoog in het vaandel. Het gemeentebestuur heeft uitgesproken in 2040 klimaatneutraal te willen zijn. Ten aanzien van bestaand gebied worden geen regels opgenomen ten aanzien van duurzaamheid. Er wordt vooral gestreefd naar een vrijwillige en gezamenlijke inzet. De bestaande bouw is verantwoordelijk voor een groot deel van het totale energiegebruik van Hoorn. De gemeente voert met allerlei belanghebbenden (huurders, particuliere bezitters van woningen en bedrijven, corporaties) gesprekken om te komen tot gezamenlijke oplossingen. Te denken valt hierbij aan ondersteuning in de vorm van subsidies (ook het eenvoudiger aanvragen daarvan), waar mogelijk het soepeler verkrijgen van vergunningen en gezamenlijke aanschaf van duurzame artikelen; denk aan isolatiemateriaal en dergelijke. Door de alsmaar stijgende prijzen van energie zijn de investeringen in duurzame oplossingen steeds sneller terugverdiend. Naast veel aandacht voor energiegebruik is er ook aandacht voor andere duurzame strategieën, zoals het optimaal benutten van de beschikbare ruimte. Daarnaast wordt voor zover mogelijk gestreefd naar gecombineerde ontwikkelingen. Voor dit plan wordt dieper op drie duurzaamheidsaspecten ingegaan. Dit zijn energie, biodiversiteit en grondgebruik.

#### E n e r g i e

Het plan is gericht op de bestaande situatie. Voor nieuwe gebouwen geldt echter wel dat deze moeten worden gebouwd volgens de laatste Energieprestatiecoëfficiënt (EPC)normen. Deze normen worden naar verloop van tijd steeds strenger, waardoor nieuwe gebouwen steeds energiezuiniger worden.

Opwekken van duurzame energie is in kleinschalige (niet milieuhinderlijke) vorm toegestaan. De plaatsing van zonnecollectoren en fotovoltaïsche cellen is mogelijk. De plaatsing van windturbines is binnen de regels van het bestemmingsplan niet mogelijk. De plaatsing van kleine (gebouwgebonden) windmolens is mogelijk als vaststaat dat deze geen hinder voor de omgeving opleveren.

#### B i o d i v er s i te i t

De gemeente Hoorn hecht grote waarde aan een meer natuurlijke inrichting van de openbare ruimte. De openbare ruimte kan daarmee zo worden vormgegeven dat deze, naast het hebben van een aantrekkelijke uitstraling, ook bijdraagt aan de ecologische potenties van het gebied.

#### R ui m teg e b r ui k / s ta d s la nd b o uw

Het bestemmingsplan voorziet in een duurzame inrichting en gebruik van de ruimte. Onderdeel hiervan is zuinig ruimtegebruik en het voorkomen van transportbewegingen door functies onderling geschikt te plaatsen. Binnen de planregels is het gebruik van de groengebieden voor voedselproductie toegestaan. Dit wordt aangemerkt als stadslandbouw. Naast voedselproductie heeft deze functie een sociaalbindende functie.

De drie voornoemde onderdelen van duurzaamheid zijn passend opgenomen binnen de regels van het bestemmingsplan. Het plan voorziet hiermee in een duurzame invulling van het gebied.

# 4.11 V o r m v r i j e m . e . r . - b e o o r d e l i n g

Op 1 april 2011 is het Besluit milieueffectrapportage gewijzigd. Het aantal situaties waarvoor een milieueffectrapportage (m.e.r.) verplicht moet worden uitgevoerd, is verminderd. Er zijn nu meer situaties waar eerst beoordeeld moet worden of een m.e.r. moet worden uitgevoerd. Het komt er op neer dat voor elk besluit of plan dat betrekking heeft op activiteit(en) die voorkomen op de D-lijst van het Besluit die beneden de drempelwaarden vallen een toets moet worden uitgevoerd of belangrijke nadelige milieugevolgen te verwachten zijn. Voor deze toets, die dus een nieuw element is in de m.e.r.-regelgeving, wordt de term vormvrije m.e.r.-beoordeling gehanteerd. Deze paragraaf voorziet in deze beoordeling.

Het onderhavige bestemmingsplan is voornamelijk gericht op de bestaande situatie. De milieueffecten van het plan zijn in de voorgaande paragrafen beschreven. Hieruit blijkt dat de activiteiten geen belangrijke nadelige gevolgen voor het milieu hebben (afstand tot gevoelige gebieden in relatie tot de ingreep, de locatie en de omgeving hebben geen bijzondere kenmerken waardoor er een verwaarloosbare kans is op belangrijke nadelige effecten, de activiteit leidt niet tot grote emissies, de ruimtelijke consequenties van het plan zijn beperkt e.d.). Naar alle Europese criteria voor de afweging hieromtrent is gekeken. Ten gevolge van het bestemmingsplan zullen geen belangrijke nadelige milieugevolgen optreden. Het bestemmingsplan geeft geen aanleiding voor een vervolgonderzoek in het kader van een m.e.r. of een m.e.r.-beoordeling.

#### 4.12

#### K a b e l s e n l e i d i n gen

In het plangebied gelegen planologisch relevante leidingen zijn voorzien van een dubbelbestemming.

Zo liggen er onder meer 50kV-kabelverbindingen(noordoosten van de Provincialeweg tussen de museumspoorlijn en de spoorlijn Hoorn-Enkhuizen in het plangebied), in gronden die zijn bestemd voor 'Verkeer'. Het is van belang dat de ligging van de kabelverbindingen planologisch wordt veiliggesteld. Daarnaast dient het tracé van de kabelverbindingen gevrijwaard te blijven van (nieuwe) ruimtelijke ontwikkelingen en activiteiten die van negatieve invloed kunnen zijn op de functionaliteit van de kabelverbinding. Voor de 50kVkabelverbindingen is een dubbelbestemming 'Leiding – Hoogspanning' opgenomen, zodat de kabels planologisch zijn beschermd en ontwikkelingen slechts na afweging mogelijk zijn.

Daarnaast zijn er diverse overige kabels en leidingen aanwezig. Deze worden beschermd via de Wet informatie-uitwisseling ondergrondse netten (WION).

# **5** 5 J u r i d i s c h e t o e l i c h t i n g

#### 5.1

#### I n l e i d i n g

**W e t r u i m t e li j k e o r d e n i n g en B e s lu i t r u i m t e li j k e o r d e n i n g** Op 1 juli 2012 zijn de Wet ruimtelijke ordening (Wro) en het Besluit ruimtelijke ordening (Bro) in werking getreden. Het voorliggende bestemmingsplan is opgesteld op grond van de Wro en het Bro.

Op grond van artikel 3.1.3 van het Bro moet een bestemmingsplan worden uitgewerkt in:

- een beschrijving van de bestemmingen, waarbij per bestemming het doel of de doeleinden worden aangegeven;
- bestemmingen die bij of krachtens wet kunnen worden voorgeschreven;
- regels die bij of krachtens wet kunnen worden voorgeschreven;
- voor zover nodig uitwerkings-, wijzigings- en afwijkingsregels.

Ook moet op grond van artikel 3.1.6 van het Bro een bestemmingsplan samengaan met een toelichting waarin ten minste zijn opgenomen:

- 1. een onderbouwing van de in het bestemmingsplan gemaakte keuze van bestemmingen;
- 2. de resultaten van de (noodzakelijke) voor het bestemmingsplan uitgevoerde onderzoeken;
- 3. de resultaten van het overleg en de inspraak op grond van artikel 3.1.1 van het Bro.

Op grond van artikel 1.2.1 van het Bro (in werking getreden op 1 januari 2010) moet het bestemmingsplan digitaal beschikbaar gesteld worden. Om dit mogelijk te maken moet het bestemmingsplan worden uitgewerkt in een zogenoemde GML. In de GML is er een koppeling tussen de kaart, regels en toelichting (het bestemmingsplan) gemaakt. Deze koppeling van de kaart, regels en toelichting is de zogenoemde verbeelding van het bestemmingsplan. Hiervoor moet het bestemmingsplan worden opgesteld overeenkomstig de ROstandaarden:

- Standaard vergelijkbare bestemmingsplannen 2012 (SVBP2012).
- Standaard toegankelijkheid ruimtelijke instrumenten (STRI2012).
- Praktijkrichtlijn bestemmingsplannen 2012 (PRBP2012).

Dit bestemmingsplan is zo opgesteld dat het digitaal beschikbaar gesteld kan worden. Dit betekent dat:

- alle verschillende onderdelen van de kaart een zogenoemde IMRO2012 code hebben;
- de digitale kaart is opgesteld volgens de standaardtechniek voor uitwisseling GML;
- de regels overeenkomstig de SVBP2012 zijn opgesteld;
- de toelichting en regels digitaal aan de kaart zijn gekoppeld.

#### **W e t a lg e m en e b e pa li n g e n o m g ev i n g sr e ch t**

Op 1 oktober 2010 is de Wet algemene bepalingen omgevingsrecht (Wabo) en het Besluit omgevingsrecht (Bor) in werking getreden. Met de inwerkingtreding van de Wabo is een deel van de Wro opgenomen in de Wabo.

Op grond van de Wabo en het Bor is de omgevingsvergunning ingevoerd. In de omgevingsvergunning worden verschillende vergunningtrajecten (zoals bouwvergunning, milieuvergunning etc.) gebundeld. In artikel 2.1 van de Wabo is een algemeen gebruiksverbod opgenomen. Op grond hiervan is voor een gebruik dat op grond van een bestemmingsplan niet is toegestaan een omgevingsvergunning noodzakelijk.

Door de inwerkingtreding van de Wabo en het Bor is een aantal begrippen op grond van de Wro vervallen. Deze begrippen worden ook in de SVBP2012 gebruikt. In september 2010 zijn er door Geonovum, als beheerder van de ROstandaarden, werkafspraken voor de SVBP2012 uitgegeven. Op basis van deze afspraken is er in bestemmingsplannen geen sprake meer van ontheffingen maar van afwijkingen. De in het overgangsrecht opgenomen bouwvergunning is vervangen door een omgevingsvergunning voor het bouwen.

#### **O n d er g r o n d s b o u w e n**

Het onderhavige bestemmingsplan kent geen specifieke voorschriften voor ondergronds bouwen. Dit betekent niet dat er niet ondergronds gebouwd mag worden. Uit jurisprudentie (onder meer in de uitspraken van 28 februari 1996 in zaak nr. R03.93.2220; BR 1996, p. 562, van 18 september 2002 in zaak nr. 200105060/1 en van 7 mei 2008 in zaak nr. 200706138/1) blijkt dat de regeling voor het bovengrondse bouwen wordt toegepast, wanneer sprake is van ondergrondse bouw. Ook bij het onderhavige plan moeten de planregels inzake onder meer de toelaatbaarheid van gebouwen en de aard, de situering en de omvang van toegelaten gebouwen voor het bovengrondse bouwen op overeenkomstige wijze worden toegepast bij ondergrondse bouw.

#### 5.2

#### B e s t e m m i n g s p l a n p r o c e d u r e

In de Wro en het Bro zijn wettelijke regels voor de bestemmingsplanprocedure vastgelegd. Hierin zijn de volgende fasen onderscheiden:

#### **V o o r b e r ei d i n g s f as e**

Voor het opstellen van een voorontwerp bestemmingsplan verricht de gemeente onderzoek naar de toekomstige ruimtelijke ontwikkelingen, naar de bestaande toestand en naar mogelijke en wenselijke ontwikkelingen binnen een gemeente. Het voorontwerp bestemmingsplan wordt voor overleg gezonden aan de in artikel 3.1.1 van het Bro genoemde instanties. Bovendien wordt het voorontwerp ter inzage gelegd voor inspraak op de wijze zoals die in de gemeentelijke inspraakverordening is vastgelegd. De gemeente reageert vervolgens op het overleg ex artikel 3.1.1 Bro en de inspraak door in de toelichting van het plan op de gemaakte op- en aanmerkingen in te gaan en aan te geven welk standpunt de gemeente daarover inneemt.

#### **O n t w er p fa s e**

Na aankondiging in de Staatscourant en in één of meer plaatselijke dag-, nieuws-, of huis-aan-huisbladen wordt het ontwerp bestemmingsplan zes weken ter inzage gelegd. Tijdens deze periode kan een ieder zienswijzen over het ontwerp naar voren brengen.

#### **V a s ts t e l li n g s f as e**

Na afloop van de termijn van de terinzagelegging stelt de gemeenteraad het bestemmingsplan al dan niet gewijzigd vast.

#### **B e r o e ps f a s e**

Na de vaststelling van het bestemmingsplan maakt de gemeenteraad het vaststellingsbesluit bekend en legt het vastgestelde bestemmingsplan ter inzage. Gedurende de periode van 6 weken na bekendmaking van het vaststellingsbesluit kan er beroep worden ingesteld bij de Afdeling bestuursrechtspraak van de Raad van State.

#### 5.3

#### A f s t e m m i n g o p h e t B e s l u i t Q u i c k w i n s

Zoals eerder aangegeven in paragraaf 1.2 heeft de invoering van het Besluit Quickwins (BQw) onder andere tot aanpassing van bijlage II van het Besluit omgevingsrecht (Bor) geleid. In bijlage II van het Bor is het vergunningsvrij bouwen geregeld (artikel 2 en 3). Daarnaast is in artikel 4 van bijlage II de kruimellijst opgenomen. Met lid 9 van dit artikel kunnen functieveranderingen met een omgevingsvergunning op basis van de reguliere procedure (korte procedure) worden gerealiseerd. Met de invoering van het BQw zijn deze mogelijkheden verruimd.

Hierna is aangegeven hoe met de aanpassing van het Bor wordt omgegaan en hoe het voorliggend bestemmingsplan hierop is afgestemd.

Nieuwe aanvragen voor een omgevingsvergunning op grond van artikel 4, bijlage II Bor worden vanaf 1 november 2014 individueel afgewogen. De aanvragen moeten in ieder geval zijn voorzien van:

- een omschrijving van het planvoornemen en kaart op schaal;
- een onderbouwing van nut en noodzaak;
- alle relevante omgevingsaspecten moeten zijn onderzocht. Hoewel het kan gaan om functieveranderingen binnen een bestaand gebouw, moet toch in alle gevallen aandacht worden besteed aan ruimtelijke kwaliteit omdat ook de uitstraling van het erf relevant is;
- een omschrijving van de maatschappelijke en economische haalbaarheid (indien van toepassing, afhankelijk van bouwplan).

#### **C o n c r e e t i n d i t b e s te m m i n g s p la n**

B eg r i p s b e p a li n g e n e n b i j g e b o uw e nr eg el i n g

In de begripsbepalingen zijn de relevante begrippen overgenomen die in bijlage II van het Bor worden gebruikt, zoals achtererfgebied en bebouwingsgebied. Een eenduidig begrippenstelsel is belangrijk uit het oogpunt van helderheid richting de burger. Ook voor de toepassing door plantoetsers is een eenduidig begrippenkader van belang.

Omdat in het Bor wordt verwezen naar de rooilijn, zoals deze in het bestemmingsplan is omschreven, is in de regels van dit bestemmingsplan een begripsbepaling opgenomen van voorgevelrooilijn.

De bijgebouwenregeling in het bestemmingsplan komt grotendeels overeen met de regeling voor vergunningsvrij bouwen die is opgenomen in artikel 2, bijlage II Bor.

#### R e g e li ng a n d er e b ouw w er k e n

Het vergunningsvrij bouwen voorziet in een gedifferentieerd aantal andere bouwwerken, bijvoorbeeld:

- tuinmeubilair: tot 2,5 m;
- sport- of speeltoestellen: tot 2,5 m;
- erf- of perceelafscheidingen: 1 of 2 m;
- vlaggenmasten: tot 6 m.

In de woonbestemming van het bestemmingsplan zijn er specifiek voor perceel- en erfafscheidingen bouwmogelijkheden tot 1 en 2 m.

#### A fw i j k i n g s m o g e li j k h ed e n e n w i j zi g i ng s b e v o eg d h e d e n t en a a n zi e n v a n g e b r ui k

Gezien de tegenwoordige tijd waarin veel vastgoed van functie verandert, is er een wens om onder voorwaarden afwijkend gebruik toe te staan (in vrijkomende gebouwen). Denk hierbij bijvoorbeeld aan een vrijkomende school.

Nu het Bor voorziet in vrij ruime mogelijkheden op dit punt, wil de gemeente geen binnenplanse afwijkingen of wijzigingsbevoegdheden meer mogelijk maken in het bestemmingsplan. Als er nieuwe invullingen komen die verder reiken dan de nieuwe kruimelgevallenregeling, is dat vaak ingrijpender voor de omgeving. Een dergelijke aanvraag kan dan in de vorm van een buitenplanse afwijking (oftewel een omgevingsvergunning op grond van artikel 2.12, lid 1, sub a onder 2 Wabo) een postzegelbestemmingsplan worden vormgegeven.

#### V e r a nd er i ng e n i n v er b a nd m e t li b er a li s e r i ng b e l ei d te n a a n zi e n v a n m a n t e l z or g w o ni ng e n

Door de nieuwe wet- en regelgeving wordt het mogelijk om, vergunningsvrij, in een bijbehorend bouwwerk een mantelzorgwoning te hebben bij een hoofdgebouw. Dit is een tijdelijke situatie die voortduurt tot de noodzaak van mantelzorg eindigt. In geen geval wil de gemeente dat deze bijbehorende bouwwerken worden benut voor een zelfstandige permanente woning. Voor recreatief gebruik dient te worden voldaan aan de beleidsuitgangspunten voor een bed & breakfast (zie paragraaf 3.3). Dit betekent dat deze mogelijkheid bestaat voor de woningen binnen de bestemming 'Wonen'.

#### 5.4

#### T o e l i c h t i n g o p d e b e s t e m m i n g e n

Dit plan is er op gericht het beheer en de ontwikkeling van het plangebied Hoorn-Noord en Venenlaankwartier mogelijk te maken. Hieronder worden de bestemmingen die in het plan zijn opgenomen kort besproken.

Bij het opstellen van het bestemmingsplan is gebruik gemaakt van de Standaard Vergelijkbare Bestemmingsplannen 2012 (SVBP 2012) van Geonovum. Dit is één van de wettelijk verplichte standaarden voor het digitaliseren van bestemmingsplannen. De SVBP 2012 beschrijft onder andere de naamgeving en indeling van bestemmingen.

Ook de bouwaanduidingen zijn in de SVBP 2012 opgenomen. In dit bestemmingsplan is veel gebruik gemaakt van de bouwaanduiding "maximum bouwhoogte (m), maximum bebouwingspercentage (%)". De SVBP2012 schrijft voor dat bij gebruik van de aanduiding elke keer naar de volledige aanduiding wordt verwezen. Vandaar dat deze veel in de regels wordt genoemd.

#### **B e d r i j f**

De bestemming 'Bedrijf' is toegekend aan de zelfstandige bedrijven. De toegestane vormen van bedrijvigheid zijn ontleend aan de VNG-Brochure Bedrijven en milieuzonering. Geluidzoneringsplichtige en risicovolle inrichtingen zijn uitgesloten, met uitzondering van het tankstation waar lpg wordt verkocht aan de Willemsweg. Het bijbehorende vulpunt ligt buiten het plangebied. In dit bestemmingsplan is het uitgangspunt genomen dat, gelet op het feit dat het hier in hoofdzaak om een woonwijk gaat, in principe alleen categorie 1- en 2- bedrijven (lichte vormen) gevestigd kunnen worden. De in de bestaande situatie aanwezige bedrijven met een hogere milieucategorie zijn inbestemd voor de bestaande activiteiten. In de gegeven situatie zijn ze aanvaardbaar, maar een uitwisselbaarheid naar eenzelfde categorie bedrijf moet worden voorkomen. Deze bedrijven zijn met een functieaanduiding op de verbeelding aangegeven.

#### **B e d r i j f - N u tsv o o r z i e n i n g**

Onder deze bestemming vallen de gebouwen ten behoeve van het openbaar nut. Dit zijn onder meer gemalen, transformatorgebouwen en naar aard daarmee gelijk te stellen gebouwen. Risicovolle inrichtingen zijn binnen deze bestemming uitgesloten.

#### **D e t ai lh an d e l**

De detailhandelsbedrijven die in het plangebied voorkomen, vallen in deze bestemming. De in het plangebied aanwezige supermarkt is met een functieaanduiding op de verbeelding aangeduid. Dit is gedaan om te voorkomen dat in elk bestemmingsvlak met deze bestemming een supermarkt kan worden gerealiseerd.

#### **D i e n s tv e r l en i n g**

In het plangebied zijn twee kapsalons gevestigd die niet meer als beroep-aanhuis zijn aan te merken. Daarom hebben zij de bestemming 'Dienstverlening' gekregen in dit bestemmingsplan.

#### **G e m en g d**

Meerdere gebouwen in het plangebied hebben deze bestemming gekregen. Binnen deze bestemming mogen meerdere functies, zoals detailhandel en maatschappelijke voorzieningen in de eerste bouwlaag worden gerealiseerd. De tweede en hogere bouwlagen zijn bestemd voor woningen.

#### **G r o e n**

Deze bestemming betreft de wat grotere groenvoorzieningen. Dit zijn de wijkparken, plantsoenen en speelvoorzieningen. Daarnaast vallen onder deze bestemming ook verharde en onverharde paden voor langzaam verkeer en speelvoorzieningen. Binnen deze bestemming mogen geen gebouwen worden gebouwd.

#### **H o r e c a**

De beide in het plangebied aanwezige snackbars zijn geregeld onder de bestemming 'Horeca'. Het betreft hier horecagelegenheden die vallen onder de horecabedrijven categorie 1. Dit betekent een horecabedrijf waar in hoofdzaak voedsel wordt verstrekt voor consumptie ter plaatse en als nevenactiviteit het verstrekken van (alcoholhoudende) dranken.

#### **K an to o r**

De bestemming 'Kantoor' heeft betrekking op de kantoren in het plangebied. Het betreft zowel kantoren als andere dienstverlenende instellingen.

#### **M a a ts c h a p p e li j k**

Deze bestemming 'Maatschappelijk' heeft betrekking op diverse functies binnen het plangebied, die allemaal een maatschappelijke functie hebben. Het gaat daarbij bijvoorbeeld om (basis)scholen en culturele centra.

#### **M a a ts c h a p p e li j k - B eg r a a fp l a at s**

De begraafplaats die in het plangebied ligt heeft de bestemming 'Maatschappelijk – Begraafplaats' gekregen. Binnen deze bestemming mogen alleen gebouwen ten behoeve van onderhoud en beheer van de begraafplaats worden gebouwd.

#### **S p o r t**

De sportcomplexen zijn voorzien van de bestemming 'Sport'. Binnen deze bestemming zijn alleen gebouwen toegestaan binnen het daarvoor aangegeven bouwvlak. Het gaat daarbij om gebouwen ten behoeve van de sportvoorzieningen, zoals kleedruimtes, sanitaire voorzieningen, kantines, onderhoud en beheer en een bestaande bedrijfswoning. Daarnaast is een schoonheidssalon en een kapsalon in één van de gebouwen gevestigd. Ook is een jongerencentrum in één van de gebouwen aanwezig. Deze functies zijn met een functieaanduiding op de verbeelding aangegeven.

#### **V e r k e er**

De bestemming 'Verkeer' heeft betrekking op de doorgaande wegen in het plangebied. De functie van de genoemde wegen is gericht op doorstroming, terwijl de verblijfsfunctie juist minder belangrijk is. Dit kan gevolgen hebben voor de inrichting van de verkeersruimte.

#### **V e r k e er - R ai lv e r k e e r**

De spoorlijnen in het plangebied zijn onder de bestemming 'Verkeer - Railverkeer' gebracht. Het betreft de spoorlijn Hoorn – Enkhuizen en de spoorlijn voor de museumspoortram van Hoorn naar Medemblik.

#### **V e r k e er – V e r b li j f**

Deze bestemming heeft betrekking op de openbare woonstraten en pleinen in het plangebied. Ook het kleine snippergroen (zoals bermen) en parkeervoorzieningen vallen onder deze bestemming, evenals bijbehorende bouwwerken. Op verschillende plaatsen in het plangebied zijn bergingen en garageboxen in de openbare ruimte gerealiseerd. Deze zijn voorzien van de aanduiding "garagebox" en voorzien van een bestemmingsregeling.

#### **W a t er**

De in het plangebied aanwezige waterlopen en -partijen, met daarbij behorende oevers en bouwwerken, vallen onder de bestemming 'Water'. Binnen deze bestemming is het verboden om gebouwen te realiseren en bouwwerken die niet ten dienste staan van de waterhuishouding.

#### **W o n en**

De bestemming 'Wonen' heeft betrekking op de eengezinswoningen in het plangebied. Naast de woonfunctie is ook kleinschalige bedrijvigheid in de vorm van een aan-huis-verbonden beroep of een consumentverzorgende bedrijfsactiviteit toegestaan. Voor de hoofdgebouwen zijn de bouwmogelijkheden per bouwvlak op de verbeelding aangegeven. Voor de erfbebouwing is aansluiting gezocht bij de landelijke regelgeving. Binnen de bestemming zijn afwijkingsmogelijkheden opgenomen om incidenteel de bouwmogelijkheden te vergroten opgenomen.

#### **W o n en – W o o n c en tr u m**

Deze bestemming heeft betrekking op het wooncentrum voor senioren waarin een combinatie met ruimte voor sociaal-medische voorzieningen aanwezig is.

#### **W o n en – W o o n g e b o u w**

De bestemming 'Wonen - Woongebouw' heeft betrekking op de gestapelde woningen in het plangebied. De maximale bouwhoogte van de woongebouwen is aangegeven op de verbeelding. Binnen enkele woongebouwen zijn maatschappelijke voorzieningen op de begane grond toegestaan. Voor deze functie is een functieaanduiding op de verbeelding opgenomen.

#### **L ei d i n g – H o o g sp an n i n g**

De dubbelbestemming 'Leiding – Hoogspanning' voorziet in een bestemmingsregeling voor de hoogspanningsleiding en voorziet in een bescherming van deze leidingen. Voor de leiding geldt een belemmeringenstrook van 3 m aan weerszijden van de leiding.

#### **L ei d i n g – W a t er**

Deze dubbelbestemming heeft betrekking op de hoofdwaterleiding. Voor de leidingen geldt een belemmeringenstrook van 4 m aan weerszijden leiding.

#### **W a ar d e – A r ch e o l o g i e 1 , 2 e n 5**

In het plan zijn drie bestemmingen voor de bescherming van archeologische waarden opgenomen. De dubbelbestemmingen 'Waarde – Archeologie (1, 2 en 5)' voorzien in een vlakdekkende invulling van het archeologiebeleid. Deze bestemmingen zijn een aanvulling op de andere bestemmingen. Voor het bouwen van bouwwerken met een oppervlakte die de van de bestemming afhankelijke drempelwaarde overschrijdt, moet een omgevingsvergunning voor het bouwen worden gevraagd. Hierbij moet een rapport over de archeologische waarde van de gronden worden overlegd. Op grond van dat rapport kan het bevoegd gezag voorwaarden aan de omgevingsvergunning verbinden.

Voor het uitvoeren van een werk, geen bouwwerk zijnde, of van werkzaamheden, is een omgevingsvergunning vereist. De vergunning is niet vereist voor het normale onderhoud, gebruik en beheer. Onder voorwaarden kan de omgevingsvergunning voor het uitvoeren van een werk, geen bouwwerk zijnde, of van werkzaamheden worden verleend.

In dit bestemmingsplan is rekening gehouden met de Paraplubestemmingsplan Archeologie met identificatienummer NL.IMRO.0405.BPArcheologie-va01 van de gemeente Hoorn. De regels van de dubbelbestemmingen komen hiermee overeen.

#### **W a ar d e - Cu l tu u r h i s to r i e**

Deze bestemming is gericht op de cultuurhistorisch waardevolle elementen in het plangebied. Die elementen zijn beschreven in paragraaf 4.9 van deze plantoelichting. Deze bestemming is een aanvulling op de andere bestemmingen. Voor het uitvoeren van een werk, geen bouwwerk zijnde, of van werkzaamheden, is een omgevingsvergunning vereist. De vergunning is niet vereist voor het normale onderhoud, gebruik en beheer. Onder voorwaarden kan de omgevingsvergunning voor het uitvoeren van een werk, geen bouwwerk zijnde, of van werkzaamheden worden verleend.

#### **W a t er s t aa t – W at e r ke r i n g**

Een klein deel van de Westfriese Omringdijk valt in het plangebied. Om de waarde hiervan te beschermen is deze dubbelbestemming opgenomen.

#### **O v e r i g**

In hoofdstuk 3 van de regels zijn de algemene regels van het plan opgenomen. Hierin staat de anti-dubbeltelregel vermeld. De anti-dubbeltelregel voorziet in het tegengaan van oneigenlijk gebruik van de bestemmingsregels. De 'Algemene gebruiksregels' bevatten algemene bepalingen voor het gebruik. In de 'Algemene aanduidingsregels is de vrijwaringszone voor de aanwezige dijk opgenomen. Om de instandhouding van de dijk te waarborgen is in dit bestemmingsplan eveneens de gebiedsaanduiding 'vrijwaringszone – dijk' opgenomen. Ter plaatse van deze aanduiding mogen slechts bouwwerken worden opgericht indien waterschapsbelangen zulks gedogen. Om dit goed te kunnen beoordelen dient, bij de boordeling van bouwaanvragen, advies te worden ingewonnen bij de beheerder van de waterkering. Ook de 'Algemene afwijkingsregels' zijn in dit hoofdstuk ondergebracht. De algemene afwijkingsregels hebben betrekking op alle in het plan opgenomen bestemmingen.

In hoofdstuk 4 van de regels is het overgangsrecht en de slotregel opgenomen. Deze zijn opgenomen in overeenstemming met de in het Bro voorgeschreven tekst.

# **6** 6 U i t v o e r b a a r h e i d

Op basis van artikel 9, lid 2 Bro bestaat de verplichting om inzicht te geven in de uitvoerbaarheid van een bestemmingsplan. In dat verband wordt een onderscheid gemaakt tussen de maatschappelijke en de economische uitvoerbaarheid. Tevens is een paragraaf over handhaving van het plan toegevoegd.

#### 6.1

#### M a a t s c h a p p e l i j k e u i t v o e r b a a r h e i d

Gemeente en woningbouwcorporatie Intermaris hebben, in het kader van de campagne 'LaatjeHoorn' inwoners van Hoorn-Noord en van het Venenlaankwartier uitgenodigd om hun ervaringen, verbeterpunten, wensen en ideeën voor hun wijk kenbaar te maken. In de periode 25 juni tot en met 13 juli 2016 waren de gemeente en Intermaris op verschillende plekken in de wijken Hoorn-Noord en Venenlaankwartier.

Meer dan 400 bewoners gaven gehoor aan de oproep om hun ervaringen, verbeterpunten, wensen en ideeën over de wijken naar voren te brengen. De resultaten van de bijeenkomsten zijn teruggekoppeld aan de wijken. Door de aanwezigen is aangegeven dat het geschetste beeld in de presentaties klopt met het beeld dat zij hebben van de wijk. Ruim 50 mensen hebben aangegeven betrokken te willen worden bij de verdere planvorming.

Voor bedrijven, organisaties en instellingen in de wijk worden nog avonden belegd om ook hun inbreng over de wijk te leveren.

De uitkomsten worden verwerkt in een wijkvisie die vervolgens vertaald wordt in een programmaplan en uitvoeringsplan voor de wijk.

Doel van de campagne 'LaatjeHoorn' is om bewoners, bedrijven en organisaties meer te betrekken bij de ontwikkeling van hun wijk en ook meer aan deze groepen over te laten. Het gaat hierom het inzetten van de kracht van de stad.

#### 6.2

#### E c o n o m i s c h e u i t v o e r b a a r h e i d

Het onderhavige plan is een beheerplan, waarmee geen grote kosten zijn gemoeid. Op basis daarvan mag het voorliggende bestemmingsplan economisch uitvoerbaar worden geacht.

# 6.3 E x p l o i t a t i e p l a n

De Grondexploitatiewet stelt als onderdeel van de Wro een gegarandeerd kostenverhaal als eis aan bestemmingsplannen. Een zogenaamd exploitatieplan maakt verplicht deel uit van het bestemmingsplanproces, tenzij het kostenverhaal op een andere wijze is gegarandeerd. Binnen dit bestemmingsplan worden bij recht geen ontwikkelingen mogelijk gemaakt die voor de gemeente kosten met zich meebrengen, waarvan het totaalbedrag van de exploitatiebijdragen meer dan € 10.000,00 bedraagt. Op basis van artikel 6.2.1a van het Bro kan daarom worden gesteld dat het kostenverhaal voor het bestemmingsplan anderszins verzekerd is. Een exploitatieplan op grond van de Grondexploitatiewet is dan ook niet noodzakelijk.

#### 6.4

#### H a n d h a v i n g

Het beleid en de doelstellingen van het bestemmingsplan kunnen alleen worden gerealiseerd wanneer het bestemmingsplan ook daadwerkelijk gehandhaafd wordt. Dit houdt in ieder geval in dat het plangebied regelmatig wordt gecontroleerd op illegale bouwwerken en gebruiksvormen en er tijdens bouwwerkzaamheden gecontroleerd wordt dat er gebouwd wordt overeenkomstig de verleende vergunning(en). De gemeente zal hiervoor zorg dragen. Deze werkzaamheden passen binnen het handhavingsbeleid van de gemeente en kunnen binnen de bestaande structuren worden uitgevoerd.

De handhaving is gediend met een goed en duidelijk bestemmingsplan. Dit voorkomt immers misverstanden en interpretatiekwesties. Om deze reden is in dit plan gekozen voor gerichte bestemmingen én een duidelijke formulering van de regels. Bovendien bevat de toelichting een heldere beschrijving van het plan en van de regels. De regelingen in het bestemmingsplan zijn mede met het oog op een goede handhaving gemaakt. De regelingen sluiten aan op andere nieuwe bestemmingsplannen in de gemeente. Gemeente, bouwbedrijven en opdrachtgevers hebben in het kader van de handhaving ieder hun eigen verantwoordelijkheid.

Zo heeft de gemeente, naast de toezichthoudende taak, eveneens de taak om alle betrokken partijen van de juiste bestemmingsplaninformatie te voorzien en om een ieder aan te sporen het bestemmingsplan op een juiste manier uit te voeren. Particulieren en bouwbedrijven dienen de gemaakte afspraken en omgevingsvergunningen voor het bouwen na te komen en ook de opdrachtgevers dienen zich aan de spelregels te houden.

Wat betreft het toezicht en de controle op de regelingen en vergunningen in relatie tot waterstaatkundige zaken, zoals de schouw op sloten, geldt dat hier de verantwoordelijkheid primair bij het Hoogheemraadschap Hollandsnoorderkwartier ligt.

# **7** 7 O v e r l e g e n i n s p r a a k

De navolgende paragrafen bevatten de verantwoording over de wijze waarop de bevolking bij de voorbereiding van het bestemmingsplan is betrokken, alsmede de reacties van het overleg met betrokken instanties.

### 7.1

#### O v e r l e g

Het plan wordt op grond van artikel 3.1.1 Bro voor overleg aan een aantal (mogelijk) belanghebbende (overheids)instanties aangeboden. De resultaten hiervan en de mogelijke aanpassingen van dit plan worden in deze paragraaf weergegeven.

#### 7.2

#### I n s p r a a k

Het voorliggende bestemmingsplan is als ontwerpbestemmingsplan naar buiten gebracht. Inspraak overeenkomstig de gemeentelijke Inspraakverordening heeft niet plaatsgevonden. Dit is overigens ook geen verplichting.

In paragraaf 6.1 is aangegeven op welke wijze de bevolking bij de voorbereiding van het bestemmingsplan is betrokken.

Bijlage: Cultuurhistorische paragraaf bestemmingsplan De Lanen