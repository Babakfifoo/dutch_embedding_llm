xml version\="1\.0" encoding\="UTF\-8"?

Duingeest Otterschelp: Toelichting

direct naar inhoud van Toelichting

Duingeest Otterschelp

=====================

Toelichting

-----------

| Plan: | Duingeest Otterschelp |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1783\.MONOTTERSCHELPpbp\-VA01 |

* Toelichting

* Bijlagen

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldend bestemmingsplan

+ 1\.4 Leeswijzer

* Hoofdstuk 2 Planvisie

+ 2\.1 Beleidskader

+ 2\.2 Ruimtelijk\-functionele structuur

+ 2\.3 Gebiedsvisie

* Hoofdstuk 3 Onderzoek

+ 3\.1 Ladder voor duurzame verstedelijking

+ 3\.2 Bedrijven en milieuzonering

+ 3\.3 Bodemkwaliteit

+ 3\.4 Geluid

+ 3\.5 Luchtkwaliteit

+ 3\.6 Externe veiligheid

+ 3\.7 Water

+ 3\.8 Ecologie

+ 3\.9 Cultuurhistorie

* Hoofdstuk 4 Planbeschrijving

+ 4\.1 Planvorm

+ 4\.2 Systematiek van de planregels

+ 4\.3 Systematiek van de planverbeelding

* Hoofdstuk 5 FinanciÃ«le uitvoerbaarheid

* Hoofdstuk 6 Maatschappelijke uitvoerbaarheid

+ 6\.1 Overleg

+ 6\.2 Inspraak

### Hoofdstuk 1 Inleiding

#### 1\.1 Aanleiding

Door de versterking van de zeewering is na de totstandkoming van het oorspronkelijke bestemmingsplan de legger gewijzigd en is de kernzone van de primaire zeewering richting zee opgeschoven. Om die reden is sprake van een min of meer autonome ontwikkeling.

Door deze verandering van het rijksbeleid ontstaat de mogelijkheid om de beperkte bebouwingsmogelijkheid van het perceel Duinpan/Otterschelp uit te werken en in te vullen. De nieuwe bebouwingsgrens, in waterstaatkundig opzicht, wordt nu gevormd door de beschermingszone landzijde.

#### 1\.2 Ligging plangebied

Het plangebied is gelegen ten noordwesten van de nieuwe wijk Duingeest bij de kern Monster en ligt direct ten zuidwesten van de Slaperdijk.

Direct ten noordwesten van het plangebied ligt het Natura2000 gebied Solleveld \& Polanen, dat op deze plek eveneens Natuurnetwerk Nederland (NNN\-gebied) is, en ten zuidwesten van het plangebied ligt de Ecologische hoofdstructuur die ook deel uitmaakt van het Natuurnetwerk Nederland.

#### 1\.3 Geldend bestemmingsplan

Dit bestemmingsplan vervangt voor een deel het bestemmingsplan Duingeest met IDN NL.IMRO.1783\.obp00000015\-onhe op de dag dat het bestemmingsplan van kracht wordt als bedoeld in artikel 3\.8\. lid 5 van de Wet ruimtelijk ordening.

#### 1\.4 Leeswijzer

Het bestemmingsplan bestaat uit een toelichting, de regels en een verbeelding. De toelichting is als volgt opgebouwd. In hoofdstuk 2 komt het beleidskader, de ruimtelijk \- functionele structuur en de gebiedsvisie aan de orde. Hierin wordt de ruimtelijke en functionele hoofdstructuur van het plangebied

beschreven, alsmede de ruimtelijke kwaliteiten. Dit tezamen leidt tot een beschrijving van de gemeentelijke visie op het gewenste behoud en beheer van de ruimtelijke kwaliteit in het plangebied.

In hoofdstuk 3 wordt onderzoek op het gebied van milieu, geluid, luchtkwaliteit, externe veiligheid, water, bodem, ecologie, en cultuurhistorie behandeld. In hoofdstuk 4 wordt dieper ingegaan op de planvorm en de achtergrond bij de regels die zijn opgenomen voor de verschillende bestemmingen. Tot slot wordt in de hoofdstukken 5 en 6 ingegaan op de economische en de maatschappelijke uitvoerbaarheid van het bestemmingsplan.

### Hoofdstuk 2 Planvisie

#### 2\.1 Beleidskader

##### 2\.1\.1 Gemeentelijk beleid

***Structuurvisie***

De gemeente heeft een structuurvisie met bijbehorende kaart opgesteld. In de visie worden de ruimtelijk gewenste ontwikkelingen tot 2025 aangegeven, met een doorkijk naar 2040\. De structuurvisie is het ruimtelijke afwegingskader bij ruimtelijke ontwikkelingen in Westland. Daarmee vervangt het de ruimtelijke componenten uit de Visie Greenport Westland 2020\.

![afbeelding "i_NL.IMRO.1783.MONOTTERSCHELPpbp-VA01_0001.png"](i_NL.IMRO.1783.MONOTTERSCHELPpbp-VA01_0001.png)

![afbeelding "i_NL.IMRO.1783.MONOTTERSCHELPpbp-VA01_0002.png"](i_NL.IMRO.1783.MONOTTERSCHELPpbp-VA01_0002.png)

*Uitsnede structuurvisie*

De wijk Duingeest en de groen\-blauwe verbinding zijn duidelijk (maar schematisch) aangegeven. Op detailniveau loopt de in bestemmingsplan Duingeest vastgelegde woonbebouwing en de groen\-blauwe zone anders.

Uitbreiding op de Otterschelp past daarom globaal gezien binnen de ontwikkeling.

***Westlands Verkeers\- en Vervoersplan***

Met het Westlands Verkeers\- en Vervoersplan (WVVP) wordt vanuit het oogpunt van verkeer en vervoer invulling gegeven aan het strategische beleid voor de gemeente Westland, zoals dat is beschreven in de, eind 2005 vastgestelde, Greenportvisie 2020\. Op basis van deze vertaling zijn concrete projecten en maatregelen benoemd. Daarbij zijn prioriteiten bepaald en is een volgorde voor uitwerkingen realistisch weergegeven. Door het uitvoeringsprogramma wordt de stap gezet van papier (beleid) naar de praktijk (uitvoering). Het uitvoeringsprogramma en bijbehorende investeringsprogramma passen binnen de huidige begroting.

***Milieubeleidsplan 2005\-2010 'Westland, glashart voor het milieu'***

De inspanningen uit het verleden waren voornamelijk gericht op het verbeteren van de sectorale milieukwaliteit. In de toekomst moet ook een bredere kwaliteitsverbetering worden gerealiseerd. Het milieubeleidsplan moet een bijdrage leveren aan een gezonde, veilige en aantrekkelijke leefomgeving.

Het milieubeleidsplan is door de raad in 2005 vastgesteld en heeft als doelstelling: 'Het verbeteren van de leefbaarheid op de korte termijn en het leveren van een bijdrage aan de duurzaamheid van de gemeente op de lange termijn, waarbij aansluiting bij actuele en toekomstige ontwikkelingen kansen biedt om eventueel bestaande knelpunten op te lossen en toekomstige te voorkomen'.

Het Milieu\-uitvoeringsprogramma (MUP) 2011 is een overgangsprogramma tussen het inmiddels aan het eind van zijn looptijd gekomen Milieubeleidsplan 2005\-2010 en een te ontwikkelen 'Uitvoeringsprogramma Duurzaamheid'. Het zal daarbij gaan om een concreet uitvoeringsprogramma, dat bijdraagt aan te formuleren gemeentelijke duurzaamheidsdoelstellingen. Het MUP is een instrument om onder meer de uitvoering van de milieuambities te kunnen sturen.

Voor wat betreft het aspect ruimtegebruik is de milieustrategie gericht op de volgende doelstelling: 'Functiemenging waar het kan en functiescheiding waar het moet.' Deze en alle andere relevante milieuambities en uitgangspunten worden ingebracht in ruimtelijke ontwikkelingsprojecten.

***Beleid Duurzaam Bouwen 2006\-2010***

De doelstelling van de gemeente is door middel van duurzaam bouwen de milieubelasting terug te dringen: bouwen met zorg voor het milieu. Dit betekent dat in een vroeg stadium de schade voor het milieu moet worden beperkt, dus al tijdens het ruimtelijk en stedenbouwkundig ontwerp en in alle fasen van de bouw. De gemeente stelt beleid Duurzaam Bouwen op, op gebouwniveau en op het gebied van de grond\-, weg\- en waterbouw. Beleid Duurzaam Bouwen op stedelijk niveau, voor ruimtelijke en stedelijke ontwikkeling, is opgenomen in het Milieubeleidsplan 2005\-2010\. Als instrument voor duurzaam bouwen bij nieuwbouw, woning\- en utiliteitsbouw, wordt het pakket Gemeentelijk Praktijk Richtlijn (GPR\-gebouw) gebruikt. Dit is een digitaal instrument om de duurzaamheid van nieuwbouwwoningen en utiliteitskantoren (kantoren en schoolgebouwen) in kaart te brengen door middel van rapportcijfers, met als doel duurzaam bouwen meetbaar en bespreekbaar te maken. Thema's van dit instrument zijn energie, materiaal, afval, water, gezondheid en integrale woonkwaliteit.

***Vaarrecreatie in Westland***

De Nota Vaarrecreatie is 12 juni 2012 vastgesteld. Hierin zijn de doelen en richting voor de doorontwikkeling van de vaarrecreatie in Westland beschreven. In de nota worden drie vaarcategorieÃ«n onderscheiden, en is een vaarnetwerk vastgelegd met bijhorende criteria waaraan de vaarwegen moeten voldoen met betrekking tot de doorvaart. Deze criteria zijn ook opgenomen in het Plan van Standaarden van de gemeente Westland (PvS). Ãr is verder in de Nota Vaarrecreatie omschreven welke maatregelen noodzakelijk zijn om de vaarrecreatie op een hoger plan te brengen en er zijn diverse locaties aangewezen waar allerlei vaarrecreatieve voorzieningen ontwikkeld moeten worden.

***Handhaven op maat***

Op 17 november 2015 hebben burgemeester en wethouders van Westland de beleidsnota 'Handhavingsbeleid, integrale handhaving Wabo taken' vastgesteld. Hierin zijn de doelen en richting voor milieuhandhaving en bouw\- en woningtoezicht beschreven. De naleving van wet\- en regelgeving is daarbij een gezamenlijke verantwoordelijkheid van gemeente, burgers en bedrijven. De wet\- en regelgeving zijn bedoeld om kwaliteit, veiligheid en leefbaarheid binnen de leefomgeving te beschermen en bevorderen en dat is in ieders belang. Dit draagt bij aan een prettige woon\-, werk\- en leefomgeving voor de burgers en ondernemers van de Gemeente Westland. De handhaving van de regelgeving vervat in dit plan is een bevoegdheid van burgemeester en wethouders. Het gaat daarmee vooral om de planregels inzake het bouwen en het gebruik van gronden en bouwwerken. Een aantal vormen van gebruik wordt specifiek aangeduid als strijdig met de bestemming, zodat handhavend optreden hiertegen eenduidig mogelijk te maken. Uiteraard betreft het hier een niet\-limitatieve opsomming. Handhaving van dit plan is van belang om de ruimtelijke kwaliteit en de leefbaarheid er van in stand te houden. Daarnaast heeft handhaving uiteraard ook een belangrijke functie in het kader van de rechtszekerheid en rechtsgelijkheid. De planregels in dit plan zijn voldoende duidelijk, concreet en toepasbaar om te kunnen handhaven. Handhaving van het plan zal in de praktijk primair plaatsvinden via de bestemmingsplantoets in het kader van de omgevingsvergunning en door feitelijk toezicht op de aanwezigheid van bouwwerken en op gebruiksactiviteiten. Binnen de gemeente heeft het team bouw\- en woningtoezicht van de afdeling Ruimte, Omgeving en Veiligheid hierin een centrale taakstelling. Bij gebleken strijdigheid met het plan wordt, afhankelijk van de prioriteitsstelling, een handhavingstraject ingezet.

##### 2\.1\.2 Regionaal beleid

De gemeente maakt deel uit van een plusregio als bedoeld in de Wet gemeenschappelijke regelingen. In het bestemmingsplan is dan ook afstemming met het volgende regionale beleid tot uitdrukking gekomen.

***Regionale Nota Mobiliteit 2005***

De Regionale Nota Mobiliteit (RNM) is het Regionaal Verkeers\- en Vervoersplan op grond van de Planwet Verkeer en Vervoer (1998\). Ze is de opvolger van het op dit moment geldende RVVP\-2\. In de RNM wordt het ruimtelijk beleid, zoals was vastgelegd in het inmiddels vervangen Regionaal Structuurplan Haaglanden 2002 voor de verkeers\- en vervoerscomponent uitgewerkt en wordt het overige regionale verkeers\- en vervoersbeleid in samenhang beschreven.

Routes waarover transport van gevaarlijke stoffen plaatsvindt, moeten voldoen aan de volgende rijksnormen uit de nationale Nota Mobiliteit:

* in nieuwe situaties zijn kwetsbare bestemmingen binnen de 10\-6\-risicocontour niet toegestaan; voor minder kwetsbare bestemmingen moeten we streven naar het hanteren van deze risicocontour (richtwaarde);

* in bestaande situaties mag geen bebouwing aanwezig zijn binnen de 10\-6\-risicocontour;

* in nieuwe situaties mag geen bebouwing aanwezig zijn binnen de 10\-5\-risicocontour (grenswaarde).

Binnen de gemeente Westland zijn de volgende wegen in de Regionale Nota Mobiliteit benoemd als route voor gevaarlijke stoffen:

* de A 20 evenals de hierin opgaande N20 en hierin overgaande in de N213 en hierin overgaande in de N211;

* de N222 welke aftakt van de N 20 ter hoogte van de Bloemenveiling Naaldwijk;

* de N223 het Knooppunt van Westerlee kruisende en overgaande in de N220 richting Hoek van Holland;

* de Nieuwelaan als zijnde een aftakking van de N220;

* de N211 vanaf de kruising met de N220 richting ' s\-Gravenzande;

* de Nieuwlandse dijk als verlenging van de N220 richting de kust over een afstand van enkele honderden meters.

***Regionaal Bestuursakkoord Water Haaglanden (2006\)***

Het Regionaal Bestuursakkoord Water Haaglanden vormt de regionale uitwerking van het Nationaal Bestuursakkoord Water (NBW) en sluit aan op de deelstroomgebiedsvisie Midden\-Holland en op het procesconvenant dat is gesloten tussen de Vereniging van Zuid\-Hollandse Gemeenten, Zuid\-Hollandse Waterschapsbond en de provincie Zuid\-Holland.

Het doel is om in 2015 het watersysteem op orde te hebben, hetgeen betekent een robuust en beheersbaar watersysteem dat zoveel mogelijk is gebaseerd op de principes van vasthouden, bergen en afvoeren. Om dit te bereiken moet de capaciteit van het watersysteem worden vergroot en wel zodanig dat voor de polders en boezemgebieden wordt voldaan aan het beschermingsniveau volgens de werknormen uit het Nationaal Bestuursakkoord Water.

##### 2\.1\.3 Provinciaal beleid

In het bestemmingsplan is afstemming met het volgende beleid van de provincie Zuid\-Holland tot uitdrukking gekomen.

***Visie Ruimte en Mobiliteit (2014\)***

De Provincie Zuid\-Holland heeft vastgesteld dat de behoefte van Zuid\-Hollandse inwoners en bedrijven verandert als het gaat om woningen, bedrijfsterreinen, kantoren, winkels en mobiliteit. Deels liggen hieraan economische oorzaken ten grondslag, die bijvoorbeeld leiden tot minder vraag naar woningen en bedrijventerreinen. Deels gaat het om structurele factoren, zoals demografische ontwikkelingen en de voortschrijdende digitalisering. Om al deze redenen was een herijking en herziening van het ruimtelijke en mobiliteitsbeleid gewenst. Dit heeft geleid tot de structuurvisie Visie Ruimte en Mobiliteit (VRM) met daarbij de Verordening ruimte 2014, het Programma Ruimte, en het Programma Mobiliteit. De VRM volgt de structuurvisie Visie op Zuid\-Holland (2010\) op.

De Visie ruimte en mobiliteit biedt geen vastomlijnd ruimtelijk eindbeeld, maar wel een perspectief voor de gewenste ontwikkeling van Zuid\-Holland als geheel. De visie geeft zekerheid over een mobiliteitsnetwerk dat op orde is en de reiziger en de vervoerder keuzevrijheid biedt, en bevat voldoende flexibiliteit om in de ruimtelijke ontwikkeling te reageren op maatschappelijke initiatieven. Dat geeft houvast voor andere ruimtelijke plannen en voor investeringen in ruimte en netwerk. Het geeft ook duidelijkheid over de randvoorwaarden die de provincie daaraan stelt. Vier rode draden geven richting aan de gewenste ontwikkeling en het handelen van de provincie:

* 1\. beter benutten en opwaarderen van wat er is,

* 2\. vergroten van de agglomeratiekracht,

* 3\. verbeteren van de ruimtelijke kwaliteit,

* 4\. bevorderen van de transitie naar een water\- en energie\-efficiÃ«nte samenleving.

De huidige ruimtelijke situatie \- gecombineerd met de vier rode draden \- vormt het vertrekpunt voor de Visie ruimte en mobiliteit.

Het provinciale beleid is daarnaast gericht op het behouden, herstellen en op langere termijn vergroten van de biodiversiteit in Zuid\-Holland, inclusief de biodiversiteit van de bodem. Daarmee wordt niet alleen een belangrijke bijdrage geleverd aan het in stand houden van de Europese en mondiale biodiversiteit, maar ook aan andere maatschappelijke doelen. Zo zijn koppelingen mogelijk met een aantrekkelijk en klimaatbestendig woon\- en vestigingsklimaat, waterveiligheid en waterkwaliteit, recreatie en het tegengaan van bodemdaling. Om dit doel te bereiken zet de provincie in op duurzaam beheer, bescherming en voltooiing van de Ecologische hoofdstructuur (NNN) en de realisatie van meer natuurwaarden op boerenland en in recreatiegebieden. Het belangrijkste instrument om de biodiversiteitsdoelen te bereiken is de realisatie van de NNN. Deze structuur bestaat uit een robuust, kwalitatief hoogwaardig en samenhangend netwerk van bestaande bossen, natuurgebieden, landgoederen, nieuwe natuurgebieden, ecologische verbindingen, de grote rijkswateren en de Noordzee.

**Programma ruimte**

Volgens de Verordening ruimte moeten nieuwe ruimtelijke ontwikkelingen buiten Bestaand Stads\- en Dorpsgebied (BSD) van meer dan 3 ha in het door Provinciale Staten (PS) vast te stellen Programma ruimte staan. Daarmee ligt het eindoordeel over omvangrijke verstedelijking buiten BSD bij PS. Indien in regionale visies of bestemmingsplannen locaties worden opgenomen buiten bestaand stads\- en dorpsgebied die groter zijn dan 3 hectare, dienen die dus door PS in het Programma ruimte te worden opgenomen, voor zover zij daar al niet in opgenomen zijn. Bij een verschil tussen het Programma ruimte en de regionale visie, is het programma leidend.

In onderhavig bestemmingsplan is geen sprake van een plan van \>3 hectare woningen.

**Waterverordening Zuid\-Holland (2009\)**

In de Provinciale Waterverordening zijn normen voor wateroverlast vastgesteld. Deze normen bestaan uit een wenselijk geacht beschermingsniveau waarop regionale wateren moeten zijn ingericht en hebben betrekking op de berging\- en afvoercapaciteit. De normen voor wateroverlast zijn verschillend per vorm van landgebruik en zijn gerelateerd aan de economische waarde van landgebruik en de te verwachte schade bij overstromingen. Voor het glastuinbouwgebied is het gewenste beschermingsniveau vastgesteld op eens in de 50 jaar, met een maaiveldcriterium van 1%. Dit betekent dat er eens in de 50 jaar kans op wateroverlast vanuit het oppervlak plaats mag vinden. In Tabel 1 zijn de normen voor wateroverlast weergegeven voor de verschillende vormen van landgebruik.

![afbeelding "i_NL.IMRO.1783.MONOTTERSCHELPpbp-VA01_0003.jpg"](i_NL.IMRO.1783.MONOTTERSCHELPpbp-VA01_0003.jpg)

##### 2\.1\.4 Rijksbeleid

***Structuurvisie Infrastructuur en Ruimte (2012\) \& Besluit algemene regels ruimtelijke ordening (2011\)***

Nederland concurrerend, bereikbaar, leefbaar \& veilig. Daar streeft het Rijk naar met een aanpak die ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt. Een actualisatie van het ruimtelijk\- en mobiliteitsbeleid is daarvoor nodig. De verschillende beleidsnota's op het gebied van ruimte en mobiliteit zijn gedateerd door nieuwe politieke accenten en veranderende omstandigheden zoals de economische crisis, klimaatverandering en toenemende regionale verschillen onder andere omdat groei, stagnatie en krimp gelijktijdig plaatsvinden. De structuurvisie Infrastructuur en Ruimte, welke op 22 november 2011 door de Tweede Kamer is aangenomen en begin 2012 in werking is getreden, geeft een nieuw, integraal kader voor het ruimtelijk\- en mobiliteitsbeleid op rijksniveau en is de 'kapstok' voor bestaand en nieuw rijksbeleid met ruimtelijke consequenties.

In de structuurvisie Infrastructuur en Ruimte formuleert het Rijk drie hoofddoelen om Nederland concurrerend, bereikbaar, leefbaar \& veilig te houden voor de middellange termijn (2028\):

* het vergroten van de concurrentiekracht van Nederland door het versterken van de ruimtelijk\-economische structuur van Nederland;

* het verbeteren, in stand houden en ruimtelijk zekerstellen van de bereikbaarheid waarbij de gebruiker voorop staat;

* het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Het Westland is op de kaart van de nationale ruimtelijke hoofdstructuur aangewezen als Greenport (zie afbeelding).

![afbeelding "i_NL.IMRO.1783.MONOTTERSCHELPpbp-VA01_0004.jpg"](i_NL.IMRO.1783.MONOTTERSCHELPpbp-VA01_0004.jpg)

*kaart nationale ruimtelijke hoofdstructuur*

De Nederlandse open economie raakt steeds meer verweven met die van sterke concurrenten als Duitsland, China en India. De kansen in het internationale speelveld liggen vooral bij de zogenoemde topsectoren: logistiek, water, hightech, creatieve industrie, energie, chemie en voedsel en tuinbouw. Veel van die sectoren zijn geconcentreerd in de stedelijke regio's rond de mainports, brainport en greenports. De ambitie is dat Nederland in 2040 behoort tot de top 10 concurrerende landen van de wereld door een goede ruimtelijk\-economische structuur voor een excellent vestigingsklimaat voor bedrijven en kenniswerkers. Dit betekent onder andere een optimale internationale bereikbaarheid van stedelijke regio's in 2040 en uitstekende (logistieke) verbindingen van de mainports Rotterdam en Schiphol, de brainport Zuidoost Nederland en de greenports met Europa en de rest van de wereld.

De meeste topsectoren concentreren zich in stedelijke regio's en dan vooral in de stedelijke regio's rond de mainports, brainport en greenports. Vanwege deze concentratie en de nationale baten die daarmee gemoeid zijn, wil het Rijk in deze regio's extra inzetten op versterking van de concurrentiekracht. Hiervoor wordt een gebiedsgerichte, programmatische urgentieaanpak ingezet waarin afspraken over de versterking van de ruimtelijk\-economische structuur in brede zin worden gemaakt met de decentrale overheden.

De structuurvisie Infrastructuur en Ruimte is vertaald in het Besluit algemene regels ruimtelijke ordening (Barro). Het Barro omvat alle ruimtelijke rijksbelangen die juridisch doorwerken op het niveau van bestemmingsplannen. Het gaat om kaders voor onder meer het bundelen van verstedelijking, de bufferzones, nationale landschappen, de Ecologische Hoofdstructuur, de kust, grote rivieren, militaire terreinen, mainportontwikkeling van Rotterdam en de Waddenzee. Met het Barro maakt het Rijk proactief duidelijk waar provinciale verordeningen en gemeentelijke bestemmingsplannen aan moeten voldoen. Uit de regels en kaarten behorende bij de het Barro kan worden afgeleid welke aspecten relevant zijn voor het ruimtelijke besluit. Voor het plangebied is de volgende bepaling relevant:

* 1\. Een excellent en internationaal bereikbaar vestigingsklimaat in de stedelijke regio's met een concentratie van topsectoren. In dit kader blijft het Rijk gebiedsgerichte afspraken maken met de stedelijke regio's (zoals Rotterdam) over de programmering van verstedelijking (woningbouw), zowel kwantitatief als kwalitatief.

##### 2\.1\.5 Conclusie

Het hoofdzakelijk ontwikkelen van woningbouw, water en groen is passend in het beleid van de verschillende overheden. Het beleidskader staat het plan zodoende niet in de weg.

#### 2\.2 Ruimtelijk\-functionele structuur

##### 2\.2\.1 Inventarisatie van functies

Momenteel is het plangebied grotendeels groen ingericht (grasland) met een watergang en een woning.

![afbeelding "i_NL.IMRO.1783.MONOTTERSCHELPpbp-VA01_0005.png"](i_NL.IMRO.1783.MONOTTERSCHELPpbp-VA01_0005.png)

*bron: Google Maps*

In de directe omgeving van het plangebied is de woonwijk van Duingeest gelegen en is een kas en een gemaal aanwezig. Hierdoor is sprake van een gemengd gebied.

##### 2\.2\.2 Inventarisatie van waarden

**Waterkering en waterberging**

Op de leggerkaart van het Hoogheemraadschap van Delfland staat waar de waterkeringen liggen en hoe breed de beschermingszones zijn. Werkzaamheden in de zones die de veiligheid in gevaar kunnen brengen of het beheer van de waterkering bemoeilijken zijn niet toegestaan. Volgens de leggerkaarten is er geen zeewering en geen waterkering gelegen in het plangebied.

![afbeelding "i_NL.IMRO.1783.MONOTTERSCHELPpbp-VA01_0006.png"](i_NL.IMRO.1783.MONOTTERSCHELPpbp-VA01_0006.png)

![afbeelding "i_NL.IMRO.1783.MONOTTERSCHELPpbp-VA01_0007.png"](i_NL.IMRO.1783.MONOTTERSCHELPpbp-VA01_0007.png)

*leggerkaart*

De beschermingszone valt net buiten de bouwvlakken van de Woongebied bestemming in dit bestemmingsplan.

**Archeologische waarden**

In navolging van de Wamz is onderzoek gedaan naar de mogelijkheid tot archeologische vondsten binnen de plangrenzen van al vigerende bestemmingsplan âDuingeestâ. In overleg met de gemeentearcheoloog van de gemeente Delft is geconcludeerd dat binnen het in dit bestemmingsplan aangeduide plangebied, geen archeologische resten van betekenis te verwachten zijn. Het bestemmingsplan âDuingeestâ was derhalve al vrij van archeologische onderzoeksvereisten.

#### 2\.3 Gebiedsvisie

##### 2\.3\.1 Algemeen

Het bestemmingsplan Duingeest ligt aan de westkant van de gemeente Westland in de kern Monster tegen de duinen en de primaire zeewering aan. De duinen zijn het eindpunt van de ecologische verbinding tussen het Staelduinse bos en het hier gelegen Arendsduin. Hier sluit de ecologische zone aan op de duinstrook langs de kust.

Een belangrijke langzaam verkeersroute loopt min of meer door deze ecologische zone samen met een ruiterpad van de Poelzone naar de duinen en het strand. Deze groene dooradering van het Westland is een primaire structuur. Daarover zijn afspraken gemaakt met het Hoogheemraadschap van Delfland. Wil deze zone goed functioneren dan mag hij niet smaller worden dan 25 meter en moet gestreefd worden naar een breedte van 50 meter. Daarnaast zijn afspraken gemaakt over de inrichting van het gebied. In het deel van de ecologische zone, dat door het plan Duingeest loopt worden deze waarden gehaald.

Onderdeel van de ontwikkeling en uitvoering van het bestemmingsplan Duingeest is het perceel Duinpan/Otterschelp als sluitstuk van de ecologische zone. Het betreft hier een perceel van 1065 m2 met beperkte bebouwingsmogelijkheden vanwege waterstaatskundig beleid bij de opstelling van het bestemmingsplan.

Door de versterking van de zeewering is na de totstandkoming van het oorspronkelijke bestemmingsplan de legger gewijzigd en is de kernzone van de primaire zeewering richting zee opgeschoven. Om die reden is sprake van een min of meer autonome ontwikkeling.

Door deze verandering van het rijksbeleid ontstaat de mogelijkheid om de beperkte bebouwingsmogelijkheid van het perceel Duinpan/Otterschelp uit te werken en in te vullen. De nieuwe bebouwingsgrens, in waterstaat kundig opzicht, wordt nu gevormd door de beschermingszone landzijde.

##### 2\.3\.2 Duingeest Otterschelp

In een stedenbouwkundig schetsontwerp is gevisualiseerd hoe het plangebied er uit zou kunnen komen te zien. Dit schetsontwerp is als bijlage bij deze toelichting opgenomen als Bijlage 4.

![afbeelding "i_NL.IMRO.1783.MONOTTERSCHELPpbp-VA01_0008.png"](i_NL.IMRO.1783.MONOTTERSCHELPpbp-VA01_0008.png)

De locatie is uniek gelegen, aan de voet van de duinen en aan het water. Om het unieke karakter te behouden, zelfs te versterken, is de aanleg van een duinreliÃ«f uitgangspunt voor de ontwikkeling, samen met een ontspannen woonprogramma van enkele zelfstandige, vrijstaande woningen. Deze ontwikkeling biedt derhalve een kans voor de creatie van een bijzondere woonkwaliteit met een speelvoorziening in een landschappelijke woonomgeving.

![afbeelding "i_NL.IMRO.1783.MONOTTERSCHELPpbp-VA01_0009.png"](i_NL.IMRO.1783.MONOTTERSCHELPpbp-VA01_0009.png)

De wijziging van het oorspronkelijke bestemmingsplan komt dan concreet neer op de creatie van een aansluitend duinrelÃ¯Ã«f met de toevoeging van extra water in een verbeterde structuur, een speeleiland en aangevuld met beperkte vergroting van het bebouwingsoppervlak voor maximaal drie kavels c.q. vrijstaande woningen. Deze kavels worden ontsloten vanuit het plan Duingeest.

Met de bouw van de woningen in het aan te leggen duinreliÃ«f, is het mogelijk dat het woonprogramma vooral op de verdieping wordt gerealiseerd. De kavels zijn voorts gelegen aan vaarwater, waarbij het wordt toegestaan om op de kavels een terras en steiger aan te leggen.

Door de hiervoor vermelde stedenbouwkundige invulling vast te leggen in een bestemmingsplan wordt de landschappelijke kwaliteit van dit plandeel als sluitstuk van de ecologische zone gewaarborgd.

##### 2\.3\.3 Behoefte

Door stecgroep is op 28 mei 2018 onderzocht in hoeverre marktbehoefte bestaat inzake het onderhavig plan. Op basis van de bevindingen van de stecgroep is geconcludeerd dat het bouwplan een onderscheidend en verrijkend karakter voor het plangebied heeft . Voorts is uit vraag\- en aanbodanalyse tevens gebleken dat specifiek, vermogende doelgroepen behoefte hebben aan dergelijke villa\-woningen (Bijlage 5). Hiermee is de behoefte voor het plan gegeven.

### Hoofdstuk 3 Onderzoek

#### 3\.1 Ladder voor duurzame verstedelijking

##### 3\.1\.1 Wettelijk kader

In deze paragraaf is het bestemmingsplan getoetst aan de ladder voor duurzame verstedelijking als neergelegd in artikel 3\.1\.6, lid 2, van het Besluit ruimtelijke ordening en specifiek artikel 2\.1\.1 van de Verordening ruimte 2014 van de provincie Zuid\-Holland.

De ladder uit de provinciale verordening kent de drie treden die achter elkaar worden doorlopen zoals in onderstaande figuur zijn weergegeven:

![afbeelding "i_NL.IMRO.1783.MONOTTERSCHELPpbp-VA01_0010.png"](i_NL.IMRO.1783.MONOTTERSCHELPpbp-VA01_0010.png)

*De drie stappen van de ladder (bron: Handreiking Ladder voor duurzame ontwikkeling, ministerie van*

*Infrastructuur en Milieu)*

Inmiddels is de ladder voor duurzame verstedelijking wettelijk gewijzigd. De provinciale verordening is echter nog niet gewijzigd. Vandaar dat hiermee rekening gehouden dient te worden. In onderhavig plan gaat het om de ontwikkeling van maximaal 2 extra woningen (in totaal 3 woningen, maar er is in het plangebied momenteel planologisch al een woning aanwezig die zal worden vervangen).

Het toevoegen van 2 woningen is niet ladderplichtig.

##### 3\.1\.2 Conclusie

De ladder voor duurzame verstedelijking vormt geen belemmering voor de uitvoering van dit bestemmingsplan.

#### 3\.2 Bedrijven en milieuzonering

##### 3\.2\.1 Wettelijk kader

In het kader van de Wet milieubeheer kunnen er veiligheidszoneringen en milieuzoneringen zijn vastgelegd tussen inrichtingen en gevoelige bestemmingen. Dit betreft o.a. voorschriften ten aanzien van geur, geluid en veiligheid. Inrichtingen zijn gehouden aan de voorschriften die zijn vastgelegd in de omgevingsver gunning of in een Algemene Maatregel van Bestuur (AMvB).

Op 6 november 2007 is het Besluit houdende algemene regels voor inrichtingen gepubliceerd, ook wel het Activiteitenbesluit genoemd. Dit Activiteitenbesluit is op 1 januari 2008 van kracht geworden en vervangt een groot deel van de milieuver\-gunningen en AMvBâs. De VNG heeft het boekje opgesteld: âBedrijven en milieuzonering, Handreiking voor maatwerk in de gemeentelijke ruimtelijke ordeningspraktijkâ (2009\). Deze handreiking geeft informatie over de ruimtelijk relevante milieuaspecten van diverse bedrijfsactiviteiten. Tevens geeft het boekje een richtafstand voor het ontwikkelen van bedrijfsactiviteiten in de omgeving en voor het inpassen van gevoelige functies nabij bedrijven.

##### 3\.2\.2 Conclusie

Voor wat betreft de op te richten woningen wordt qua omgeving uitgegaan van een gemengd gebied. Het gaat namelijk om een gebied met een matige functiemenging. Zo zijn in en om het plangebied (bedrijfs)functies te vinden die mogelijk van invloed kunnen zijn op de op te richten woningen. Het gaat om een kas aan de noordoostzijde en een gemaal aan de zuidwestzijde (op ruime afstand).

Het gemaal ligt op een afstand van meer dan 50 meter van de nieuw op te richten woningen. Voor wat betreft de kassen moet ten opzichte van de voorkant van de woningen en de bestaande kassen een afstand van 10 meter aangehouden worden. De woningen worden opgericht op voldoende afstand van de bestaande bedrijven om een goed woon\- en leefklimaat te garanderen.

#### 3\.3 Bodemkwaliteit

##### 3\.3\.1 Wettelijk kader

***Wet bodembescherming***

De Wet bodembescherming ziet, vanuit een goed milieubeheer, op de bodembescherming en bodemsanering. Met deze wet moet rekening worden gehouden met het ontwikkelen en realiseren van ruimtelijke plannen. In een bestemmingsplan dat voorziet in ruimtelijke ontwikkeling, moet verantwoord zijn dat het bestemmingsplan uitvoerbaar is op grond van de bodemkwaliteit voor die ruimtelijke ontwikkeling.

Met het oog op een goede ruimtelijke ordening dient in verband met de uitvoerbaarheid van een plan rekening te worden gehouden met de bodemgesteldheid in het plangebied. Bij functiewijzigingen dient te worden bekeken of de bodemkwaliteit voldoende is voor de betreffende functiewijziging. Nieuwe bestemmingen dienen bij voorkeur op schone grond te worden gerealiseerd. De provincie hanteert de richtlijn dat bij de beoordeling van ruimtelijke plannen ten minste het eerste deel van het verkennend bodemonderzoek, het historisch onderzoek, moet worden verricht. Indien uit historisch onderzoek wordt geconcludeerd dat op de betreffende locatie sprake is geweest van activiteiten met een verhoogd risico op verontreiniging dan dient het volledig verkennend bodemonderzoek te worden verricht.

##### 3\.3\.2 Onderzoek

Het bodemloket geeft aan dat de locatie voldoende is onderzocht in het kader van de Wet Bodembescherming. Het rapport van het bodemloket is bijgevoegd als Bijlage 10.

##### 3\.3\.3 Conclusie

Er zijn geen belemmeringen voor de uitvoering van het bestemmingsplan.

#### 3\.4 Geluid

##### 3\.4\.1 Wettelijk kader

Met de Wet geluidhinder wordt, vanuit een goed milieubeheer, een aantal specifieke geluidsgevoelige bestemmingen beschermd zoals woningen, onderwijsgebouwen, ziekenhuizen en verpleeghuizen. De geluidszonering die door deze wet wordt voorgeschreven, ligt rondom bedrijventerreinen, langs wegen voor wegverkeer, langs spoor\-, tram\- en metrowegen en rondom of langs andere geluidsoverlast veroorzakende objecten. Aan de geluidsbelasting op de (gevels van de) geluidsgevoelige objecten worden grenzen gesteld ten behoeve van het woon\- en leefklimaat.

Over het algemeen is een geluidsbelasting op de gevel van een bestaande woning tot een maximum van 55 dB(A) toegestaan. Op andere geluidsgevoelige objecten kan die norm anders zijn. De wet kent de aanname dat het gebruik van een autoweg waarvoor als verkeersmaatregel een maximumsnelheid van 30 km/uur geldt, geen ongeoorloofde geluidsbelasting teweeg brengt.

In een bestemmingsplan dat voorziet in ruimtelijke ontwikkeling, moet verantwoord zijn dat het bestemmingsplan uitvoerbaar is op grond van toelaatbare geluidhinder ten opzichte van geluidsgevoelige objecten.

##### 3\.4\.2 Conclusie

Aangezien er geen sprake is van 50 km/u wegen (maar max. 30 km/u) in of rondom het plangebied, en het hier gaat om maximaal 3 woningen met 1 doodlopende ontsluitingsweg is nader geluidsonderzoek niet noodzakelijk.

#### 3\.5 Luchtkwaliteit

##### 3\.5\.1 Wettelijk kader

Sinds 15 november 2007 zijn de huidige luchtkwaliteitseisen in de Wet milieubeheer van kracht. Deze eisen zien toe op de kwaliteit van de lucht die wij inademen en daarmee op het voorkomen van verslechtering van die lucht als gevolg van diverse luchtverontreinigende stoffen, zoals fijn stof en stikstofdioxide. Met deze wet moet rekening worden gehouden met het ontwikkelen en realiseren van ruimtelijke plannen. Het principe daarbij is dat de lucht niet boven een bepaalde grenswaarde mag verslechteren ten gevolge van die plannen, tenzij die verslechtering elders in de nabijheid \- of in het plangebied \- wordt gecompenseerd (de projectsaldering).

De wet kent een minimum\-drempel voor gevallen die niet in betekende mate bijdragen aan concentratie in de buitenlucht van bijvoorbeeld fijn stof. In de daartoe opgestelde regeling niet in betekenende mate bijdragen (milieubeheer) wordt een aantal soorten projecten genoemd die nauwelijks van invloed zijn op de luchtkwaliteit. Het betreft dan specifiek gekwantificeerde bedrijfsactiviteiten of het realiseren van kantoor\- en woningbouwlocaties in een maximale omvang. Deze gevallen kunnen zonder toetsing aan de grenswaarden voor de luchtkwaliteit uitgevoerd worden.

##### 3\.5\.2 Conclusie

In dit geval betreft het een woningbouwlocatie die qua omvang in niet betekende mate bijdraagt aan de luchtverontreiniging. Er is dan ook geen onderzoek noodzakelijk.

#### 3\.6 Externe veiligheid

##### 3\.6\.1 Wettelijk kader

Externe veiligheid is een begrip in het milieurecht, waarbij het gaat over het beheersen van de risico's van gevaarlijke stoffen voor de omgeving bij gebruik, opslag en vervoer over de weg, water en spoor en door buisleidingen. Als gevaarlijke stoffen kunnen worden genoemd vuurwerk, lpg en munitie. Het beleid en de wetgeving zijn erop gericht om maatregelen te treffen om de risico's van deze risicovolle activiteiten te reguleren.

Op grond van de regels voor externe veiligheid moeten afstanden in acht worden genomen tussen risicovolle activiteiten en (beperkt) kwetsbare objecten. In de regelgeving wordt uitgegaan van een risicobenadering \- en niet het volledig uitsluiten van het risico \- waarbij onderscheid wordt gemaakt tussen het plaatsgebonden risico (PR) en het groepsrisico (GR).

Het plaatsgebonden risico is een rekenkundig begrip. Het risico kan op een afbeelding zichtbaar worden gemaakt door een (ISO) risicocontour die de punten met een gelijk risico met elkaar verbindt. Het groepsrisico is een maat om de kans weer te geven dat een incident met dodelijke slachtoffers plaatsvindt. Het drukt de kans per jaar uit dat een groep mensen van minimaal een bepaalde omvang overlijdt, als direct gevolg van een ongeval in een inrichting, als bedoeld in de Wet milieubeheer, of bij het vervoer van gevaarlijke stoffen. Het groepsrisico moet onderzocht \- en verantwoord â worden, omdat ook buiten de genoemde risicocontour van het plaatsgebonden risico nog letale effecten kunnen optreden in het invloedgebied van de risicovolle activiteit en groepen personen slachtoffer kunnen worden van een calamiteit.

Voor dit bestemmingsplan is onder andere de toetsing aan het Besluit externe veiligheid inrichtingen (Bevi) en de daarop gestoelde regeling en het Besluit externe veiligheid transportroutes (Bevt) in combinatie met de Regeling Basisnet.

*Risicovolle inrichtingen*

Op 27 oktober 2004 is het Besluit externe veiligheid inrichtingen (hierna: Bevi) in werking getreden. Met het besluit wordt beoogd een wettelijke grondslag te geven aan het externe veiligheidsbeleid rondom risicovolle inrichtingen. Het doel van het besluit is de risico's, waaraan burgers in hun leefomgeving worden blootgesteld vanwege risicovolle inrichtingen, tot een aanvaardbaar minimum te beperken. Op basis van het Bevi geldt voor het PR rondom een risicovolle inrichting een grenswaarde voor kwetsbare objecten en een richtwaarde voor beperkt kwetsbare objecten. Beide liggen op een niveau van 10\-6 per jaar. Bij de vaststelling van een bestemmingsplan moet aan deze normen worden voldaan, ongeacht of het een bestaande of nieuwe situatie betreft.

Het Bevi bevat geen norm voor het GR; wel geldt op basis van het Bevi een verantwoordingsplicht ten aanzien van het GR in het invloedsgebied rondom de inrichting. De in het externe veiligheidsbeleid gehanteerde norm voor het GR (zie hieronder) geldt daarbij als buitenwettelijke oriÃ«ntatiewaarde. Deze verantwoordingsplicht geldt zowel in bestaande als nieuwe situaties.

*Gemeentelijk beleidskader Externe Veiligheid*

Op het gebied van externe veiligheid is op provinciaal niveau het beleidsplan "Beleidsplan externe veiligheid" in november 2010 vastgesteld. Daarnaast heeft het Stadsgewest Haaglanden, waaronder ook de gemeente Westland behoort, de beleidsnota âSamen Werken aan Externe Veiligheidâ opgesteld. Deze nota heeft een looptijd tot en met 2010\. In beide notaâs zijn een vijftal kernpunten opgenomen:

* 1\. het ontstaan van nieuwe knelpunten tegengaan;

* 2\. het stimuleren van de eigen verantwoordelijkheid van inrichtingen;

* 3\. bestaande knelpunten saneren;

* 4\. zorgvuldige risicocommunicatie;

* 5\. hulpverlening: het bevorderen van de samenwerking en de kwaliteit van de uitvoering en het richting geven aan de organisatorische versterking.

*Vervoer van gevaarlijke stoffen*

Op basis van het Besluit externe veiligheid transportroutes (hierna Bevt) geldt voor nieuwe situaties de grenswaarde voor het PR ter plaatse van kwetsbare objecten 10\-6 per jaar. Voor beperkt kwetsbare objecten geldt deze waarde als een richtwaarde.

Op basis van het Bevt geldt bij een overschrijding van de oriÃ«ntatiewaarde voor het GR of een toename van het GR een verantwoordingsplicht. Deze verantwoordingsplicht geldt zowel in bestaande als nieuwe situaties.

*Vindplaatsen van explosieven*

In de gemeente Westland worden op verschillende plaatsen munitie en explosieven gevonden uit de WOII. Er is een gemeentelijke kaart opgesteld met mogelijk verdachte locaties en vindplaatsen van explosieven.

##### 3\.6\.2 Conclusie

Uit de risicokaart (www.risicokaart.nl) blijkt dat in de omgeving van het plangebied geen Bevi inrichtingen aanwezig zijn. Binnen het plangebied wordt geen vestiging van nieuwe bedrijven die onder het Bevi vallen mogelijk gemaakt.

**Vervoer van gevaarlijke stoffen**

Vervoer van gevaarlijke stoffen over de weg, het spoor of over het water vindt niet plaats in of in de omgeving van het plangebied.

**Leidingen**

In (de omgeving van) het plangebied is er geen sprake van transportleidingen voor gevaarlijke stoffen.

#### 3\.7 Water

##### 3\.7\.1 Wettelijk kader

Op verschillende bestuursniveaus zijn de afgelopen jaren beleidsnota's verschenen aangaande de waterhuishouding, alle met het doel een duurzaam waterbeheer (kwalitatief en kwantitatief). Deze paragraaf geeft een overzicht van de voor het plangebied relevante nota's waarbij het beleid van het Hoogheemraadschap en de gemeente nader wordt behandeld.

Europa:

* Kaderrichtlijn Water (KRW).

Nationaal:

* Waterbeleid voor de 21ste eeuw (WB21\);

* Nationaal Bestuursakkoord Water (NBW);

* Waterwet.

* Nationaal waterplan

Provinciaal:

* Provinciaal Waterplan;

* Visie Ruimte en Mobiliteit;

* Verordening Ruimte en de waterverordening Zuid\-Holland.

***Nationaal beleid***Het Rijk, de provincies, de gemeenten en de Unie van Waterschappen hebben op 25 juni 2008 een geactualiseerde versie van het Nationaal Bestuursakkoord Water (NBW\-Actueel) ondertekend. Hierin zijn afspraken vastgelegd voor een duurzame en klimaatbestendige waterhuishouding in Nederland. In de afgelopen vijf jaar is een groot deel van de gemaakte afspraken in het oorspronkelijke NBW inmiddels uitgevoerd. De NBW\-partijen gaan nu gezamenlijk verder met de uitvoering van de nieuwe afspraken in het akkoord, onder meer over klimaatveranderingen, de stedelijke wateropgave en de ontwikkelingen in woningbouw en infrastructuur. Ook is er meer aandacht voor de implementatie van de Kaderrichtlijn Water. Het NBW heeft tot doel om in de periode tot 2015 de waterhuishouding in Nederland op orde te brengen en te houden en te anticiperen op klimaatverandering.

***Nationaal Waterplan***

Op 10 december 2015 hebben de minister van Infrastructuur en Milieu en de staatssecretaris van Economische Zaken het Nationaal Waterplan 2016\-2021 vastgesteld. In het Nationaal Waterplan 2016\-2021 staan de volgende ambities centraal:

* Nederland blijft de veiligste delta in de wereld;

* Nederlandse wateren zijn schoon en gezond en er is genoeg zoetwater;

* Nederland is klimaatbestendig en waterrobuust ingericht;

* Nederland is en blijft een gidsland voor watermanagement;

* Nederlanders leven waterbewust.

***Structuurvisie Infrastructuur en Ruimte***

Op 13 maart 2012 is de Structuurvisie Infrastructuur en Ruimte vastgesteld. De structuurvisie sluit aan op de uitgangspunten van het Nationaal Waterplan en vult deze op onderdelen aan. Uitgangspunten zijn het verbeteren van de waterkwaliteit, het voorkomen van wateroverlast, ruimte voor waterveiligheid, een duurzame zoetwatervoorziening en klimaatbestendige stedelijke (her)ontwikkeling.

***Provinciaal beleid***Het provinciaal waterbeleid voor de periode 2016\-2021 bestaat uit: de Visie Ruimte en Mobiliteit, Voortgangsnota Europese Kaderrichtlijn Water (KRW) 2016 \- 2021 en onderdelen van het Provinciaal Waterplan 2010 \- 2015\.

In de Visie Ruimte en Mobiliteit (VRM) zijn de ruimtelijke componenten opgenomen van het waterbeleid. Hoofdstuk 4 geeft de hoofdlijnen van het provinciaal waterbeleid:

* de ambitie om een duurzaam, concurrerende en leefbare Europese topregio te zijn. De Provincie bevordert de transitie naar een water \-en energie efficiÃ«nte samenleving. Daar spelen het verbeteren van toekomstwaarde, de gebruikswaarde en de belevingswaarde een belangrijke rol;

* aan het watersysteem worden grote uitdaging gesteld door verzilting, klimaatverandering, inklinking, veranderd ruimtegebruik en de daarbij passende veranderingen van het watersysteem;

* het beter benutten van de kansen en natuurlijke kwaliteiten van de bodem en de ondergrond is tevens een speerpunt van het provinciaal waterbeleid;

* tenslotte door een verandering naar een duurzame voorziening in de energiebehoefte kan worden ingezet op een energie\-efficiÃ«nte samenleving.

De doelen, maatregelen en afsprakenÂ  voor de kwaliteit van het water van grond\- en oppervlakte water zijn opgenomen het Stroomgebied beheerplan Rijn\-West 201\-2015 (SGB\-1\). Voor opvolgende periode 2016\-2021 is het SGB\-2 op 22 december 2014 gereedgekomen. De invulling van de verantwoordelijkheid in dit SGB\-2 is vastgelegd in de KRW 2016\-2021\.

Het Waterplan Zuid\-Holland 2015 was van kracht tot 22 december 2015\. Op grond van artikel 48 Waterwet moet het plan om de zes jaar door de Provinciale Staten worden herzien. Het is niet noodzakelijk om een nieuw plan vast te stellen. Voldaan kan worden met het nemen van een planherzieningsbesluit. Dit besluit is genomen op 29 juni 2016 en bekend gemaakt op 8 juli 2016\.

De onderdelen 'Waarborgen waterveiligheid (hoofdstuk 4\)' en 'Realiseren mooi en schoon water (hoofdstuk 5\)' en 'operationeel grondwaterbeleid (bijlage 7\)' van het Waterplan 2015 blijven van kracht.

De Visie op Zuid\-Holland bestaat uit de Visie Ruimte en Mobiliteit, de Verordening Ruimte en de Uitvoeringsagenda. Hierin beschrijft de provincie haar doelstellingen en provinciale belangen (Visie Ruimte en Mobiliteit), stelt zij regels aan ruimtelijke ontwikkelingen (Verordening) en geeft zij aan wat nodig is om dit te realiseren (Uitvoeringsagenda). In de Verordening Ruimte zijn bijvoorbeeld regels opgenomen met betrekking tot regionale keringen in bestemmingsplannen. Daarnaast is de Waterverordening Zuid\-Holland van belang. Daarin zijn onder meer veiligheidsnormeringen voor regionale keringen en waterkwantiteitsnormen opgenomen. De waterkwantiteitsnormen geven aan, waar de regionale wateren met het oog op de bergings\- en afvoercapaciteit op ingericht moeten zijn. Deze normen definiÃ«ren de gemiddelde overstromingskans vanuit het oppervlaktewater per jaar van daarbij aan te wijzen gebieden. Het beschermingsniveau verschilt per vorm van landgebruik en is gerelateerd aan de economische waarde van landgebruik en de te verwachten schade bij overstromingen. De waterkwaliteitsnormen zijn gerelateerd aan het landgebruik en daarmee bepalend voor de mogelijkheden, die het bestemmingsplan biedt.

De provincie heeft samen met de gemeente Den Haag en Westland een Visie Vaartenland opgesteld, een visie op hoe de vaartenstructuur in Westland en Den Haag recreatief/toeristisch en economisch elkaar kan versterken. Het project Westlandse Waterlijnen heeft de provincie in samenwerking met heel veel stakeholders uit het gebied ten westen van het Rijn\-Schiekanaal opgesteld (Westland, Den Haag, Delft, Midden\-Delfland, Schiedam, Vlaardingen en Maassluis). Dit heeft een wensenlijst met een soort top 5 opgeleverd, met betrekking tot versterking van de vaarrecreatie en economische spin\-off, waar burgers, verenigingen en ondernemers hun zinnen op hebben gezet. Verder is in de Visie Ruimte en Mobiliteit aangegeven dat de juridische borging en versterking van het vaarnetwerk overgedragen is aan de gemeenten die hierop hun lokale beleid en bestemmingsplannen moeten aanpassen.

***Waterschapsbeleid***Het Hoogheemraadschap Delfland heeft haar waterbeleid vastgelegd in het Waterbeheersplan 2016\-2021 'Strategie richting een toekomstbestendig en samenwerkingsgericht waterschap'. In dit Waterbeheerplan 5 (WBP 5\) heeft het Hoogheemraadschap van Delfland (Delfland) zijn strategie voor de uitvoering van de kerntaken voor de komende jaren beschreven. Het is de leidraad voor het handelen van Delfland in de planperiode 2016\-2021\. Het WBP 5 is tevens een uitnodiging aan private, particuliere en publieke partijen om binnen de uitgezette koers met initiatieven te komen. Bij de uitvoering van het WBP 5 staan de kerntaken vanzelfsprekend voorop:

* de waterveiligheid;

* het waterbeheer;

* de waterkwaliteit;

* het zuiveren van afvalwater.

Delfland zal hierbij nadrukkelijk kijken naar een doelmatige uitvoering daarvan waarbij ambities, kosten en het tempo op een evenwichtig manier zijn afgewogen. Delfland voert zijn kerntaken uit ten behoeve van het behouden en verbeteren van de leefomgeving voor inwoners, medeoverheden, bedrijven en de natuurwaarden in het beheergebied. Het is een uitdaging om bij de uitvoering van die taken aan te sluiten bij de beleving en de behoeften van de maatschappij. Waterbewustzijn vormt de onmisbare schakel voor draagvlak. Delfland wil dat mensen zich in de komende planperiode bewust worden van het water om hen heen, van de gevolgen van klimaatverandering en van hun eigen gedrag. Het vergroten van waterbewustzijn is daarom verweven in alle programma's en handelingen van Delfland in de komende planperiode.

De werkzaamheden en projecten die de komende zes jaar geÃ¯nitieerd worden zijn terug te brengen tot de volgende vier speerpunten van het waterschap:

* 1\. In stand houden: Investeringen in de infrastructuur worden op een adequate manier in stand gehouden. De waterkeringen, het watersysteem, de ecologische structuren en het afvalwatersysteem worden met beheer verder geoptimaliseerd. Delfland werkt bij het bestendigen van het beheer van de infrastructuur toe naar de levenscyclusbenadering;

* 2\. Investeren: Veranderende wetgeving en veranderingen in de omgeving vragen om aanpassing en verdere verbetering van ons watersysteem, de waterkeringen en het afvalwatersysteem. Dit betekent de kans op natte voeten verkleinen door bij het zoeken naar oplossingen om water langer vast te houden, de waterkeringen op orde te houden met oog voor de multifunctionaliteit, de waterkwaliteit te verbeteren en toe te spitsen op de potenties van het gebied en de waterzuiveringen om te bouwen tot zoetwaterfabrieken. Bij elk project, proces en activiteit worden de innovatieve mogelijkheden en de meest duurzame wijze van uitvoering meegenomen in de afwegingen;

* 3\. Samenwerken: Het waterschap kan en doet het niet alleen, sterker nog, waterbeheer is ook een taak van andere overheden zoals gemeenten en van burgers en bedrijven. De samenwerking in het waterbeheer is pluriform van karakter. Het waterschap speelt hierop in door goed omgevingsmanagement en door op basis van transparantie en vertrouwen de samenwerking te zoeken en structureel te onderhouden. Delfland wil het waterbewustzijn bevorderen door samenwerking met belanghebbenden en delen van verantwoordelijkheden;

* 4\. Flexibel en duidelijk: Partners komen een flexibel waterschap tegen die rol en houding afstemt op basis van vraagstukken die voorliggen. Duidelijke kaders worden neergezet, zoals financieel gezond en bijdragen aan toekomstbestendig waterbeheer, maar dogma's zijn er niet. Dit betekent dat er in de werk\- en beleidsprocessen van de ambtelijke organisatie en bij bestuurlijke besluitvorming binnen de wettelijke mogelijkheden voldoende ruimte moet zijn om maatwerk te leveren. Innovatie fungeert daarbij als aanjager om te blijven vernieuwen, mee te bewegen met veranderingen en te voorkomen dat het waterschap statisch wordt.

In 2007 (herzien in juli 2016\) is een Handreiking Watertoets, ruimte voor water in ruimtelijke plannen opgesteld. Het Hoogheemraadschap van Delfland stelt voorwaarden aan de inhoud van de watertoets (waterparagraaf) als verplicht onderdeel van de onderbouwing van ruimtelijke plannen. De toelichting van bestemmingsplannen dient een beschrijving te bevatten van de volledige watersituatie binnen het plangebied, alsmede de te verwachten ontwikkelingen. Deze beschrijving dient in te gaan op de volgende aspecten:

* beleidskader omtrent water;

* waterkeringen;

* waterkwantiteit;

* waterkwaliteit en ecologie;

* afvalwater en riolering;

* waterprojecten welke onderdeel zijn van ABC\-Delfland.

***Gemeentelijk beleid***

Het Waterplan Westland , met als ondertitel 'Westlands water, nu en later' is een product van de gemeente Westland en het Hoogheemraadschap van Delfland. Hierin wordt onder andere de waterhuishoudkundige visie en ambities tot 2027 en de daarbij horende uitvoeringsplan 2015 tot 2018 beschreven. De thema's: âToekomstig ruimtelijk beleid, Duurzaamheid, Schoon water, waterkeringen, Droge voeten, Afvalwaterketen Beheer en onderhoud, Zoetwatervoorzieningen en grondwater, Recreatieâ, worden hierin uitgewerkt. De ruimtelijke vertaling van de hieruit voortkomende maatregelen is per polder in kaart gebracht. De gewenste waterstructuur wordt door de gemeente vertaald in bestemmingsplannen en structuurvisies. In het Verbreed Gemeentelijk Rioleringsplan Westland 2011\-2015 heeft de gemeente haar visie op het stedelijk waterbeheer vastgelegd. Met het eerste Verbreed GRP Westland 2011\-2015 wordt niet alleen uitvoering gegeven aan de wettelijke eisen, maar wordt ook de onderlinge samenhang tussen de drie zorgplichten en reeds in gang gezette ontwikkelingen zoals het project Riolering Glastuinbouw Westland (RGW) weergegeven. Het Verbreed GRP is een logisch vervolg op de wijzigingen in wetgeving/beleid en een noodzakelijke verdere optimalisatie van het beleid dat de afgelopen 5 jaar is gevolgd.

![afbeelding "i_NL.IMRO.1783.MONOTTERSCHELPpbp-VA01_0011.jpg"](i_NL.IMRO.1783.MONOTTERSCHELPpbp-VA01_0011.jpg)

##### 3\.7\.2 Onderzoek

***Veiligheid en waterkeringen***

Ruimtelijke plannen kunnen van invloed zijn op het (veilig) functioneren en het beheer en onderhoud van waterkeringen. Om die reden is het van belang, dat initiatiefnemers van ruimtelijke plannen rekening houden met de effecten van die plannen op de aanwezige waterkeringen.

In de legger van het Hoogheemraadschap van Delfland zijn de ligging en de minimale afmetingen van de waterkeringen vastgelegd. Rondom de keringen is een keurzone vastgesteld. Deze bestaat uit het waterstaatswerk (de daadwerkelijke kering) en een beschermingszone. Binnen het waterstaatswerk en de beschermingszone zijn op basis van de keur beperkingen gesteld aan activiteiten die het waterkerend vermogen van de kering nu en in de toekomst kunnen aantasten.

![afbeelding "i_NL.IMRO.1783.MONOTTERSCHELPpbp-VA01_0012.png"](i_NL.IMRO.1783.MONOTTERSCHELPpbp-VA01_0012.png)

*Uitsnede Leggerkaart Hoogheemraadschap Delfland 'Legger Regionale Waterkeringen.*

***Waterkwantiteit***

Delfland streeft naar een duurzame, robuuste waterstructuur met voldoende mogelijkheden voor waterberging. Dit streven heeft uiteindelijk tot doel wateroverlast voor de nieuwe en de al aanwezige functies in het gebied te voorkomen. Bij het voorkomen van wateroverlast en het verwerken van hemelwater hebben perceeleigenaar, gemeente en Delfland elk een verantwoordelijkheid. De perceeleigenaar moet het hemelwater zoveel mogelijk zelf verwerken bij de plaats waar het valt. De gemeente draag zorg voor de inzameling en verwerking van het afstromend hemelwater. Dit betekent, dat de gemeente in eerste instantie inspanning moet doen om dit hemelwater vast te houden of terug te brengen in de bodem. Vervolgens kan het (al dan niet na zuivering) worden afgevoerd naar het oppervlaktewater. Delfland is vervolgens verantwoordelijk voor de ontvangst van hemelwater in het oppervlaktewater.

In het moederplan 'Duingeest' was het gebied aangewezen als groen. Het nieuwe plan Duingeest \- Otterschep maakt extra water mogelijk zoals opgenomen in de gewijzigde watervergunning. In de watervergunning is een wateropgave opgenomen van 1820mÂ². Dit is gewaarborgd in de bestemming 'Water'. Daarnaast is water ook mogelijk binnen de bestemming "Woongebied".

***Voorkomen van wateroverlast***

Volgens de provinciale verordening is het beschermingsniveau tegen wateroverlast voor wonen eens in de 100 jaar, voor bedrijfsterreinen eens in de 50 jaar en voor agrarisch, eens in de 10 jaar. Bij kleinschalige bestemmingswijzigingen wordt het watersysteem echter niet aangepast. Daarom wordt nadrukkelijk geadviseerd om, zover mogelijk, de praktijksituatie hierop aan te passen.

De woningen in het plan zijn ingebed in een duinrelief. Uitgangspunt is dat de woningen zoveel mogelijk passen in de omgeving. De bestemming "tuin" is gericht op zo min mogelijk verharding en bebouwing naast het hoofdgebouw. Om die reden is maatwerk opgenomen voor de diepte van de balkons, welke de buitenruimte is voor de woningen.

***Watersysteemkwaliteit en ecologie***

In het kader van de herstructurering wordt er gestreefd naar het zoveel mogelijk benutten van kansen en voor het verbeteren van de watersysteemkwaliteit en de ecologie. Ten aanzien van de KRW maatregelen moet er rekening worden gehouden met de afspraken uit de Bestuursovereenkomst KRW Delfland en de afspraken die op dit moment gemaakt worden voor het Stroomgebiedbeheersplan 2015\-2021\. Het boezemsysteem van Delfland maakt onderdeel uit van de KRW waterlichamen. Delfland en gemeenten zijn in de KRW Delfland overeengekomen om de toestand van de waterlichamen te verbeteren. Onderdeel van deze overeenkomst is dat daar waar langs waterlichamen ruimtelijke mogelijkheden zijn om invulling te geven aan de KRW\-opgave, deze worden benut, en dat bij ruimtelijke ontwikkelingen wordt onderzocht of een deel van de ruimtelijke KRW\-opgave hieraan kan worden gekoppeld. In het Waterplan Westland is aangegeven dat als er ruimte is, er een natuurvriendelijke oever moet worden aangelegd. En als er geen ruimte is maar wel dynamiek, kansen worden benut. Daarnaast mogen ruimtelijke ontwikkelingen niet leiden tot een verslechtering van de ecologische en chemische toestand van deze waterlichamen.

Het plan heeft geen achteruitgang tot gevolg van de waterkwaliteit. Uit de watertoets is dit ook gebleken en daarmee samenhangende afgegeven watervergunning. Een afschrift van de melding hiervan is te vinden onder Bijlage 6 en Bijlage 7

***Onderhoud en bagger***

Delfland is verantwoordelijk voor het onderhoud van het primaire watersysteem en de waterkeringen. Dit betekent dat deze toegankelijk moeten zijn voor onderhoud. Ook houdt Delfland ruimte die eventueel nodig is voor dijk\- of kadeverzwaring, vrij van andere, conflicterende functies. Het beheer en onderhoud van het watersysteem binnen het plangebied is vastgelegd in de Keur Delfland. Het onderhoud van het primaire watersysteem is in handen van het Hoogheemraadschap van Delfland. Het onderhoud van het secundaire watersysteem is in handen van aangelanden.

***Afvalwater en riolering***

Het plan zal worden aangesloten op het rioleringsstelsel. Afvalwater wordt afgevoerd naar de dichtsbijzijnde afvalwaterzuivering. Voor zover bekend zijn er geen problemen bekend omtrent de capaciteit van riolering of zuivering.

Voor de afvoer van het hemelwater zijn creatieve en efficiÃ«nte maatregelen mogelijk, zoals het ophogen van gronden, een hoger bouwpeil van woningen, open verharding ter plekke van parkeerplaatsen of water vasthouden op particulier terrein, bijvoorbeeld door middel van de aanleg van wadi's, groene daken, het afkoppelen van hemelwaterafvoer, en dergelijke.

##### 3\.7\.3 Conclusie

Voor het plangebied is reeds een watervergunning inclusief wijziging afgegeven door het hoogheemraadschap. Zoals reeds eerder besproken is een afschrift van de melding hiervan is te vinden onder Bijlage 6 en Bijlage 7. Deze watervergunning is getoetst aan het vigerend beleid van het waterschap. Uit de toets is gebleken dat de werkzaamheden verenigbaar zijn met het vigerend beleid.

#### 3\.8 Ecologie

##### 3\.8\.1 Wettelijk kader

***Natuurnetwerk Nederland***

Op basis van het nieuwe rijksbeleid zoals opgenomen in het Natuurnetwerk Nederland (NNN), heeft de provincie Zuid\-Holland in december 2013 de Ecologische Hoofdstructuur (EHS) herijkt. De EHS is een samenhangend netwerk van bestaande en te ontwikkelen natuurgebieden. Het netwerk wordt gevormd door kerngebieden, natuurontwikkelingsgebieden en ecologische verbindingszones.

Bij de herijkte EHS is de prioriteit komen te liggen bij het bereiken van de doelen van de Natura\-2000\-gebieden en de Europese Kaderrichtlijn Water. Voor wat betreft het beleidsveld Natuur richt de provincie zich niet alleen op de kwantitatieve prestaties (output: hoeveel hectare verworven en ingericht, hoeveel beheerplannen Natura 2000 vastgesteld) maar vooral ook op de effecten (outcome: de natuurkwaliteit, hoe ontwikkelt de Zuid\-Hollandse biodiversiteit zich). Het voorgaande is breder dan de reikwijdte van het NNN omdat er door de provincie van uitgegaan wordt dat de bijdrage aan de biodiversiteit ook buiten de begrenzing van het NNN plaatsvindt, bijvoorbeeld het leveren van een bijdrage aan de biodiversiteit door recreatiegebieden en het agrarisch gebied.

![afbeelding "i_NL.IMRO.1783.MONOTTERSCHELPpbp-VA01_0013.png"](i_NL.IMRO.1783.MONOTTERSCHELPpbp-VA01_0013.png)

![afbeelding "i_NL.IMRO.1783.MONOTTERSCHELPpbp-VA01_0014.png"](i_NL.IMRO.1783.MONOTTERSCHELPpbp-VA01_0014.png)

***Wet natuurbescherming***

Sinds 1 januari 2017 is de Wet natuurbescherming (Wnb) in werking. De Wnb is het nieuwe wettelijke stelsel voor natuurbescherming en vervangt drie tot dan bestaande wetten, namelijk de Natuurbeschermingswet 1998, de Flora\- en faunawet en de Boswet. Het beschermingsregime gaat uit van het "nee, tenzij\-principe". Dit betekent dat de genoemde verbodsbepalingen in de Wnb voor bescherming van gebieden, soorten en houtopstanden altijd gelden. Het afwijken hiervan is alleen onder voorwaarden toegestaan. Gedeputeerde Staten (GS) van de provincie Zuid\-Holland is het bevoegd gezag voor het verlenen van toestemming door middel van een vergunning, ontheffing of vrijstelling.

In de Wnb zijn bepalingen opgenomen voor de bescherming van in het wild levende dier\- en plantensoorten. Het gaat onder meer om soorten die in Nederland, maar ook in Europa in hun voortbestaan bedreigd worden. De Wnb kent drie beschermingsregimes:

* Vogels: het gaat hier om alle inheemse vogels in hun natuurlijk verspreidingsgebied. Ze zijn

beschermd via de vogelrichtlijn;

* Dieren en planten: het gaat hier om alle inheemse dieren en planten. Ze zijn beschermd via de Habitatrichtlijn en de verdragen van Bern en Bonn;

* Nationale soorten: het gaat hier om de soorten, die niet onder de reikwijdte van de Vogel\- of Habitatrichtlijn vallen. Deze soorten zijn wel nationaal beschermd.

Per beschermingsregime is bepaald welke verboden er gelden en onder welke voorwaarden ontheffing, vergunning of vrijstelling kan worden verleend door het bevoegd gezag. De bepalingen zijn samengevat in onderstaande tabel. De bepalingen voorzien in een bescherming van verblijfplaatsen, evenals de bescherming tegen verstorende invloeden. Gedeputeerde Staten van provincie Zuid\-Holland kan een ontheffing verlenen van de verboden als genoemd in de artikelen 3\.1, 3\.5 en 3\.10\. van de Wnb.

![afbeelding "i_NL.IMRO.1783.MONOTTERSCHELPpbp-VA01_0015.png"](i_NL.IMRO.1783.MONOTTERSCHELPpbp-VA01_0015.png)

***Vrijstellingen***

In de Wnb is een aantal algemene soorten amfibieÃ«n en zoogdieren beschermd onder de categorie "Nationale soorten", zoals gewone pad, bruine kikker en konijn. Provincie Zuid\-Holland heeft bevoegdheid om bij verordening deze soorten "vrij te stellen" van de ontheffing/vergunningsplicht (Provincie Zuid\-Holland, 2016\). Dit betekent dat geen ontheffing nodig is voor werken gericht op ruimtelijke inrichting en ontwikkeling en beheer en onderhoud. Vrijgestelde soorten zijn niet meegenomen in deze toetsing.

***Zorgplicht***

De zorgplicht (artikel 1\.11\. Wnb) houdt in dat handelingen, die nadelige gevolgen kunnen hebben voor in het wild levende dieren en planten:

* 5\. Achterwege gelaten worden, of

* 6\. Noodzakelijke maatregelen treft om die gevolgen te voorkomen, of

* 7\. Deze zoveel mogelijk beperkt of ongedaan maakt

Het betreft alle in het wild levende dieren en planten. De zorgplicht dient onder meer als vangnet voor de bescherming van soorten waarvoor op grond van de Wnb geen specifiek verbod geldt. De zorgplicht is daarnaast van toepassing op beschermde gebieden.

***Programmatische aanpak stikstof***

Ruimte voor economische ontwikkelingen, sterkere natuur en minder stikstof. Dat is het doel van de Programmatische Aanpak Stikstof waarin overheden, natuurorganisaties en ondernemers samenwerken.

Al jaren is er in Natura 2000\-gebieden een overschot aan stikstof (ammoniak en stikstofoxiden). Dit is schadelijk voor de natuur. Het belemmert ook vergunningverlening voor economische activiteiten. Daarom heeft het Rijk het initiatief genomen om deze stikstofproblemen aan te pakken. In de Programmatische Aanpak Stikstof (PAS) werken overheden en maatschappelijke partners samen om de stikstofuitstoot te verminderen en daarmee ook economische ontwikkelingen mogelijk te maken.

De Programmatische Aanpak Stikstof (PAS) moet de hoeveelheid stikstof in die gebieden omlaag brengen. Het programma zorgt in natuurgebieden voor natuurbehoud. En daarnaast krijgen economische activiteiten rondom Natura 2000\-gebieden meer ruimte.

De PAS trad op 1 juli 2015 in werking.

De afspraken over stikstof staan in het beheerplan van een Natura 2000\-gebied. Alleen als de hoeveelheid laag genoeg is, zijn nieuwe (bedrijfs\-)activiteiten met stikstofuitstoot mogelijk. Het rekeninstrument AERIUS berekent hoeveel ruimte er is voor nieuwe economische ontwikkelingen.

##### 3\.8\.2 Onderzoek

Vanwege de nabijheid van het natuurgebied Solleveld \& Kapittelduinen is nader onderzoek verricht naar de stikstofdepositie ten gevolge van dit plan. Dit onderzoek is volledig opgenomen als Bijlage 8.

Ten behoeve van de bepaling van vergunnings\- en meldingsplicht is de depositie ten gevolge van het plan berekend. De berekeningen zijn uitgevoerd met de AERIUS Calculator. De berekende maximale hoeveelheid stikstofdepositie op Natura 2000\-gebied Solleveld \& Kapittelduinen als gevolg van het project, bedraagt 0,06 mol/ha/jaar. Dit betekent dat het plan meldingsplichtig is.

AERIUS Calculator berekent de stikstofdepositie op alle relevante hexagonen. Dit zijn de hexagonen waar sprake is van een gevoelig habitattype. De toetsing vindt plaats op hexagonen waar ontwikkelingsruimte is gedefinieerd. Of een hexagoon relevant is met betrekking tot ontwikkelingsruimte hangt onder andere af van achtergronddepositie in relatie tot de KDW (kritische depositie waarde).

Het hexagoon waar een bijdrage van 0,06 mol/ha/jaar is berekend betreft een hexagoon waar geen ontwikkelingsruimte is gedefinieerd. Hier wordt dan ook niet getoetst en is geen ontwikkelingsruimte benodigd. Het eerstvolgende hexagoon waar wel ontwikkelingsruimte is gedefinieerd heeft een bijdrage van 0,00 mol/ha/jaar. De maximale hoeveelheid benodigde ontwikkelingsruimte is hiermee 0,00 mol/ha./jr.

Naast de stikstofdepositie is ook onderzoek gedaan naar de aanwezigheid van beschermde soorten flora en fauna. Dit onderzoek is opgenomen bij deze toelichting als Bijlage 9. Uit het onderzoek blijkt dat het plangebied (onder meer) onderdeel uitmaakt van het foerageer en verblijfsgebied van de dwergvleermuis en de rugstreeppad.

##### 3\.8\.3 Conclusie

Het plan dient met betrekking tot de stikstofdepositie te worden gemeld bij de provincie Zuid\-Holland in het kader van de Wet natuurbescherming.

Voor de dwergvleermuis en de rugstreeppad dienen (mitigerende) maatregelen te worden getroffen voordat met de werkzaamheden wordt begonnen. Voor de rugstreeppad dient daarnaast ook een ontheffing te worden aangevraagd bij de provincie Zuid\-Holland.

De provincie heeft op 27 augustus 2018 de genoemde ontheffing verleend (zie Bijlage 11) voor de verbodsbepalingen genoemd in art. 3\.5 leden 2 en 4 van de Wnb. De provincie is van mening dat middels het gehele plan de bescherming van de flora en fauna voldoende is aangetoond. Zo wordt het gebied geschikter gemaakt voor de rugstreeppad. Bovendien zijn er geen andere bevredigende oplossingen voorhanden.

#### 3\.9 Cultuurhistorie

##### 3\.9\.1 Wettelijk kader

**Rijksbeleid**

De Wet op de archeologische monumentenzorg (Wamz) is het eindresultaat van de implementatie van het Europese Verdrag inzake de bescherming van het archeologisch erfgoed in de Nederlandse Wetgeving. De Wet bevat 3 belangrijke uitgangspunten:

* het streven naar behoud in situ van archeologische waarden;

* het tijdig betrekken van de archeologische waarden in de ruimtelijke ordening door het opnemen van harde juridische eisen in bestemmingsplannen;

* de verstoorder betaalt voor het onderzoek en de documentatie van archeologische waarden als behoud in de bodem niet tot de mogelijkheden behoort.

**Gemeentelijk beleid**

Op 26 juni 2012 heeft de gemeente Westland haar archeologische beleidskaart vastgesteld. Op deze kaart is weergegeven waar in de gemeente (en in welke mate) kans is op het aantreffen van archeologische resten, uitgedrukt in een verwachtingszone. Aan deze verwachtingszones zijn ondergrenzen gekoppeld, die aangeven wanneer archeologisch onderzoek vanwege een voorgenomen ontwikkeling nodig is. De beleidskaart geeft een globaal inzicht in de te verwachten archeologie, in het bestemmingsplan wordt het beeld aangescherpt.

Het archeologiebeleid legt vast hoe de gemeente Westland met haar bodemarchief omgaat. De gemeente Westland stelt met dit beleidsplan:

* 1\. ondergrenzen vast (uitgedrukt in oppervlakte en diepte) die duidelijk aangeven of een initiatiefnemer dan wel vergunning aanvrager verplicht is archeologisch vooronderzoek te laten verrichten;

* 2\. de in dit beleidsplan opgestelde normen vast teneinde deze normen op te nemen in alle bestemmingsplannen;

* 3\. de beleidskaart vast.

##### 3\.9\.2 Onderzoek

In navolging van de Wamz is onderzoek gedaan naar de mogelijkheid tot archeologische vondsten binnen de plangrenzen van al vigerende bestemmingsplan âDuingeestâ. In overleg met de gemeentearcheoloog van de gemeente Delft is geconcludeerd dat binnen het in dit bestemmingsplan aangeduide plangebied, geen archeologische resten van betekenis te verwachten zijn. Het bestemmingsplan âDuingeestâ was derhalve al vrij van archeologische onderzoeksvereisten.

##### 3\.9\.3 Conclusie

Er is geen dubbelbestemming met archeologische waarden noodzakelijk.

### Hoofdstuk 4 Planbeschrijving

#### 4\.1 Planvorm

Het bestemmingsplan is een ontwikkelingsgericht bestemmingsplan voor de nog te bebouwen delen van het plangebied.

#### 4\.2 Systematiek van de planregels

De regels van het bestemmingsplan bestaan uit de volgende onderdelen:

* 1\. inleidende regels;

* 2\. bestemmingsregels;

* 3\. algemene regels;

* 4\. overgangs\- en slotregel.

**Inleidende regels**

***Begrippen***

Dit artikel definieert de begrippen die in het bestemmingsplan worden gebruikt. Dit wordt gebruikt om interpretatieverschillen te voorkomen.

Belangrijk aandachtspunt is de definitie van "peil". Vanwege het glooiende landschap dat zal worden gecreeÃ«rd is het lastig om 1 hoogtemaat van de directe omgeving als referentie te kiezen. Het waterpeil ligt op \-0,43m N.A.P. en het ontwerp is gericht op een situatie van 1 meter boven het waterpeil. Daarom is het uitgangspunt dat het peil voor dit plan ligt op 0,57 boven N.A.P..

***Wijze van meten***

Dit artikel geeft aan hoe de lengte, breedte, diepte, hoogte, oppervlakte en dergelijke van gronden en bouwwerken wordt gemeten of berekend. Alle begrippen waarin maten en waarden voorkomen worden in dit artikel verklaard.

**Bestemmingsregels**

De bestaande functies in het plangebied die in overeenstemming met de voorheen geldende bestemmingsplannen in dit plan zijn bestemd, zijn de volgende (in alfabetische volgorde van bestemming).

***Groen***

De grotere groenvoorzieningen met een structurerend karakter zijn ondergebracht in de bestemming "Groen". Naast beplanting zijn hier onder andere ook speelvoorzieningen, nutsvoorzieningen, oeververbindingen en water mogelijk.

***Tuin***

In de bestemming Tuin wordt aangegeven dat de gronden uitsluitend als tuin mogen worden gebruikt en niet mogen worden bebouwd. De drie villa's in de het plan Otterschelp zijn gelegen in een duinreliÃ«f. Dat is bescheiden van vorm en maat en daarom kwetsbaar. Indien hier traditionele woningen zouden komen, dan wordt een groot deel van het reliÃ«f afgegraven om een tuin aan te leggen. Het gekozen woningtypen daarentegen heeft als primaire buitenruimte een ruim terras. Juist door het terras een maat van 3,5m te geven kan deze worden gebruikt als ware het een tuin. De buitenruimte op maaiveld blijft daardoor beperkt ten gunste van het duinreliÃ«f. Daarmee wordt landschappelijk een aantrekkelijke overgang gecreÃ«erd van de woonlocatie Duingeest en de omgeving c.q. de duinen.

***Verkeer***

Daar waar het openbaar gebied een verblijfs\- en verplaatsingsfunctie heeft hebben de gronden de bestemming "Verkeer" gekregen. Binnen deze bestemming is ontsluiting toegestaan met daarbij behorende voorzieningen zoals parkeren, groen\- en waterpartijen, nutsvoorzieningen, speeltoestellen en reclame\-uitingen.

***Water***

Er worden overeenkomstig de watervergunning enkele nieuwe watergangen gegraven. Deze krijgen de bestemming Water. In de bestemming "Woongebied" is eveneens water toegestaan. Het nieuwe water zal dan ook gerealiseerd worden binnen de gronden met de bestemming "Woongebied". Het water is geen vaarwater, aangezien het water aansluit op de watergang van de ontwikkeling Duingeest. Deze watergang heeft geen verbindingen met vaarroutes binnen het Westland.

***Woongebied***

Binnen deze bestemming worden naast de woningen groen, water en ontsluitingswegen mogelijk gemaakt. Op de planverbeelding is een aanduiding opgenomen hoeveel woningen maximaal mogen worden gerealiseerd. Uitsluitend vrijstaande woningen worden toegestaan. De maximale goot\- en bouwhoogten van hoofdgebouwen zijn opgenomen op de verbeelding.

**Dubbelbestemmingen**

***Waterstaat \- Waterkering***

De beschermingszone van de waterkering is vastgelegd met deze dubbelbestemming. Binnen de zone mogen geen gebouwen worden opgericht. Afwijken is uitsluitend mogelijk met instemming waterbeheerder.

**Algemene regels**

In dit onderdeel van de regels komen algemene regels aan de orde die gelden voor alle bestemmingen in het bestemmingsplan. De algemene regels bestaan uit de volgende artikelen.

***Antidubbeltelregeling***

Een antidubbeltelregel wordt opgenomen om te voorkomen dat, wanneer volgens een bestemmingsplan bepaalde bouwwerken niet meer dan een bepaald deel van een bouwperceel mogen beslaan, het opengebleven terrein niet nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld. De formulering van de antidubbeltelregeling wordt bindend voorgeschreven in het Besluit ruimtelijke ordening (artikel 3\.2\.4 Bro).

***Algemene aanduidingsregels***

Er is een gebiedsaanduiding opgenomen voor de ecologische verbindingszone die door de provincie Zuid\-Holland is aangegeven in het Natuur Netwerk Nederland. Binnen de ecologische verbindingszone mogen geen gebouwen worden opgericht en is het de bedoeling ecologische waarden te versterken en behouden.

***Algemene bouwregels***

In dit artikel zijn algemene regels opgenomen voor (bedrijfs\-) woningen, afwijkingen ten aanzien van (bedrijfs\-) woningen, (afwijking) algemene regels voor afstanden, (afwijking) algemene regels voor ondergronds bouwen, nadere eisen en voor ondergeschikte bouwdelen.

***Algemene gebruiksregels***

In het artikel algemene gebruiksregels zijn naast een verwijzing naar het algemene gebruiksverbod van artikel 7\.2 van de Wet op de ruimtelijke ordening in samenhang met artikel 2\.1\. lid 1\. onder c. van de Wet algemene bepalingen omgevingsrecht, specifieke gebruiksverboden ter invulling van het algemene gebruiksverbod opgenomen. Daarin is onderscheid gemaakt tussen het verbod op het gebruik van gronden en het verbod op het gebruik van bouwwerken.

***Algemene afwijkingsregels***

In dit artikel wordt omschreven in welke gevallen afwijking kan worden verleend voor overschrijding van de bouwgrenzen, voor zover deze afwijkingen niet onder de regel "algemene bouwregels" vallen. Dit betreft bijvoorbeeld de bevoegdheid om af te wijken van de voorgeschreven maten en percentages.

***Algemene wijzigingsregels***

In dit artikel is opgenomen dat burgemeester en wethouders bevoegd zijn de in het plan opgenomen bestemmingen te wijzigen ten behoeve van overschrijding van bestemmingsgrenzen.

**Overgangs\- en slotregel**

In het afsluitende onderdeel van de regels komen de overgangs\- en slotregels aan de orde, zoals het overgangsrecht (bindend voorgeschreven in het Besluit ruimtelijke ordening artikel 3\.2\.1 Bro) en de slotregel. De slotregel bevat alle bestemmingsplannen, welke geheel of gedeeltelijk worden vervangen met dit bestemmingsplan en de titel van het plan.

#### 4\.3 Systematiek van de planverbeelding

De planverbeelding is digitaal vormgegeven in overeenstemming met de Regeling standaarden ruimtelijke ordening 2012\. De digitale planverbeelding en de andere onderdelen van de dataset hebben het volgende planidentificatie\-nummer gekregen:

NL.IMRO.1783\.MONOTTERSCHELPpbp\-VA01

De dataset bestaat uit:

* het GML\-bestand van de planverbeelding;

* het XML\-geleideformulier;

* de onderliggende bestanden, zoals ondergrond en overige topografische informatie;

* de HTML\-bestanden voor de plantoelichting en \-regels, eventueel aangevuld met PDF\-bestanden voor de bijlage(n) bij de plantoelichting en/of \-regels.

### Hoofdstuk 5 FinanciÃ«le uitvoerbaarheid

De grondexploitatie komt in afdeling 6\.4 van de Wet ruimtelijke ordening aan de orde. In artikel 6\.12 lid 1 Wro wordt gesteld dat de gemeenteraad een exploitatieplan vaststelt voor gronden waarop een bij algemene maatregel van bestuur aangewezen bouwplan is voorgenomen. In artikel 6\.2\.1\. van het Besluit ruimtelijke ordening wordt de definitie gegeven van een bouwplan. In artikel 6\.12 lid 2 van de nieuwe Wet op de ruimtelijke ordening wordt vermeld dat in afwijking van het eerste lid de gemeenteraad, bij een besluit tot vaststelling van een bestemmingsplan, een wijziging als bedoeld in artikel 3\.6, eerste lid, een projectbesluit of een besluit als bedoeld in artikel 3\.40, eerste lid, kan besluiten geen exploitatieplan vast te stellen, indien:

a. het verhaal van kosten van de grondexploitatie over de in het plan of besluit begrepen gronden anderszins verzekerd is;

b. het bepalen van een tijdvak of fasering als bedoeld in artikel 6\.13, eerste lid, niet noodzakelijk is, en;

c. het stellen van eisen, regels, of een uitwerking van regels als bedoeld in artikel 6\.13, tweede lid niet noodzakelijk is".

Het bestemmingsplan Duingeest Otterschelp is een ontwikkelplan waarbij kostenverhaal via een samenwerkingsovereenkomst/ anterieure overeenkomst anderszins is verzekerd.

### Hoofdstuk 6 Maatschappelijke uitvoerbaarheid

#### 6\.1 Overleg

In de periode van heeft over het voorontwerp van dit bestemmingsplan bestuurlijk overleg plaatsgehad als geboden in artikel 3\.1\.1 van het Besluit ruimtelijke ordening. Hierbij hebben de volgende instanties gereageerd:

* Gasunie

* Veiligheidsregio Haaglanden

* Rijkswaterstaat West\-Nederland Zuid

* Rijksdienst voor cultureel erfgoed

* VROM inspectie zuidwest

* TenneT

* Evides

* Pipeline\-Control

* Westland Energie

Voor de provincie Zuid\-Holland en het Hoogheemraadschap Delfland is een vooroverleg formulier ingevuld via hun websites.

De overlegreacties hebben geleid tot de volgende aanpassingen van het bestemmingsplan:

\- in de toelichting worden de verwijzingen naar het juiste Waterbeleid van zowel de provincie als het Hoogheemraadschap verwezen. De aanpassing betreft het waterbeleid 2016\-2021;

\- paragraf 3\.7\. van de toelichting is aangepast op de impact op de waterhuishouding;

\- de bebouwingsvlakken zijn in zuidelijke richting opgeschoven om daarbij niet de aangeduide natuurzone te schaden.

De uitkomsten van het overleg, als bedoeld in artikel 3\.1\.6, eerste lid, onder c., van het Besluit ruimtelijke ordening, zijn opgenomen in nota reacties vooroverleg van deze toelichting.

#### 6\.2 Inspraak

Het plan heeft van 23 maart 2018 tot en met 4 mei 2018 voor inspraak terinzage gelegen. Tegen het plan zijn zienswijzen ingediend. Zie voor de beantwoording de Nota van beantwoording zienswijzen. Tevens is in het plan op verzoek van het Hoogheemraadschap Middendelfland de waterparagraaf 3\.7 aangepast op de onderdelen van het beleid van het Hoogheemraadschap. Deze tekstuele aanpassingen hebben geen gevolgen gehad voor de systematiek danwel inhoud van het bestemmingsplan.