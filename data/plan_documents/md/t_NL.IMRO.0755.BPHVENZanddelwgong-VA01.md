**Toelichting Zanddelweg ong. (naast 19) Venhorst**

Gemeente Boekel

Toelichting bestemmingsplan

19)

# **Colofon**

| Plannaam       | Zanddelweg ong. (naast 19) Venhorst                       |  |  |
|----------------|-----------------------------------------------------------|--|--|
| Datum          | 10 december 2020                                          |  |  |
| Status         | Vastgesteld                                               |  |  |
| IMRO-code      | NL.IMRO.0755.BPVENHZanddelwgong-VA01                      |  |  |
|                |                                                           |  |  |
| Opgesteld door | Van Dun & Van Gerwen BV                                   |  |  |
|                | Heijtmorgen 10<br>5375 AN Reek                            |  |  |
|                | T. 0486 45 01 60<br>F. 0486 45 02 38                      |  |  |
|                | E. info@vandun-vangerwen.nl<br>I. www.vandun-vangerwen.nl |  |  |
| Auteur         | Willemijn Hooiveld                                        |  |  |
| Projectleider  | Herma van Vilsteren - Makkinga                            |  |  |
| Projectnummer  | 00891.006                                                 |  |  |

| 1. |     | INLEIDING 9                                                  |  |
|----|-----|--------------------------------------------------------------|--|
|    | 1.1 | Aanleiding en doel  9                                        |  |
|    | 1.2 | Geldend planologisch regime 9                                |  |
|    | 1.3 | Procedure 10                                                 |  |
|    | 1.4 | Leeswijzer 11                                                |  |
| 2. |     | PLANBESCHRIJVING  12                                         |  |
|    | 2.1 | Bestaande situatie 12                                        |  |
|    | 2.2 | Beoogde situatie13                                           |  |
| 3. |     | BELEIDSKADER 14                                              |  |
|    | 3.1 | Rijksbeleid14                                                |  |
|    |     | 3.1.1<br>Structuurvisie Infrastructuur en Ruimte14           |  |
|    |     | 3.1.2<br>Ladder voor duurzame verstedelijking14              |  |
|    | 3.2 | Provinciaal beleid 14                                        |  |
|    |     | 3.2.1<br>Omgevingsvisie Noord-Brabant14                      |  |
|    |     | 3.2.2<br>Interim Omgevingsverordening Noord-Brabant15        |  |
|    | 3.3 | Gemeentelijk beleid18                                        |  |
|    |     | 3.3.1<br>Structuurvisie 18                                   |  |
|    |     |                                                              |  |
|    |     | 3.3.2<br>Beheersverordening19                                |  |
| 4. |     | MILIEUHYGIËNISCHE EN PLANOLOGISCHE ASPECTEN 21               |  |
|    | 4.1 | Milieueffectrapportage en vormvrije m.e.r.-beoordeling 21    |  |
|    | 4.2 | Waterhuishouding 21                                          |  |
|    |     | 4.2.1<br>Waterrelevant beleid21                              |  |
|    |     | 4.2.2<br>Bestaande waterhuishoudkundige situatie 23          |  |
|    |     | 4.2.3<br>Beoogde waterhuishoudkundige situatie 23            |  |
|    | 4.3 | Natuur 23                                                    |  |
|    |     | 4.3.1<br>Natuurnetwerk Nederland (NNN)23                     |  |
|    |     | 4.3.2<br>Wet natuurbescherming24                             |  |
|    | 4.4 | Bodemkwaliteit26                                             |  |
|    | 4.5 | Cultuurhistorie, aardkunde en archeologie 27                 |  |
|    |     | 4.5.1<br>Cultuurhistorie en aardkunde 27                     |  |
|    |     | 4.5.2<br>Archeologie 27                                      |  |
|    | 4.6 | Landschappelijke inpassing 29                                |  |
|    |     | 4.6.1<br>Landschapstype29                                    |  |
|    |     | 4.6.2<br>Landschappelijke inpassing 29                       |  |
|    |     | 4.6.3<br>Verankering van de landschappelijke inpassing30     |  |
|    | 4.7 | Bedrijven en milieuzonering 30                               |  |
|    | 4.8 | Geur 31                                                      |  |
|    |     | 4.8.1<br>Toetsingskaders 31                                  |  |
|    |     | 4.8.2<br>Bevindingen t.a.v. geurhinder35                     |  |
|    | 4.9 | Luchtkwaliteit 39                                            |  |
|    |     | 4.9.1<br>Niet in betekende mate bijdragen39                  |  |
|    |     | 4.9.2<br>Fijnstof 39                                         |  |
|    |     | 4.10 Volksgezondheid in relatie tot het houden van dieren 40 |  |
|    |     | 4.10.1<br>Veedichtheid 40                                    |  |
|    |     | 4.10.2<br>Endotoxinen41                                      |  |
|    |     | 4.10.3<br>Zoönosen41                                         |  |
|    |     | 4.10.4<br>Geitenhouderij42                                   |  |
|    |     | 4.10.5<br>Conclusie 42                                       |  |
|    |     | 4.11 Geluid 42                                               |  |
|    |     | 4.12 Verkeer en parkeren42                                   |  |
|    |     | 4.12.1<br>Verkeer42                                          |  |
|    |     | 4.12.2<br>Parkeren 42                                        |  |
|    |     | 4.13 Externe veiligheid43                                    |  |
|    |     | 4.13.1<br>Regelgeving 43                                     |  |
|    |     |                                                              |  |

| 4.13.2 | Toetsing aan beleid 44                                                   |
|--------|--------------------------------------------------------------------------|
|        | 4.14 Technische infrastructuur 45                                        |
| 5.     | JURIDISCHE PLANBESCHRIJVING  46                                          |
| 5.1    | Juridische achtergrond46                                                 |
| 5.2    | Toelichting verbeelding46                                                |
| 5.3    | Toelichting regels 46                                                    |
| 5.3.1  | Hoofdstuk 1 'inleidende regels' 46                                       |
| 5.3.2  | Hoofdstuk 2 'Bestemmingsregels' 47                                       |
| 5.3.3  | Hoofdstuk 3 'Algemene regels' 47                                         |
| 6.     | UITVOERBAARHEID 48                                                       |
| 6.1    | Financiële uitvoerbaarheid48                                             |
| 6.2    | Maatschappelijke uitvoerbaarheid 48                                      |
| 6.2.1  | Vooroverleg 48                                                           |
| 6.2.2  | Zienswijzen en beroep 48                                                 |
| 7.     | BIJLAGEN 49                                                              |
|        | Bijlage 1: Landschappelijk inpassingsplan (Van Dun Ontwerp&Planologie)50 |
|        | Bijlage 2: Bijlagen aspect geur (Van Dun & Van Gerwen BV) 50             |
|        | Bijlage 3: Bijlagen aspect fijnstof (Van Dun & Van Gerwen BV)50          |
|        | Bijlage 4: Verkennend bodemonderzoek (M&A Asbest & Bodem BV)50           |

# <span id="page-4-0"></span>**1. Inleiding**

In dit hoofdstuk komen de aanleiding en het doel, het geldend planologisch regime en de procedure aan bod. Daarnaast is in dit hoofdstuk een leeswijzer opgenomen.

## <span id="page-4-1"></span>**1.1 Aanleiding en doel**

Initiatiefnemer is voornemens om twee woningen met bijgebouwen te realiseren op het perceel Zanddelweg ong. (naast 19) te Venhorst. Op onderstaande afbeelding is de situering van het plangebied weergegeven.

Afbeelding 1: Situering plangebied (aangegeven als geel vlak) (bron: Qgis)

## <span id="page-4-2"></span>**1.2 Geldend planologisch regime**

De vigerende planologische regels zijn opgenomen in de beheersverordening 'Venhorst', welke op 25 februari 2016 door de gemeenteraad van de gemeente Boekel is vastgesteld.

Op afbeelding 2 is het plangebied aangegeven en heeft het perceel de bestemming 'Woongebied' en aanduiding 'Sport'.

Afbeelding 2: uitsnede plankaart vigerende beheersverordening (bron: www.ruimtelijkeplannen.nl)

De gewenste ontwikkelingen zijn op basis van deze vigerende beheersverordening niet rechtstreeks mogelijk. Om deze reden wordt een herziening van het bestemmingsplan voorbereid. De gemeente heeft laten weten in principe mee te willen werken aan een herziening van het bestemmingsplan.

### <span id="page-5-0"></span>**1.3 Procedure**

Voor het gewenste initiatief dient een bestemmingsplan te worden vastgesteld, conform artikel 3.1 van de Wet ruimtelijke ordening (Wro).

Als eerste is een voorontwerpbestemmingsplan opgesteld. Deze zal worden voorgelegd aan de overlegpartners van de gemeente Boekel, en zal voor een periode van 6 weken voor een ieder ter inzage worden gelegd.

Volgens artikel 3.8 Wro is op de voorbereiding van een bestemmingsplan afdeling 3.4 van de Algemene wet bestuursrecht (Awb) van toepassing. Dit houdt in dat het ontwerpbestemmingsplan gedurende 6 weken voor iedereen ter inzage wordt gelegd. Tijdens deze periode van 6 weken kunnen belanghebbenden hun zienswijzen kenbaar maken.

Binnen 12 weken nadat het ontwerpbestemmingsplan ter inzage heeft gelegen, moet de gemeente beslissen over de vaststelling van het bestemmingsplan. Hierbij worden eventuele zienswijzen in acht genomen.

Nadat het bestemmingsplan is vastgesteld, wordt het opnieuw 6 weken ter inzage gelegd. Binnen deze 6 weken kunnen belanghebbenden die tijdig zienswijzen kenbaar hebben gemaakt bij het ontwerp en belanghebbenden die kunnen aantonen dat zij niet in de gelegenheid zijn geweest om tijdig zienswijzen kenbaar te maken, beroep indienen bij de Afdeling bestuursrechtspraak van de Raad van State.

<span id="page-5-1"></span>Als er geen beroep wordt ingesteld, dan is het bestemmingsplan daags na afloop van de beroepsperiode onherroepelijk. Zodra het bestemmingsplan in werking is getreden kunnen de benodigde omgevingsvergunningen voor het beoogde initiatief worden aangevraagd.

### **1.4 Leeswijzer**

In deze toelichting is in het eerste hoofdstuk een inleiding op het initiatief gegeven, waarin de aanleiding, het doel, het geldend planologische regime en de te doorlopen procedure zijn beschreven.

In hoofdstuk 2 wordt de bestaande en beoogde situatie omschreven. Het van toepassing zijnde nationaal, provinciaal en gemeentelijk beleid wordt uiteengezet in hoofdstuk 3. Hierna worden in hoofdstuk 4 de milieuhygiënische en planologische aspecten beschreven.

De juridische achtergrond van het bestemmingsplan, een toelichting op de verbeelding en een toelichting op de regels wordt gegeven in hoofdstuk 5. De financiële en maatschappelijke uitvoerbaarheid van het initiatief wordt verantwoord in hoofdstuk 6.

# <span id="page-7-0"></span>**2. Planbeschrijving**

In dit hoofdstuk worden de bestaande en beoogde situatie beschreven. Hierin komt naar voren welke veranderingen er plaatsvinden binnen het plangebied.

### <span id="page-7-1"></span>**2.1 Bestaande situatie**

De initiatieflocatie betreft de locatie Zanddelweg ong. (naast 19) in Venhorst. Deze locatie is kadastraal bekend als gemeente Boekel, sectie D, nummer 2927. Dit perceel is in totaal 4.250 m2 groot.

Het plangebied is gelegen in Venhorst. Venhorst ligt in de gemeente Boekel en het plangebied ligt in het overgangsgebied van de kom van Venhorst naar het buitengebied van Venhorst. Deze wordt gekarakteriseerd door een open agrarisch landschap. Het dorp heeft een landschappelijk karakter en vrijwel het hele dorp kent een sterke relatie met het buitengebied.

Afbeelding 3: ligging initiatieflocatie (bron: www.ruimtelijkeplannen.nl)

In de huidige situatie is er op de kadastrale perceel 2927 geen woning aanwezig. Op de navolgende foto's is een sfeerimpressie weergegeven van de huidige situatie.

Afbeelding 4: aanzicht plangebied vanuit het noordoosten (bron: Google Maps)

Afbeelding 5: aanzicht plangebied vanuit het zuidoosten (bron: Google Maps)

## <span id="page-8-0"></span>**2.2 Beoogde situatie**

Initiatiefnemer is voornemens om twee woningen met bijgebouwen te realiseren op het perceel Zanddelweg ong. (naast 19) te Venhorst (kadastrale perceel nr. 2927). Op onderstaande afbeelding is indicatief de situering van deze nieuwe woningen met bijgebouwen weergegeven. De kleuren van de (bij)gebouwen zijn slechts indicatief.

Afbeelding 6: Situering nieuwe woningen met bijgebouwen

De gemeente Boekel heeft positief besloten over het ingediende verzoek. Volgens het College van burgemeester en wethouders past de beoogde ontwikkeling binnen de beleidskader en daarom zijn zij bereid om in principe medewerking hiervoor te verlenen.

# <span id="page-9-0"></span>**3. Beleidskader**

In dit hoofdstuk wordt voor onderhavige ontwikkeling het relevante ruimtelijke rijksbeleid, provinciaal en gemeentelijk beleid uiteengezet. Daarnaast wordt de beoogde ontwikkeling in dit hoofdstuk tevens aan dit beleid getoetst.

# <span id="page-9-1"></span>**3.1 Rijksbeleid**

#### <span id="page-9-2"></span>3.1.1 Structuurvisie Infrastructuur en Ruimte

In de Structuurvisie Infrastructuur en Ruimte (SVIR) geeft het kabinet een totaalbeeld van het ruimtelijken mobiliteitsbeleid op rijksniveau. In de structuurvisie worden belangrijke andere accenten geplaatst op het brede gebied van ruimtelijke ordening en bestuurlijke verantwoordelijkheden. Het betekent voor de ruimtelijke ordening in brede zin een decentralisatie van rijkstaken en bevoegdheden en actualisatie van het Nationaal Ruimtelijk Beleid. De SVIR vervangt onder meer de Nota Ruimte, de Nota Mobiliteit1, de MobiliteitsAanpak en Pieken in de Delta. Daarmee is de SVIR de 'kapstok' voor uitwerkingen van beleid met ruimtelijke consequenties. De SVIR heeft als horizon 2040, maar geeft vooral het kader voor de acties en beslissingen die op de korte termijn worden genomen.

Het kabinet heeft in de SVIR vastgesteld dat voor een beperkt aantal onderwerpen de bevoegdheid om algemene regels te stellen zou moeten worden ingezet. De SVIR bepaalt welke kader stellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Ten aanzien daarvan is een borging door middel van normstelling, gebaseerd op de Wro, gewenst. Die uitspraken onderscheiden zich in die zin dat van de provincies en de gemeenten wordt gevraagd om de inhoud daarvan te laten doorwerken in de ruimtelijke besluitvorming. Zij zijn dus concreet normstellend bedoeld en worden geacht direct of indirect, dat wil zeggen door tussenkomst van de provincie, door te werken tot op het niveau van de lokale besluitvorming, zoals de vaststelling van bestemmingsplannen.

Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. Het Barro is inmiddels in werking getreden. Hierin zijn echter geen zaken opgenomen die van belang zijn voor onderhavig plangebied.

#### <span id="page-9-3"></span>3.1.2 Ladder voor duurzame verstedelijking

De ladder voor duurzame verstedelijking (art. 3.1.6 lid 2 Besluit ruimtelijke ordening) is ingericht voor een zorgvuldige afweging en transparante besluitvorming bij alle ruimtelijke en infrastructurele besluiten waardoor de ruimte in stedelijke gebieden optimaal wordt benut. De ladder moet verplicht worden toegepast bij ruimtelijke besluiten die een nieuwe stedelijke ontwikkeling (wonen, werken, detailhandel en overige stedelijke voorzieningen) mogelijk maken.

Op 1 juli 2017 is het Besluit ruimtelijke ordening gewijzigd, waarbij een nieuwe Laddersystematiek geldt. De Ladder is onder andere van toepassing op plannen voor wonen, die worden aangemerkt als nieuwe stedelijke ontwikkeling. Op basis van jurisprudentie blijkt echter dat de realisatie van één of enkele woningen niet gezien wordt als een stedelijke ontwikkeling zoals gedefinieerd in het Bro. Dit betekent dat in onderhavig plan niet verder aan de Ladder behoeft te worden getoetst.

## <span id="page-9-4"></span>**3.2 Provinciaal beleid**

Het geldende ruimtelijke beleid van de provincie Noord-Brabant is omschreven in de Omgevingsvisie en de Interim omgevingsverordening Noord-Brabant.

#### <span id="page-9-5"></span>3.2.1 Omgevingsvisie Noord-Brabant

De provincie Noord-Brabant heeft op 14 december 2018 de omgevingsvisie Noord-Brabant vastgesteld. De omgevingsvisie vindt zijn legitimatie in de Omgevingswet. Vanzelfsprekend staan de achterliggende doelen van de Omgevingswet dan ook centraal in de positiebepaling van de Brabantse Omgevingsvisie. Onder het motto 'eenvoudig beter', doelt de Omgevingswet op meer inzichtelijkheid, en een grotere voorspelbaarheid en gebruiksgemak van het Omgevingsrecht. Ook beoogt de wet meer bestuurlijke afwegingsruimte en een meer samenhangende benadering van de fysieke leefomgeving in beleid, besluitvorming en regelgeving. Het doel van de omgevingsvisie is om de kwaliteit van de leefomgeving voor alle Brabanders te verbeteren.

In de visie is voor verschillende programma's de ambitie geformuleerd hoe de Brabantse leefomgeving er in 2050 uit moet zien. Daarbij zijn mobiliserende tussendoelen gesteld voor 2030 om het einddoel te kunnen bereiken. De uitwerking in programma's is een opgave die de visie volgt en die in opeenvolgende bestuursperiodes de opdracht en ruimte geeft om dat met eigen accenten in te vullen.

Het belangrijkste programma dat hier een rol speelt is 'Werken aan de slimme netwerkstad'. Het Brabantse doel voor 2050 in dit programma is:

'Het stedelijk netwerk van Brabant functioneert als één samenhangend duurzaam en concurrerend netwerk van steden en dorpen als onderdeel van de Noordwest-Europese metropool. Brabant kenmerkt zich door een sterke sociale cohesie, een excellent en duurzaam woon-, leef- en vestigingsklimaat met een comfortabel, betrouwbaar en multimodaal verkeers- en vervoersysteem en een uitstekende (digitale) infrastructuur.'

#### Het tussendoel voor 2030 in dit programma is:

'Brabantse partijen werken aan de transformatie van het bestaand bebouwd gebied van Brabant. Ondersteund door de digitale ontwikkelingen zijn er belangrijke stappen gezet in de richting van een excellent en duurzaam woon-, leef- en vestigingsklimaat met een comfortabel, betrouwbaar en multimodaal verkeers- en vervoersysteem. Bewoners uit alle geledingen van de bevolking voelen zich verbonden met hun omgeving en met elkaar doordat zij meedenken en meedoen aan de veranderingen in hun omgeving.'

Brabant doet het goed. Om top kennis- en innovatieregio te blijven en deze positie te versterken is het nodig dat Brabant zich sterker inzet voor een toekomstbestendig woon-, leef- en vestigingsklimaat met een robuust mobiliteitssysteem. Binnen het netwerk zullen de verschillen toenemen. In en rond de grote steden is er een relatief hoge dynamiek: de economie en de bevolking van de stedelijke regio's groeit. Andere delen van Brabant, met name de grensregio's, krijgen te maken met krimp. De verschillen vragen om maatwerk: enerzijds zorgdragen voor de vitaliteit van krimpgebieden en de aanhaking hiervan op het centrale stedelijke netwerk en anderzijds het ondersteunen en versterken van het centrale stedelijke netwerk. Daarnaast is het van belang de laagdynamische gebieden die rust, ruimte, cultuurhistorie en natuur bieden te koesteren.

Om de doelen te bereiken wordt ingezet op een samenhangende ruimtelijke koers waarin stad, land en mobiliteit met elkaar worden verbonden. Uitbreiding van het bestaande stedelijk gebied in steden en dorpen is alleen wenselijk vanuit kwalitatieve overwegingen en bij een concrete marktvraag. De komende 10 jaar ligt er namelijk nog een forse woningbouwopgave, maar daarna loopt deze in omvang af. Dit betekent dat er de komende 10 jaar interessante kansen liggen om de kwaliteit van het stedelijk gebied op orde te brengen en de leegstand aan te pakken.

De beoogde ontwikkeling draagt bij aan de uitbreiding van bestaand stedelijk gebied. Er is een concrete marktvraag naar woningen in de omgeving. Verder draagt het bij aan de overgang tussen de bebouwde kom en het buitengebied.

#### <span id="page-10-0"></span>3.2.2 Interim Omgevingsverordening Noord-Brabant

De Interim omgevingsverordening (Iov) betreft een samenvoeging van verschillende regelingen op provinciaal niveau met betrekking tot de fysieke leefomgeving. Dit betekent dat de regels betrekking hebben op milieu, natuur, ruimtelijke ordening, water, bodem en wegen. De Iov is daarbij een eerste stap op weg naar een definitieve omgevingsverordening, die op grond van de op handen zijnde Omgevingswet moet worden vastgesteld en die verplicht is voor provincies. De Iov is op 25 oktober 2019 door Provinciale Staten vastgesteld en is op 5 november 2019 in werking getreden.

De Iov is opgesteld vanuit een doelgroepenbenadering. Dit is ook het systeem dat de Omgevingswet, en de daaronder liggende wetgeving, hanteert. Dit betekent dat de regels in de Iov zijn gegroepeerd in hoofdstukken waarbij de doelgroep van de regel, de zogenaamde normadressaat, leidend is. Regels waar gemeenten bij vaststelling van een bestemmingsplan rekening mee moeten houden zijn opgenomen in hoofdstuk 3. Deze regels zijn in de vorm van instructieregels opgenomen waarbij de verschillende niveaus zijn opgedeeld in meerdere afdelingen.

Voor elke ruimtelijke ontwikkeling geldt dat toepassing moet worden gegeven aan de basisprincipes voor een evenwichtige toedeling van functies zoals deze zijn opgenomen in paragraaf 3.1.2 van de Iov. Voor het overige dient getoetst te worden aan de regels die van toepassing zijn op het werkingsgebied waar een plangebied in is gelegen. In dit geval is het plangebied gelegen binnen de aanduidingen 'stedelijk gebied' en 'stalderingsgebied', zie afbeelding 7.

Afbeelding 7: uitsnede Iov (bron: Viewer Interim omgevingsverordening Noord-Brabant)

De voorwaarden behorende bij deze aanduidingen zijn opgenomen in de volgende artikelen

- 3.42 duurzame stedelijke ontwikkeling
- 3.52 aanvullende regels voor stalderen

Hierna wordt achtereenvolgens aan de relevante artikelen van de Iov getoetst.

### Basisprincipes voor een evenwichtige toedeling van functies (paragraaf 3.1.2)

Onder een evenwichtige toedeling van functies wordt verstaan dat invulling wordt gegeven aan een goede omgevingskwaliteit met een veilige, gezonde leefomgeving. Hiervoor moet rekening worden gehouden met:

- zorgvuldig ruimtegebruik;
- de waarden in een gebied door toepassing van de lagenbenadering;
- meerwaardecreatie.

Deze aspecten zijn in de Iov nader uitgewerkt in de artikel 3.6 t/m 3.8. Daarnaast geldt voor ontwikkelingen in het landelijk gebied ook dat er sprake moet zijn van kwaliteitsverbetering (zie artikel 3.9). Deze artikelen worden hieronder nader toegelicht.

#### Zorgvuldig ruimtegebruik (artikel 3.6)

Conform artikel 3.6 houdt zorgvuldig ruimtegebruik in dat in beginsel gebruik wordt gemaakt van een bestaand ruimtebeslag. Een bestaand ruimtebeslag is gelegen binnen het werkingsgebied 'Stedelijk gebied' of een bestaand bouwperceel.

Wanneer er sprake is van een stedelijke ontwikkeling dient toepassing te worden gegeven aan artikel 3.1.6, tweede lid, van het Besluit ruimtelijke ordening (ladder voor duurzame verstedelijking).

Alle gebouwen, bijbehorende bouwwerken en ander permanente voorzieningen dienen te worden geconcentreerd binnen een bouwperceel.

In de beoogde situatie is sprake van een bestaand ruimtebeslag, aangezien het plangebied gelegen binnen het werkingsgebied 'stedelijk gebied'. Het initiatief betreft een ontwikkeling van slechts twee woningen; toepassing van de ladder voor duurzame verstedelijking is daarom niet nodig. De beoogde situatie zal volledig binnen het beoogde bouwperceel worden gerealiseerd.

#### Toepassing van de lagenbenadering (artikel 3.7)

De toepassing van de lagenbenadering omvat het effect van de ontwikkeling op verschillende lagen. Hierbij dient onderzocht te worden wat de effecten zijn op:

- de ondergrond
- de netwerklaag
- de bovenste laag

Met het effect op de ondergrond worden o.a. de aspecten bodem, grondwater en archeologische waarden bedoeld. De netwerklaag omvat aspecten zoals infrastructuur, natuurnetwerk, energienetwerk, waterwegen waaronder een goede, multimodale afwikkeling van het personen- en goederenvervoer. In de beschouwing van de bovenste laag dienen aspecten zoals cultuurhistorische en landschappelijke waarden, de omvang van de functie en de bebouwing, de effecten op bestaande en toekomstige functies, de effecten op volksgezondheid, veiligheid en milieu aan bod te komen.

Hierbij dient te worden gekeken naar het verleden, heden en toekomst. De beoogde ontwikkeling mag geen negatieve effecten hebben op de waarden in de omgeving en dient ook in de toekomst geen beperkingen op te leveren voor de omgeving. De toetsing van de gevolgen van het initiatief op bovengenoemde aspecten is uitgebreid uiteengezet in hoofdstuk 4 van deze toelichting.

#### Meerwaardecreatie (artikel 3.8)

Het aspect meerwaardecreatie omvat een evenwichtige benadering van de economische, ecologische en sociale aspecten die in een gebied en bij een ontwikkeling zijn betrokken. Het biedt de mogelijkheid om opgaven en ontwikkelingen te combineren, waardoor er meerwaarde ontstaat. Daarnaast ontstaat een bijdrage aan andere opgaven en belangen dan die rechtstreeks met de ontwikkeling gemoeid zijn. In dit bestemmingsplan wordt meerwaarde gecreëerd door de toevoeging van twee woningen aan de bebouwde kom van Venhorst. Hierdoor wordt er meer woongelegenheid gecreëerd. Daarnaast dragen de twee woningen in de beoogde situatie bij aan een geleidelijke overgang van de bebouwde kom naar het buitengebied. Het bouwen van de twee woningen in de stijl van een gesplitste langgevelboerderij draagt bij aan deze geleidelijke overgang.

#### Kwaliteitsverbetering (artikel 3.9)

Een bestemmingsplan in landelijk gebied moet gepaard gaan met een fysieke verbetering van het landschap. Daarnaast moet worden aangetoond hoe deze fysieke verbetering financieel, juridisch en feitelijk wordt verzekerd. Een verbetering kan o.a. bestaan uit een landschappelijke inpassing, behoud of herstel van cultuurhistorisch waardevolle bebouwing of terreinen, het slopen van bebouwing of aanleggen van extensieve recreatieve mogelijkheden. Deze vormen van kwaliteitsverbetering moeten worden geborgd in het bestemmingsplan. De kwaliteitsverbetering zal worden uitgevoerd door middel van een landschappelijke inpassing. De uitwerking van de landschappelijke inpassing is beschreven in hoofdstuk 4.6.

#### Duurzame stedelijke ontwikkeling (artikel 3.42)

Lid 1

Een bestemmingsplan dat voorziet in de ontwikkeling van een locatie voor wonen, werken of voorzieningen ligt binnen Stedelijk gebied en bevat een onderbouwing dat:

- de ontwikkeling past binnen de regionale afspraken, bedoeld in afdeling 5.4 Regionaal samenwerken;
Het gebied is aangewezen als 'afweegbaar voor wonen' in de gebiedsvisie van de gemeente Boekel. Daarnaast heeft de gemeente aangegeven medewerking te verlenen om twee bouwkavels te realiseren aan de Zanddelweg ong. (naast 19). 

- het een duurzame stedelijke ontwikkeling is.
Zie lid 2. 

### Lid 2

Een duurzame stedelijke ontwikkeling voor wonen, werken of voorzieningen:

- bevordert een goede omgevingskwaliteit met een veilige en gezonde leefomgeving;
De woningen worden aan de rand van Venhorst gebouwd, dit betekent in de overgangszone van de kom van Venhorst naar het buitengebied. De woningen zullen zo gebouwd worden dat er een veilige en gezonde leefomgeving ontstaat. 

- bevordert zorgvuldig ruimtegebruik, waaronder de transformatie van verouderde stedelijke gebieden;
Er zal bij het bouwen van de woningen gebruik worden gemaakt van landschappelijke inpassing. Daarmee voldoet de beoogde ontwikkeling aan het zorgvuldig ruimtegebruik. 

- geeft optimaal invulling aan de mogelijkheden voor productie en gebruik van duurzame energie;
De woningen zullen worden gebouwd naar de laatste eisen op het gebied van duurzame energie. 

- houdt rekening met klimaatverandering, waaronder het tegengaan van hittestress en voldoende ruimte voor de opvang van water;
Hier zal rekening mee worden gehouden bij de bouw van de woningen door het planten van solitaire bomen/boomgroepjes en het toepassen van houtsingels.

- geeft optimaal invulling aan de mogelijkheden voor duurzame mobiliteit;
Bij de woningen zullen voldoende parkeerplekken worden gerealiseerd om te voldoen aan de parkeernormen zoals vastgesteld in de publicatie "Toekomstbestending parkeren, van parkeerkerncijfers naar parkeernormen" van het CROW en om een duurzame mobiliteit te creëren. 

- draagt bij aan een duurzame, concurrerende economie.
Door het bouwen van de woningen in het overgangsgebied van de kom van Venhorst naar het buitengebied, het duurzaam bouwen van de woningen en het aanpassen van de woning aan de sfeer van het buitengebied draagt de beoogde ontwikkeling bij aan een duurzame stedelijke ontwikkeling. 

#### Aanvullende regels voor stalderen (artikel 3.52)

Deze regels zijn niet van toepassing op onderhavig initiatief, aangezien er geen sprake is van een toename in de oppervlakte dierenverblijf voor hokdieren. 

#### Conclusie

Bij de ontwikkeling wordt rekening gehouden met landschappelijke inpassing, het bouwen van de woningen in een stijl die past bij het buitengebied en het voldoen aan de parkeerrichtlijnen. Daarmee voldoet het initiatief aan de regels van de Interim omgevingsverordening Noord-Brabant.

### <span id="page-13-0"></span>**3.3 Gemeentelijk beleid**

Het gemeentelijk beleid is omschreven in de gemeentelijke structuurvisie en in de beheersverordening. Deze beheersverordening is opgesteld om te voorzien in een conserverende regeling van het bestaande gebruik.

#### <span id="page-13-1"></span>3.3.1 Structuurvisie

De Structuurvisie Boekel is vastgesteld op 13 oktober 2013 en bestaat uit een ruimtelijk deel en een uitvoeringsprogramma. De Structuurvisie moet helderheid verschaffen in het ruimtelijke beleid van de gemeente Boekel en de wijze waarop zij deze tot uitvoering wil brengen. Deze helderheid is gewenst voor inwoners en ondernemers, als ook voor andere (semi-)overheden en maatschappelijke partners. De gemeente Boekel beoogt met de Structuurvisie meerdere doelen te bereiken:

- Integrale visievorming voor de lange termijn.
- Bijeenbrengen en afwegen van belangen (inhoudelijk en procesmatig).
- Toetsings- en inspiratiekader voor ruimtelijke beslissingen.
	- o 'bottom-up' voor regionale en provinciale planvorming;
	- o 'top-down' voor ruimtelijke initiatieven.
- Basis voor uitwerking in sectoraal beleid en in juridisch-planalogische kaders (zoals bestemmingsplannen);
- Basis voor uitvoering: stellen locatie-eisen, verhalen bovenplanse kosten, vestigen voorkeursrecht.

Afbeelding 8: uitsnede kaart structuurvisie Boekel (bron: www.ruimtelijkeplannen.nl)

In de Structuurvisie van de gemeente Boekel is het plangebied aangeduid als 'afweegbaar gebied voor wonen', zie afbeelding 8. Het gebied dat is aangeduid als 'afweegbaar voor wonen' kan worden getransformeerd van onbebouwd gebied naar bebouwd gebied in de vorm van wonen en de daarbij horende voorzieningen. Voorwaarden waaraan ruimtelijke plannen in dit gebied moeten voldoen zijn hierna geformuleerd:

- Voorgestelde plannen moeten aansluiten bij de bestaande ruimtelijke en stedenbouwkundige structuur van de kern.
Het plangebied ligt in de landelijke overgang van de dorpskern met het landelijk gebied. Door het realiseren van de twee woningen in de stijl van een langgevelboerderij wordt de structuur van de kern behouden. 

- Bij de inrichting van de ruimtelijke plannen moet rekening worden gehouden met de kwaliteiten en structuren in het gebied en de omgeving. Bij het ontwikkelen van ruimtelijke plannen is het uitgangspunt zorgvuldig met de ruimte om te gaan.
Door middel van de realisatie van twee woningen in de stijl van een langgevelboerderij wordt rekening gehouden met de kwaliteiten en structuren in de omgeving. Daarnaast wordt ook met het planten van bomen/boomgroepjes als semi-transparante landschapselementen rekening gehouden met de structuur van de omgeving. 

- De natuurlijke ondergrond en de historisch gegroeide structuur van de gemeente Boekel moet worden meegenomen bij de planvorming.
De natuurlijke ondergrond en historisch gegroeide structuur wordt behouden door de stijl van de woningen aan te passen aan de omgeving en ook de groene zone rondom te woningen in stijl aan te passen aan de omgeving. 

#### <span id="page-14-0"></span>3.3.2 Beheersverordening

De vigerende planologische regels zijn opgenomen in de beheersverordening 'Venhorst', welke op 25 februari 2016 door de gemeenteraad van de gemeente Boekel is vastgesteld.

Op onderstaande afbeelding is het plangebied aangegeven en heeft het perceel de bestemming 'Woongebied' en aanduiding 'Sport'.

Afbeelding 9: uitsnede plankaart vigerende beheersverordening (bron: www.ruimtelijkeplannen.nl)

In de beheersverordening is de beoogde ontwikkeling niet rechtstreeks mogelijk. Om deze reden wordt een herziening van het bestemmingsplan voorbereid. De regels van deze herziening zullen zo veel mogelijk aansluiten bij de regels van recente (woon)bestemmingen in de gemeente Boekel.

# <span id="page-16-0"></span>**4. Milieuhygiënische en planologische aspecten**

Op grond van het bepaalde in het Besluit ruimtelijke ordening (Bro) is het verplicht om inzicht te bieden in de relevante milieuhygiënische en planologische aspecten. In dit hoofdstuk worden deze aspecten beschreven.

## <span id="page-16-1"></span>**4.1 Milieueffectrapportage en vormvrije m.e.r.-beoordeling**

Een milieueffectrapportage (MER), en de bijbehorende procedure (m.e.r.), is een hulpmiddel om de belangen van het milieu volwaardig te betrekken bij de besluitvorming over plannen en projecten. Het gaat hierbij enkel om plannen en projecten die kunnen leiden tot initiatieven waardoor het milieu mogelijk nadelig wordt beïnvloed. Als uitgangspunt gelden voor plannen, waaronder partiële herzieningen, onderstaande criteria om te beoordelen of een MER noodzakelijk is:

- Plannen die kaderstellend zijn voor toekomstige m.e.r.- (beoordelings)plichtige besluiten;
- Plannen waarvoor een passende beoordeling nodig is in verband met een mogelijk significant negatief effect op Natura 2000 gebieden.

Onder de grenzen uit de C- en D-lijst van het Besluit m.e.r. geldt sinds 7 juli 2017 echter ook een m.e.r. beoordelingsplicht. Het onderhavige initiatief valt onder de D-lijst, 11.2. Dit houdt in dat er bekeken moet worden of er bij het initiatief sprake is van dusdanig bijzondere omstandigheden of milieueffecten dat er toch een MER moet worden opgesteld. Hierbij wordt gekeken naar de selectiecriteria uit bijlage III bij de m.e.r.-richtlijn (2011/92/EU), welke o.a. de omvang van het project, de cumulatie met andere projecten en het gebruik van natuurlijke hulpbronnen betreffen. Deze zaken zijn uitgebreid onderzoek in het kader van onderhavige toelichting, tezamen met alle andere milieuhygiënische en planologische aspecten. Hieruit zijn geen bezwaren gebleken, waaruit bovendien geconcludeerd kan worden dat er geen noodzaak is tot het opstellen van een MER.

Ten aanzien van het tweede criterium geldt dat er in deze situatie geen sprake is van een plan waarvoor een passende beoordeling nodig is in verband met een mogelijk significant negatief effect op Natura 2000-gebieden. In paragraaf 4.3 is een uitgebreide toelichting opgenomen voor de mogelijke effecten van het plan op de Natura 2000-gebieden. Op basis van deze paragraaf kan worden geconcludeerd dat er met de beoogde ontwikkeling geen effecten voor beschermde soorten en vogels te verwachten zijn.

Er is dus geen sprake van de verplichting tot het opstellen van een MER en het doorlopen van de bijbehorende procedure. Wel heeft er blijkens deze toelichting een vormvrije m.e.r.-beoordeling plaatsgevonden, waarbij alle relevante planologische en milieuhygiënische aspecten zijn getoetst en akkoord bevonden.

## <span id="page-16-2"></span>**4.2 Waterhuishouding**

Sinds 1 november 2003 is het verplicht om bij ruimtelijke ingrepen de watertoets toe te passen. Deze verplichting is wettelijk geregeld in het Besluit ruimtelijke ordening (Bro). Door middel van deze watertoets moet inzicht worden geboden in de effecten van het initiatief op de waterhuishouding. In het kader van de watertoets dient de gemeente voorafgaand aan de procedure het voornemen van de ruimtelijke ingreep aan het waterschap te verzenden. De gemeente en het waterschap kunnen afspraken maken over de wijze waarop het aspect water in het ruimtelijk plan is opgenomen. In deze waterparagraaf komen de volgende onderdelen aan bod:

- Beschrijving waterrelevant beleid;
- Bestaande waterhuishoudkundige situatie;
- Beoogde waterhuishoudkundige situatie.

#### <span id="page-16-3"></span>4.2.1 Waterrelevant beleid

De Europese Kaderrichtlijn Water (KRW) is vanaf 22 december 2000 van kracht. De KRW heeft als doel om te komen tot schone, ecologisch gezonde stroomgebieden, waarin water op een duurzame manier wordt gebruikt. Om dit doel te bereiken is een systematiek opgesteld die alle Europese lidstaten in de nationale wetgeving moeten implementeren en uitvoeren. De Nederlandse regering heeft invulling aan de KRW gegeven door middel van de Waterwet, die in werking is getreden op 22 december 2009. De Waterwet regelt het beheer van het oppervlakte- en grondwater en verbetert ook de samenhang tussen het waterbeleid en ruimtelijke ordening. De visies met betrekking tot het waterbeleid worden door de verschillende bestuurslagen in diverse plannen beschreven.

Het beleid van de provincie Noord-Brabant richt zich op het bereiken en in stand houden van watersystemen die ruimte bieden aan een gezond leefmilieu voor mens, dier en plant. Daarbij zijn economische en ecologische ontwikkelingen met elkaar in evenwicht en is het hebben en houden van een veilige en bewoonbare provincie een randvoorwaarde. Dit beleid is vertaald in de Omgevingsvisie en Interim omgevingsverordening Noord-Brabant. De belangrijkste aspecten zijn:

- Een robuust en veerkrachtig water- en natuursysteem;
- Een betere waterveiligheid door preventie;
- Koppeling van waterberging en droogtebestrijding;

In de Interim omgevingsverordening Noord-Brabant zijn ook instructieregels opgenomen voor waterschappen. Op de kaart behorende bij deze instructieregels is het plangebied gelegen in norm wateroverlast buiten stedelijk gebied.

De watertoets en de wijze waarop de provincie daar mee omgaat, is beschreven in het Provinciaal Milieu en Waterplan (PMWP). Provinciale Staten hebben op 18 december 2015 het Provinciaal Milieu- en Waterplan 2016 – 2021 'Samen naar een duurzaam gezonde en veilige leefomgeving in Brabant vastgesteld (PMWP). Hiermee zijn twee aparte provinciale plannen samengevoegd, te weten het voormalige 'PWP 2010-2015' en het 'Provinciale Milieuplan 2012-2015'. Het doel van dit plan is het creëren van een gezonde leefomgeving voor mens, dier en plant, waarin we veilig kunnen wonen en waar ruimte is voor economische, maatschappelijke en ecologische ontwikkelingen. Het aspect water maakt hier onderdeel van uit. Kort gezegd gaat het PMWP voor:

- Voldoende water voor mens, plan en dier;
- Schone en gezonde leefomgeving (bodem, water en lucht);
- Bescherming van Brabant tegen overstromingen en externe risico's;
- Verduurzaming van de grondstoffen-, energie- en voedselvoorziening.

Gemeenten en waterschappen dienen hun waterbeleid te baseren op de uitgangspunten die de provincie in hun PMWP stelt. De PMWP is enkel voor de provincie Noord-Brabant zelf bindend. Zoals weergegeven is in afbeelding 10 heeft het plangebied in het PMWP de waterhuishoudkundige functie 'Water in bebouwd gebied' toegekend gekregen. Deze aanduiding komt overeen met de aanduiding 'stedelijk gebied' uit de Interim omgevingsverordening Noord-Brabant. Het waterbeheer in deze gebieden draagt bij aan een goed functionerend watersysteem.

Afbeelding 10: Uitsnede plankaart PMWP (bron: www.ruimtelijkeplannen.nl)

Op de kaart 2 en 3 behorende bij de PMWP heeft het plangebied geen aanduiding gekregen. Volgens het beleidskader van de PMWP is dus geen specifiek beschermingsregime van toepassing binnen het plangebied. Hiermee past het initiatief binnen het beleidskader van de PMWP.

Waterschap Aa en Maas is de beheerder van zowel de kwantiteit als de kwaliteit van het grond- en oppervlaktewater in de omgeving van het plangebied. Het waterbeheer is gericht op het duurzaam beheren van het watersysteem, waarbij uitgegaan wordt van een watersysteembenadering. In het waterbeheerplan 'Werken met water voor nu en later' beschrijft Waterschap Aa en Maas de hoofdlijnen van haar beleid. Het huidige waterbeheerplan beschrijft de plannen voor de periode 2016 – 2021. De missie van het waterschap is: 'Het ontwikkelen, beheren en in stand houden van gezonde, robuuste en veerkrachtige watersystemen, die ruimte bieden aan een duurzaam gebruik voor mens, dier en plant in het gebied, waarbij de veiligheid is gewaarborgd en met oog voor economische aspecten'.

#### <span id="page-18-0"></span>4.2.2 Bestaande waterhuishoudkundige situatie

In de huidige situatie zijn er geen woningen aanwezig in het plangebied, het perceel is in gebruik als gras- en/of akkerland.

#### <span id="page-18-1"></span>4.2.3 Beoogde waterhuishoudkundige situatie

De nieuw te realiseren woningen zullen, voor wat betreft het afvalwater van huishoudelijke aard, worden aangesloten op het gemeentelijk riool.

Zoals aangegeven is waterschap Aa en Maas de beheerder van de kwaliteit en kwantiteit van het gronden oppervlaktewater binnen het plangebied. Door middel van de Keur van Waterschap Aa en Maas, die in werking is getreden op 1 maart 2015, is bepaald bij die ontwikkelingen mitigerende maatregen getroffen moeten worden. Deze mitigerende maatregelen kunnen onder andere bestaan uit het treffen van een retentievoorziening. De Keur van Waterschap Aa en Maas schrijft voor dat voor een toename van minder dan 2.000 m² verhard oppervlak geen mitigerende maatregelen nodig zijn. Het plangebied ligt overigens niet in een keurwaterbeschermingsgebied of attentiegebied. In de beoogde situatie is er een toename van circa 1.200 m2 verhard oppervlak. Omdat er een toename verharding is van minder dan 2.000 m² dient er vanuit de Keur van het waterschap geen compenserende maatregel getroffen te worden om het hemelwater op te vangen.

Vanuit de gemeente Boekel is aangegeven dat er op eigen terrein wel minimaal 60 mm waterberging per m2 dien te worden gerealiseerd. Het hemelwater moet op eigen terrein in de bodem worden geïnfiltreerd. Voor voorliggend initiatief betekent dit dat er een voorziening van ca. (0,06 * 1200 m2 =) 72 m3 gerealiseerd zal moeten worden. De verplichting tot realisatie van deze voorziening zal worden vastgelegd in de regels van dit bestemmingsplan.

### <span id="page-18-2"></span>**4.3 Natuur**

Voorafgaand aan de beoogde wijziging dient onderzocht te worden of er sprake is van een aantasting van wettelijk beschermde natuurwaarden op basis van de groene wet- en regelgeving. Onderstaand zijn de diverse aspecten ten aanzien van natuurwaarden beschreven.

#### <span id="page-18-3"></span>4.3.1 Natuurnetwerk Nederland (NNN)

In de twintigste eeuw is veel Nederlandse natuur verdwenen. De overgebleven gebieden zijn vaak klein en liggen veelal ver uit elkaar. Hierdoor hebben bepaalde organismen moeite om gebieden te bereiken en zich er te handhaven, waardoor de diversiteit van planten, dieren en micro-organismen (de biodiversiteit) ook sterk achteruit gaat. Om de biodiversiteit te behouden en te versterken is het Natuurnetwerk Nederland opgericht.

De Natuurnetwerk Nederland is een netwerk van natuurgebieden en verbindingszones. Het Natuurnetwerk Nederland (NNN) is in de eerste plaats belangrijk als netwerk van leefgebieden voor veel planten en dieren. In het NNN liggen:

- Bestaande natuurgebieden, waaronder de 20 Nationale Parken;
- Gebieden waar nieuwe natuur aangelegd wordt;
- Landbouwgebieden, beheerd volgens agrarisch natuurbeheer;
- Ruim 6 miljoen hectare grote wateren: meren, rivieren, de kustzone van Noordzee en de Waddenzee;
- Alle Natura 2000-gebieden.

Het Rijk heeft het algemene NNN-beleid in het Besluit algemene regels ruimtelijke ordening (Barro) vastgelegd. Op grond van artikel 2.10.2 van het Barro moeten provincies bij provinciale verordening de NNN-gebieden aanwijzen en nauwkeurig begrenzen. Op grond van artikel 2.10.3 Barro moeten zij ook de wezenlijke kenmerken en waarden van die gebieden vastleggen. Daarnaast wijzen de provincies de natuurdoelen in de NNN aan. Elk NNN-gebied heeft een zogenaamd natuurdoel. Een natuurdoel beschrijft een bepaalde natuurkwaliteit en wordt gebruikt als een toetsbare doelstelling voor een natuurgebied.

### Natuur Netwerk Brabant (NNB)

Vanaf 2014 zijn de provincies verantwoordelijke voor de begrenzing en de ontwikkeling van het NNN. De provincie Noord-Brabant heeft in zijn Verordening de gebieden opgenomen als Natuur Netwerk Brabant. Men wil in 2027 alle gaten in het netwerk hebben gedicht met nieuwe natuur. Ongeveer 90% van het Natuur Netwerk Brabant wordt gevormd door bestaande natuurgebieden. Tussen deze gebieden is men voornemens om verbindingen te leggen in de vorm van Ecologische verbindingszones. Door deze verbindingen tussen natuurgebieden kunnen dieren van het ene gebied naar het andere foerageren.

De concrete ambities van de provincie Noord-Brabant staan in het Natuurbeheerplan Noord-Brabant 2016. De begrenzing van het netwerk is daarnaast ook opgenomen in de Interim omgevingsverordening (Iov). Het NNB kent geen specifiek beschermingsregime, anders dan via het ruimtelijke spoor. Zoals ook aangegeven in paragraaf 3.2.3 is binnen het plangebied geen NNB-gebieden aanwezig, zie afbeelding 11. De beoogde ontwikkelingen hebben daarom geen invloed op de concrete ambities uit het Natuurbeheerplan 2016.

Afbeelding 11: Uitsnede Iov (bron: Viewer Interim omgevingsverordening Noord-Brabant)

#### <span id="page-19-0"></span>4.3.2 Wet natuurbescherming

In de Wet natuurbescherming zijn regels gesteld met betrekking tot gebiedsbescherming, soortenbescherming en bescherming van houtopstanden. In deze paragraaf wordt getoetst of de ontwikkeling invloed heeft op de beschermde gebieden en soorten die zijn opgenomen in de Wet natuurbescherming.

### Gebiedsbescherming

De gebiedsbescherming is beperkt tot de Natura 2000-gebieden en eventueel buiten het Natuur Netwerk liggende bijzondere provinciale natuurgebieden. De bescherming van het Natuur Netwerk Nederland is al beschermd in het Barro en provinciale verordening.

In Nederland zijn 164 Natura 2000-gebieden aangewezen. Voorbeelden van de Natura 2000-gebieden zijn Strabrechtse Heide & Beuven, Deurnse Peel & Mariapeel, Bosschhuizerbergen en Maasduinen. De provincie Noord-Brabant heeft geen bijzondere provinciale natuurgebieden vastgesteld.

Per Natura 2000-gebied zijn instandhoudingsdoelstellingen (voor soorten en vegetatietypen) opgesteld. Iedereen die vermoedt of kan weten dat zijn handelen of nalaten, gelet op de instandhoudingdoelen, nadelige gevolgen voor een Natura 2000-gebied kan hebben, is verplicht deze handelingen achterwege te laten of te beperken. Het bevoegd gezag kan schadelijke activiteiten beperken en eisen dat een vergunning in het kader van Wet Natuurbescherming (Wnb) wordt aangevraagd. Regulier beheer en bestaand gebruik zijn (of worden) opgenomen in Natura 2000-beheerplannen. Na vaststelling van de beheerplannen hoeft daarvoor geen vergunning aangevraagd te worden.

Het dichtstbij liggende Natura 2000-gebied betreft Deurnsche Peel & Mariapeel, dat op een afstand van circa 14,2 kilometer ligt.

Omdat de locatie niet gelegen is in één van de Natura-2000 gebieden zijn het verlies van oppervlakte en versnippering uitgesloten. Gezien de gewenste activiteiten zijn ook effecten als verdroging en vernatting uitgesloten.

Verstoring door geluid, licht, trilling en optische verstoring zijn gezien de grote afstand en de tussenliggende landschappelijke elementen uit te sluiten. Hierdoor kan geconcludeerd worden dat de ontwikkelingen op de locatie geen significante effecten hebben op de Natura 2000 gebieden.

Gezien het voorstaande kan geconcludeerd worden dat de negatieve effecten op soorten en habitattypen in beschermde Natura 2000-gebieden zijn uitgesloten.

#### Bescherming van soorten

De soortenbeschermende werking is rechtstreeks opgenomen in de Wnb. In hoofdstuk 3 van de Wnb zijn de beschermingsregimes in drie aparte paragrafen neergelegd. Per beschermingsregime is bepaald welke verboden er gelden en onder welke voorwaarden ontheffing of vrijstelling kan worden verleend door het bevoegd gezag. Hieronder zijn de drie beschermingsregimes weergegeven:

- 1. Beschermingsregime soorten Vogelrichtlijn; Dit zijn alle van nature in Nederland in het wild levende vogels (zoals bedoelt in artikel 1 van de Vogelrichtlijn).
- 2. Beschermingsregime soorten Habitatrichtlijn; Dit zijn soorten die genoemd zijn in Bijlage IV van de Habitatrichtlijn, Bijlage I en II van het Verdrag van Bern en Bijlage II van het Verdrag van Bonn. In de bijlagen van de Verdragen van Bern en Bonn worden ook vogels genoemd.
- 3. Beschermingsregime andere soorten. Dit zijn soorten die genoemd zijn in Bijlage onderdeel A en B van de Wet natuurbescherming. Het gaat hier om de bescherming van zoogdieren, amfibieën, reptielen, vissen, dagvlinders, libellen, kevers en vaatplanten voorkomend in Nederland.

In Nederland komen ongeveer 30.000 soorten dieren en planten voor. De Wnb regelt de bescherming van circa 300 in het wild voorkomende soorten inheemse planten en dieren.

In de Wnb is onder meer bepaald dat beschermde diersoorten niet gedood, gevangen of verontrust mogen worden en plantensoorten niet geplukt, uitgestoken of verzameld mogen worden. Bovendien dient iedereen voldoende zorg in acht te nemen voor in het wild levende dieren en planten. Daarnaast is het niet toegestaan om hun directe leefomgeving, waaronder nesten en holen, te beschadigen, te vernielen of te verstoren.

Bij het beoordelen van de in het plangebied voorkomende beschermde soorten gaat het primair om soorten die door de ingreep direct beïnvloed worden, doordat:

- Zij fysiek aangetast worden (doden/verwonden van dieren, verwijderen van planten);
- Zij verstoord worden (toename van geluid of licht);
- Hun vaste verblijfplaatsen c.q. groeiplaatsen aangetast of verstoord worden.

Gelet op de aard van het initiatief aan de Zanddelweg ong. (naast 19), dient met name bepaald te worden of ter plaatse van de nieuw te realiseren woningen, beschermde natuurwaarden voorkomen, die verstoord zouden kunnen worden. Verboden handelingen dienen te worden voorkomen en handelingen mogen niet leiden tot aantasting van de gunstige staat van instandhouding. Het (onopzettelijk) doden, verwonden of verontrusten van deze soorten is zonder ontheffing niet toegestaan.

Gezien het huidige intensieve gebruik van het plangebied als grasland/akkerbouwland is de aanwezigheid van beschermde of bijzondere soorten echter niet te verwachten. Het intensieve gebruik houdt in dat het land zeer regelmatig danwel gemaaid (bij grasland), danwel bewerkt wordt (bij akkerland). In beide gevallen wordt het land ook bemest, en vinden er indien nodig ook andere bewerkingen plaats (zoals bijvoorbeeld ploegen, zaaien, kunstmest strooien, cultiveren, egaliseren).

Door middel van de 'Effectenindicator soorten' van het ministerie van Landbouw, Natuur en Voedselkwaliteit is gekeken of de werkzaamheden voor het realiseren van de beoogde situatie een bedreiging vormt voor de beschermde diersoorten. Voor de realisatie is er sprake van de activiteiten 'handelen in strijd met regels ruimtelijke ordening', 'woning bouwen' en 'kappen'. Uit de effectenindicator volgt dat de aanwezigheid van beschermde soorten onwaarschijnlijk is, zie onderstaande afbeeldingen.

Afbeelding 12: uitsnede plangebied t.b.v. effectenindicator 'Soorten'

Afbeelding 13: Conclusie 'Effectenindicator soorten'

Het kappen van enkele bomen zal geen invloed hebben op mogelijke vliegroutes van vleermuizen (doordat de bomenrij maar beperkt onderbroken zal worden) en ook zal de kap uitgevoerd worden buiten de actieve periode van vleermuizen (en zodoende ook buiten de broedperiode van vogels). De actieve periode start omstreeks 1 april en duurt tot ongeveer 1 november. De broedperiode van vogels is van half maart t/m half september.

Doordat hiermee rekening gehouden wordt, en het feit dat de aanwezigheid van beschermde soorten onwaarschijnlijk is, kan geconcludeerd worden dat er geen ontheffing noodzakelijk is in het kader van de Wet Natuurbescherming.

# <span id="page-21-0"></span>**4.4 Bodemkwaliteit**

Bij vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van die bodem en of deze aspecten optimaal op elkaar kunnen worden afgestemd.

Het merendeel van het plangebied is momenteel in gebruik als grasland/akkerbouwgrond. Uit het kaartmateriaal van de provincie Noord-Brabant blijkt dat de locatie Zanddelweg ong. (naast 19) te Venhorst niet wordt aangemerkt als potentieel terrein voor bodemverontreiniging. Er is door M&A Bodem & Asbest BV een verkennend bodemonderzoek NEN 5740 uitgevoerd. Het rapport behorende bij dit onderzoek is als separate bijlage bijgevoegd (bijlage 4). De conclusie van dit verkennend bodemonderzoek is dat er zowel in de bovengrond als de ondergrond geen achtergrondwaarden worden overschreden. Het grondwater is licht verontreinigd met barium, cadmium, kwik, loods en molybdeen en sterk verontreinigd met koper. Echter deze verontreinigen zijn te relateren aan de regionale problematiek met betrekking tot zware metalen in de bodem. Een nader onderzoek zal geen nieuwe informatie opleveren, gezien de schaalgrootte van de problematiek m.b.t. zware metalen in de bodem. Daarom is een nader onderzoek niet noodzakelijk. Ten aanzien van het aspect bodem zijn er derhalve geen bezwaren voor de gewenste ontwikkeling. De bodemkwaliteit staat de ontwikkeling niet in de weg en er zijn geen onoverkomelijke financiële risico's te verwachten.

# <span id="page-22-0"></span>**4.5 Cultuurhistorie, aardkunde en archeologie**

Voorafgaand aan de realisatie van het beoogde plan moet onderzocht worden of er sprake is van aantasting van archeologische, cultuurhistorische en aardkundige waarden.

#### <span id="page-22-1"></span>4.5.1 Cultuurhistorie en aardkunde

Uit de kaart behorende bij paragraaf 3.2.4 van de Interim omgevingsverordening Noord-Brabant blijkt dat het plangebied niet in gebied ligt met aardkundige of cultuurhistorische waarden. Daarnaast kent de locatie geen complexen van cultuurhistorisch belang. Hierdoor zal bij uitvoering van het plan geen afbreuk gedaan worden aan cultuurhistorische waarden of aardkundig waardevol gebied.

Afbeelding 14: Uitsnede Iov (bron: viewer Interim omgevingsverordening Noord-Brabant)

#### <span id="page-22-2"></span>4.5.2 Archeologie

De zorg voor archeologische monumenten wordt geregeld in het proces van de ruimtelijke ordening. Zo is wettelijk bepaald dat gemeenten in nieuwe bestemmingsplannen rekening moeten houden met de in de grond aanwezige, dan wel te verwachten, archeologische waarden. Bij deze nieuwe plannen kunnen voorwaarden worden gesteld aan omgevingsvergunning voor de activiteiten bouw, aanleggen e.d.

Afbeelding 15: Archeologische beleidskaart gemeente Boekel

Bovenstaande afbeelding laat is de archeologische beleidskaart van de gemeente Boekel zien. Hieruit blijkt dat het plangebied in categorie 5 ligt. Dit is een gebied van middelhoge archeologische verwachting en naoorlogse woonwijken en industrieterreinen met een (oorspronkelijke) hoge verwachting. Onderzoeksplicht geldt bij een verstoringsdiepte van meer dan 50 cm en een verstoringsoppervlakte van meer dan 2.500 m2 . Het plangebied heeft een oppervlak van minder dan 2.500 m2 , daarmee valt het onder de norm en vormt dit verder geen belemmering voor het initiatief.

Uit de Cultuurhistorische Waardenkaart (CHW kaart) van de provincie Noord-Brabant blijkt dat het plangebied is gelegen in een "regio met provinciaal cultuurhistorisch belang: Peelkern". Op onderstaande afbeelding is een uitsnede van de Cultuurhistorische Waardenkaart van de provincie Noord-Brabant weergegeven.

Afbeelding 16: Uitsnede CHW kaart provincie Noord-Brabant (bron: provincie Noord-Brabant)

Hierna wordt in onderstaande kader de verkorte beschrijving gegeven van de regio met provinciaal cultuurhistorisch belang.

#### **Peelkern**

De Peelkern is het centrale gedeelte van het dekzandplateau van de Peelhorst. De hoofdstructuur en het monumentale karakter van de veenontginning zijn gehandhaafd. Er is een afwisseling van uitgestrekte akkers met bebouwing (ontginningsdorpen) en grootschalige bebossingen die belangrijk zijn voor natuur en recreatie. De intensieve veehouderij en glastuinbouw hebben zich in dit gebied krachtig ontwikkeld. Door ruilverkaveling heeft schaalvergroting plaatsgevonden en zijn ontsluitings- en ontwateringspatronen aangepast. Naast intensieve veehouderij en glastuinbouw is het gebied belangrijk voor akkerbouw (hoofdzakelijk maïsteelt) en is er toenemende ontwikkeling van andere teelten zoals graszoden, boomteelt en vollegrond tuinbouw.

#### Cultuurhistorisch belang

De regio Peelkern ontleent zijn cultuurhistorische betekenis in eerste instantie aan de veenwinning. De kanalen, wijken, ontginningsdorpen en wegen met beplanting geven een beeld van de grootschalige vervening die hier vanaf 1850 heeft plaatsgevonden. Op enkele plaatsen komen Peelbanen en veenputjes voor die wijzen op kleinschalige turfwinning. De grote landgoederen die omstreeks 1900 zijn gesticht zijn van cultuurhistorisch belang door de landhuizen, bijgebouwen en pachtboerderijen, parken en laanstructuren. In de regio ligt een groot deel van de Peel-Raamstelling.

De belangrijkste kenmerken die aangegeven worden bij de provinciale cultuurhistorische belangen zijn dat het een gebied is met veel veenwinning in het verleden en grote landgoederen. Bij onderhavig initiatief is een landschappelijk inpassingsplan opgesteld. Hierin wordt nader ingegaan op de landschappelijke kenmerken en wordt tevens aangegeven hoe hiermee qua landschappelijke inpassing omgegaan wordt met deze kenmerken.

### <span id="page-24-0"></span>**4.6 Landschappelijke inpassing**

#### <span id="page-24-1"></span>4.6.1 Landschapstype

Het plangebied is gelegen binnen de bebouwde kom waar ter plaatse geen sprake is van specifieke landschappelijke kenmerken en waarden die planologisch zijn vastgesteld. Er worden dan ook geen landschappelijke waarden aangetast.

#### <span id="page-24-2"></span>4.6.2 Landschappelijke inpassing

De locatie is toe aan herontwikkeling; dit in de vorm van de bouw van twee nieuwe woningen. Bij de herontwikkeling is het van belang dat de kwaliteiten en kenmerken van de directe omgeving niet verloren gaan. De diversiteit van de lintbebouwing en de diversiteit en open/gesloten delen met de zichtlijnen naar het achterliggende landschap vormen hiervoor de basis.

In het voorgestelde ontwerp zullen op het plangebied gelegen naar Zanddelweg 19 twee woningen geplaatst worden, in de stijl van een langgevelboerderij. De twee percelen zullen worden omlijnd met groenstroken. Verder zullen er zowel aan de grens van het perceel als aan de achterkant bomen worden geplaatst, zonder dat daarbij het zicht op de weilanden verloren gaat. Aan de voorzijde zal de bomenrij behouden blijven, zodat het zicht vanaf de weg niet wijzigt. Door middel van onderhavige gebiedseigen inpassing gaan de landschappelijke kwaliteiten ter plaatse niet verloren, maar worden juist behouden en versterkt.

Op navolgende afbeelding is het landschappelijke inpassingsplan weergegeven. Deze is tevens als separate bijlage bij de regels van voorliggend bestemmingsplan bijgevoegd. De situering van de 'te realiseren woningen' zijn indicatief weergegeven.

Afbeelding 17: Landschappelijke inpassing initiatieflocatie

#### <span id="page-25-0"></span>4.6.3 Verankering van de landschappelijke inpassing

De aanleg en instandhouding van de landschappelijke inpassing is in dit bestemmingsplan verankerd middel opname van de aanleg en instandhouding van de landschappelijke inpassing als voorwaardelijke verplichting in de regels.

## <span id="page-25-1"></span>**4.7 Bedrijven en milieuzonering**

De handreiking 'Bedrijven en Milieuzonering' (editie 2009) is een publicatie van de Vereniging van Nederlandse Gemeenten en dient als hulpmiddel voor milieuzonering in de ruimtelijke planvorming. Milieuzonering zorgt ervoor dat nieuwe bedrijven een passende locatie in de nabijheid van woningen krijgen en dat nieuwe woningen op een verantwoorde afstand van bedrijven gesitueerd worden. Het waar nodig ruimtelijk scheiden van bedrijven en woningen bij nieuwe ontwikkelingen dient twee doelen:

- Het al in het ruimtelijke spoor voorkomen of zoveel mogelijk beperken van hinder en gevaar voor woningen;
- Aan bedrijven voldoende zekerheid bieden dat zij hun activiteiten duurzaam binnen aanvaardbare voorwaarden kunnen uitvoeren.

De VNG-publicatie is een hulpmiddel om de afstanden tussen bedrijvigheid en woningen concreet in te vullen. Gemeenten beslissen uiteindelijk zelf over een bepaalde locatie. De handreiking geeft informatie over de ruimtelijk relevante milieuaspecten en bijbehorende richtafstanden van een scala aan bedrijfsactiviteiten. Deze richtafstanden zijn afgestemd op de omgevingskwaliteit. Er wordt onderscheid gemaakt in de omgevingstypen:

- Rustige woonwijk en rustig buitengebied: een woonwijk (of vergelijkbaar omgevingstype) die is ingericht volgens het principe van functiescheiding. Er komen enkel wijkgebonden voorzieningen voor en er is weinig verstoring door verkeer.
- Gemengd gebied: een gebied met matige tot sterke functiemenging. Direct naast woningen komen functies zoals winkels, horeca en kleine bedrijven voor of er is sprake lintbebouwing in het buitengebied met overwegend agrarische en andere bedrijvigheid. Ook gebieden die direct naast de hoofdinfrastructuur liggen behoren tot het omgevingstype gemengd gebied, hier is sprake van verhoogde milieubelasting door geluid.

Het plangebied ligt in omgevingstype 'rustige woonwijk en rustig buitengebied'. Dit omgevingstype wordt gekenmerkt door o.a. weinig verstoring door verkeer.

Wat betreft veehouderijen wordt in de volgende paragraaf getoetst aan de wetgeving die specifiek van toepassing is voor veehouderijen met betrekking tot het aspect geur. De dichtstbijzijnde niet-agrarische bedrijvigheid is de vakgarage aan de Ringbaan 1 te Venhorst, wat behoort tot milieucategorie 2. Conform de handreiking geldt voor een bedrijf in deze milieucategorie, gelegen in een rustige woonrijk of rustig buitengebied, een richtafstand van 30 meter. Het bedrijf ligt op 290 meter van het plangebied. Daarnaast ligt de vakgarage aan de Telefoonstraat 2c Venhorst ook op enige afstand van het plangebied, wat behoort tot milieucategorie 3.1. Conform de handreiking geldt voor een bedrijf in deze milieucategorie, gelegen in een rustige woonwijk of rustig buitengebied, een richtafstand van 50 meter. Het bedrijf ligt op circa 430 meter van het plangebied. Er wordt dus in beide gevallen ruimschoots voldaan aan de richtafstanden voor een verantwoorde afstand tussen bedrijvigheid en woningen.

Op grond hiervan kan worden gesteld dat ruimschoots wordt voldaan aan de richtafstanden.

### <span id="page-26-0"></span>**4.8 Geur**

In het kader van de ruimtelijke procedure is het wenselijk dat de ontwikkeling geen negatief effect heeft op het woon- en leefklimaat in de omgeving van het plangebied. Ook na de beoogde ontwikkeling dient er sprake te zijn van een aanvaardbaar woon- en leefklimaat. In deze paragraaf worden als eerste de toetsingskaders toegelicht, en vervolgens de bevindingen voor voorliggend initiatief.

#### <span id="page-26-1"></span>4.8.1 Toetsingskaders

Toetsingskaders voor geur betreffen de Wet geurhinder en veehouderij en het Activiteitenbesluit, de geurverordening van de gemeente Boekel, de Interim omgevingsverordening Noord-Brabant, en de toetsingskaders omtrent het woon- en leefklimaat in relatie tot geur. Deze worden hierna toegelicht.

In de nabijheid van de initiatieflocatie vinden geen niet-agrarische activiteiten plaats waarbij geurhinder kan optreden. Bij de beoordeling van het aspect geur zijn andere bronnen dan agrarische bedrijven daarom niet meegenomen. De berekeningen zijn dus enkel gebaseerd op de hinder welke ontstaat vanuit omliggende agrarische bedrijven en de hiervoor genoemde aspecten.

### 4.8.1.1 Wet geurhinder en veehouderij en het Activiteitenbesluit

De Wet geurhinder en veehouderij (Wgv) is op 1 januari 2007 in werking getreden en vormt het toetsingskader voor het aspect geur uit dierenverblijven van veehouderijen bij de individuele omgevingsvergunningverlening milieu. De Wet geurhinder en veehouderij schrijft voor op welke wijze een bevoegd gezag de geurhinder vanwege dierenverblijven moet beoordelen indien een veehouderij een omgevingsvergunning, activiteit milieu, aanvraagt. Voor kleinere bedrijven zijn de regels omtrent geurhinder vanwege dierenverblijven opgenomen in het Activiteitenbesluit. De beoordeling vindt plaats hetzij via een maximaal toegelaten geurbelasting (geurnorm c.q. voorgrondbelasting), hetzij via een minimumafstand. Andere geurbronnen bij een veehouderij vallen buiten de scope van de Wet.

Indirect heeft de Wgv ook consequenties voor de totstandkoming van geurgevoelige objecten en dus voor de ruimtelijke ordening, dit wordt 'omgekeerde werking' genoemd. De reden hiervoor is duidelijk: een geurnorm is bedoeld om mensen te beschermen tegen overmatige geurhinder, omgekeerd moet een bevoegd gezag dan ook niet toestaan dat mensen zichzelf blootstellen aan die overmatige hinder.

Bij besluitvorming omtrent een ruimtelijke procedure moet worden bepaald of sprake is van een goede ruimtelijke ordening en of het plan niet in strijd is met het recht. Ten behoeve van een zorgvuldige besluitvorming moet worden nagegaan of een partij onevenredig in haar belangen wordt geschaad; de rechtspositie van de betrokkenen moet worden gehandhaafd.

De Wet biedt de gemeente de mogelijkheid een eigen geurbeleid te voeren en daarmee, binnen een in de Wet vastgelegde bandbreedte, af te wijken van de wettelijke standaardgeurnormen en afstanden. Daartoe wordt in een geurgebiedsvisie bepaald welke geurnomen passen bij een gebied, gelet op de gewenste en reeds vastgestelde ruimtelijke ontwikkeling, het gewenste woon- en leefklimaat en de verwachte of gewenste ontwikkelingsmogelijkheden van de veehouderij. De aldus gekozen geurnormen worden in een gemeentelijke Verordening geurhinder en veehouderij vastgelegd. De gemeente Boekel heeft op 20 december 2012 de 'Verordening geurhinder en veehouderij gemeente Boekel' vastgesteld. In deze verordening zijn gewijzigde normen/afstanden vastgesteld.

De voorgrondbelasting is de geurbelasting van één individuele veehouderij op een geurgevoelig object. De achtergrondbelasting is de geurbelasting als gevolg van meerdere veehouderijen in de omgeving van een geurgevoelig object. Zowel de voorgrondbelasting als de achtergrondbelasting zijn van belang voor het bepalen van de verwachte hinder (leefklimaat).

### Vaste afstanden

Vaste afstanden gelden voor dieren waarvoor geen geureenheden (OUE) zijn vastgesteld, zoals melkrundvee, vrouwelijk jongvee en paarden. De minimaal aan te houden afstand bedraagt 50 meter tot een geurgevoelig object buiten de bebouwde kom en 100 meter tot een geurgevoelig object binnen de bebouwde kom. Deze afstanden gelden ongeacht het aantal dieren dat er gehouden wordt en wordt gemeten vanaf het dichtstbijzijnde emissiepunt van een stal waarin de betreffende dieren worden gehouden (artikel 4 Wgv).

Naast de toetsing aan de geurnormen en vaste afstanden is in de Wet geurhinder en veehouderij ook een minimale afstand tussen de buitenzijde van een dierverblijf en een geurgevoelig object opgenomen (artikel 5 Wgv). Deze afstand dient minimaal 50 meter te bedragen indien het geurgevoelig object binnen de bebouwde kom is gelegen en minimaal 25 meter tot geurgevoelige objecten buiten de bebouwde kom. Aan deze afstanden wordt voldaan.

#### Normen voorgrond geur

Met de voorgrondbelasting wordt de geurbelasting bedoeld van de initiatieflocatie op de geurgevoelige objecten in de buurt van de initiatieflocatie. Vanuit artikel 3, eerste lid van de Wet zijn de volgende geurnormen opgenomen:

#### Tabel 1: geurnormen

| Gevoelig object         | Norm geurbelasting  |                     |
|-------------------------|---------------------|---------------------|
|                         | Binnen bebouwde kom | Buiten bebouwde kom |
| Concentratiegebied      | 3,0 Oue             | 14,0 Oue            |
| Niet-concentratiegebied | 2,0 Oue             | 8,0 Oue             |

#### Invoergegevens

Bij de Wet geurhinder en veehouderij horen twee verspreidingsmodellen: V-Stacks vergunning en V-Stacks gebied. V-stacks Vergunning dient gebruikt te worden bij de individuele berekening van de geurhinder van een veehouderij. V-stacks Gebied dient gebruikt te worden bij de berekening van de totale geurhinder van een gebied. De geurbelasting in dit onderzoek is berekend met behulp van beide V-Stacks rekenprogramma's.

Voor de voorgrondgeurbelasting is het rekenprogramma V-Stacks Vergunning wettelijk verplicht om de verspreidingsberekeningen uit te voeren met de vastgestelde normen uit de Wet geurhinder en veehouderij. Met het rekenprogramma worden de odour units per kubieke meter lucht berekend. Om de voorgrond geurbelasting op het plangebied te berekenen is gekeken naar de agrarische bedrijven in de omgeving van het plangebied. Daarbij is de berekening in V-stacks Vergunning gemaakt met de veehouderij binnen 1.000 meter die de grootste invloed heeft op het plangebied.

De betrokken brongegeven zijn:

- Meteorologie (zie verderop);
- (Rijksdriehoek) X- en Y-coördinaat;
- Hoogte uitstroomopening (EP-hoogte);
- Gemiddelde gebouwhoogte (Gem. geb. hoogte);
- De (inwendige) diameter van de uitstroomopening (EP Diam.);
- De uittreedsnelheid (EP uittr. Snelh.);
- Geuremissie per bron (E-aanvraag).

De volledige invoergegevens van de berekening, zijn in bijlage 2 toegevoegd.

Met behulp van het programma V-Stacks Gebied 2010 kan de achtergrondbelasting in een gebied worden berekend. Voor de omgeving van het bedrijf is een berekening gemaakt van de achtergrondbelasting, door alle intensieve veehouderijen in een straal van 2 kilometer rondom het bedrijf in te voeren in de berekening. De brongegevens van de diverse veehouderijen zijn afkomstig uit Web-BVB. Dit is een online database voor de veehouderijbedrijven in Noord-Brabant, welke door de gemeentes wordt beheerd. De nauwkeurigheid van de berekening van de achtergrondbelasting hangt samen met de nauwkeurigheid van de ingevoerde gegevens in WebBVB. De volledige invoergegevens van de berekening van de achtergrondbelasting zijn in bijlage 2 toegevoegd.

#### Meteorologie en concentratiegebieden

De meteorologische omstandigheden beïnvloeden de verspreiding de geur en de geurbelasting. Daarom wordt het meteostation opgegeven dat het meest representatief is voor de lokale meteoomstandigheden. V-stacks kent twee mogelijkheden, namelijk de meteorologie van Eindhoven of Schiphol. De keuze voor het meteostation Eindhoven of Schiphol wordt bepaald door de ligging van het bedrijf of gebied in Nederland. Hiervoor wordt een kaart van Nederland gehanteerd zoals afgebeeld in afbeelding 18. Bij een positie links van de scheidslijn moet Schiphol worden geselecteerd en bij een positie rechts van de lijn Eindhoven.

Naast de meteorologische ligging is het tevens van belang of het bedrijf wel of niet is gelegen in het concentratiegebied, zoals geregeld in de Meststoffenwet. Hiervoor wordt een kaart van Nederland gehanteerd zoals afgebeeld in afbeelding 19. Afhankelijk van de ligging van het bedrijf is in de Wet geurhinder en veehouderij bepaald wat de geurnormen voor de geurgevoelige objecten mogen zijn.

### 4.8.1.2 Geurverordening gemeente Boekel

De Wgv biedt gemeenten de mogelijkheid de normen aan te passen middels een gemeentelijke conform artikel 6 Wgv. De initiatieflocatie ligt in een gebied waarvoor in de 'Verordening geurhinder en veehouderij gemeente Boekel' aangepaste afstandsnormen/geurnormen zijn vastgesteld.

In de 'Verordening geurhinder en veehouderij gemeente Boekel' (vastgesteld 20 december 2012) zijn de afstanden voor een nertsenhouderij aangepast. Daarbij is een onderscheid gemaakt voor het aantal aanwezige dieren per bedrijf. Ook heeft de gemeente Boekel aangepaste geurnormen vastgesteld. Deze zijn weergegeven in de navolgende afbeelding.

Afbeelding 20: geurkaart gemeente Boekel

Ter plaatse van het plangebied is door de gemeente Boekel een geurnorm van 7,0 OUE/m3 opgenomen (kernrandzone). In de omgeving van het plangebied gelden een geurnorm van 10,0 OUE/m3 voor objecten buiten de bebouwde kom en 3,0 OUE/m3 voor objecten binnen de bebouwde kom.

### 4.8.1.3 Interim omgevingsverordening Noord-Brabant

Door de provincie Noord-Brabant wordt er gestreefd naar een transitie naar een duurzame veehouderij. Om hier invulling aan te geven zijn er in de Interim omgevingsverordening Noord-Brabant (Iov) maximale waarden voor de achtergrondbelasting opgenomen. Volgens de Iov Noord - Brabant mag de achtergrondbelasting op woningen in de omgeving niet meer bedragen dan 20% in het buitengebied en 12 % binnen de bebouwde kom. Dit betekent dat ontwikkeling van agrarische bedrijven alleen wordt toegestaan indien is aangetoond dat proportioneel wordt bijgedragen aan een afname van de overschrijding. Omgekeerd betekent dit dat er ook geen nieuwe woningen mogen worden gerealiseerd binnen een achtergrondcontour van 20% of 12% omdat hiermee de ontwikkelingsmogelijkheden van de agrarische bedrijven ook wordt belemmerd. Ter plaatse van het plangebied dient sprake te zijn van een aanvaardbaar woon- en leefklimaat.

### 4.8.1.4 Woon- en leefklimaat in relatie tot geur

Door middel van de achtergrondbelasting kan het percentage geurgehinderden worden berekend en het woon- en leefklimaat worden bepaald. Voor het woon- en leefklimaat is door PRA Odournet BV, in opdracht van het ministerie van VROM, de relatie tussen geurbelasting en geurhinder onderzocht. Aan de hand van de geurbelasting (OUE/m3 ) is het percentage geurgehinderden berekend. Het omrekenen van de geurbelasting naar het percentage geurgehinderden gebeurd conform de tabel in bijlage 6 van de handreiking 'Wet geurhinder en veehouderij', mei 2007 SenterNovem. Naar aanleiding van het percentage geurgehinderden kan vervolgens de kwaliteit van het woon- en leefklimaat worden berekend.

Het is aan het bevoegd gezag om te bepalen of zij deze milieukwaliteit aanvaardbaar vinden. Voor de beoordeling van een aanvaardbaar woon- en leefklimaat dient te worden beoordeeld of de voor of achtergrondgeur belasting bepalend is. Indien de voorgrond geur meer dan 50% van de achtergrondbelasting is zal de voorgrond geur bepalend zijn.

Het RIVM hanteert bij haar milieurapportages voor het aspect geurhinder onderstaande milieukwaliteitscriteria:

### Tabel 2: Milieukwaliteitscriteria RIVM concentratiegebied

| Milieukwaliteit | Geurgehinderden (%) | Achtergrond (OUE) | Voorgrond (OUE) |
|-----------------|---------------------|-------------------|-----------------|
| Zeer goed       | <5                  | 0 - 3             | 0 - 1,4         |
| Goed            | 5 - 10              | 3 - 8             | 1,4 - 3,5       |
| Redelijk goed   | 10 - 15             | 8 - 13,7          | 3,5 - 6,3       |
| Matig           | 15 - 20             | 13,7 - 20,7       | 6,3 - 9,7       |
| Tamelijk slecht | 20 - 25             | 20,7 - 29,3       | 9,7 - 13,7      |
| Slecht          | 25 - 30             | 29,3 - 39,6       | 13,7 - 18,7     |
| Zeer slecht     | 30 - 35             | 39,6 - 52,1       | 18,7 - 24,7     |
| Extreem slecht  | 35 - 40             | 52,1 - >          | 24,7 - >        |

Voor dieren zonder geuremissiefactoren gelden, zoals eerder aangegeven, vaste afstanden. In de regel geldt dat er bij dergelijke veehouderijen sprake is van een aanvaardbaar woon- en leefklimaat indien de vaste afstanden worden gerespecteerd.

#### <span id="page-30-0"></span>4.8.2 Bevindingen t.a.v. geurhinder

### 4.8.2.1 Veehouderijen binnen 1.000 meter

In de onderstaande tabel zijn de veehouderijen binnen 1.000 meter weergegeven die zijn meegenomen bij de bevindingen voor het vaststellen van het woon- en leefklimaat voor de Zanddelweg ong. (naast 19). Ook is aangegeven welk toetsingskader gebruikt dient te worden de Wet geurhinder en veehouderij of het Activiteitenbesluit.

| Adres                                                                                                                          | omschrijving bedrijf                                                                      | Afstand | Toetsingskader      |
|--------------------------------------------------------------------------------------------------------------------------------|-------------------------------------------------------------------------------------------|---------|---------------------|
| Noordstraat 10 VENHORST                                                                                                        | 3.000 nertsen, 4 paarden en 10 pony's                                                     | 462     | Wgv                 |
| Statenweg 107 VENHORST                                                                                                         | 675 biggen, 52 kraamzeugen, 154 guste en dragende<br>zeugen, 1 dekbeer en 10 vleesvarkens | 553     | Wgv                 |
| 590 gespeende biggen, 52 kraamzeugen, 128 guste<br>Noordstraat 6 VENHORST<br>en dragende zeugen, 1 dekbeer en 800 vleesvarkens |                                                                                           | 600     | Wgv                 |
| Noordstraat 29A VENHORST                                                                                                       | 20 pony's                                                                                 | 715     | Activiteitenbesluit |
| Noordstraat 27 VENHORST                                                                                                        | 63 melk- en kalfkoeien, 60 stuks jongvee                                                  | 673     | Wgv                 |
| Voskuilenweg 12 VENHORST                                                                                                       | 120 stuks jongvee                                                                         | 660     | Wgv                 |
| Noordstraat 31 VENHORST                                                                                                        | 1.140 vleeskalveren en 10 paarden                                                         | 695     | Wgv                 |
| Voskuilenweg 13 VENHORST                                                                                                       | 57 melk- en kalfkoeien, 48 stuks jongvee                                                  | 693     | Wgv                 |
| Noordstraat 25 VENHORST                                                                                                        | 35 fokstieren, 1.858 vleesvarkens en 4 paarden                                            | 742     | Wgv                 |
| Statenweg 51 VENHORST                                                                                                          | 72 stuks jongvee en 595 vleeskalveren                                                     | 838     | Wgv                 |
| Noordstraat 21 VENHORST                                                                                                        | 269 melk- en kalfkoeien, 79 stuks jongvee en 1 paard                                      | 891     | Wgv                 |
| Hoogstraat 5 VENHORST                                                                                                          | 14 schapen                                                                                | 910     | Activiteitenbesluit |

Tabel 3: afstanden plangebied t.o.v. veehouderijen 

### 4.8.2.2 Vaste afstanden

De minimaal aan te houden afstand bedraagt 50 meter tot een geurgevoelig object buiten de bebouwde kom. Deze afstand geldt ongeacht het aantal dieren dat er gehouden wordt en wordt gemeten vanaf het dichtstbijzijnde emissiepunt van een stal waarin de betreffende dieren worden gehouden (artikel 4 Wgv). Daarnaast dient de afstand van de buitenzijde van een dierenverblijf tot de buitenzijde van een geurgevoelig object tenminste 25 meter te bedragen buiten de bebouwde kom (artikel 5 Wgv).

#### Tabel 4: Geurgevoelige objecten

| Gevoelig object                                                                             | Dieren met een geuremissiefactor |                                     |                                                | afstandsdieren                                                  |                    | Alle dieren                                                     |                    |
|---------------------------------------------------------------------------------------------|----------------------------------|-------------------------------------|------------------------------------------------|-----------------------------------------------------------------|--------------------|-----------------------------------------------------------------|--------------------|
|                                                                                             | Waarde<br>geur<br>belasting      | Afstand<br>dierenverblijf<br>object | emissiepunt<br>tot<br>buitenzijde geurgevoelig | Afstand<br>dierenverblijf<br>buitenzijde<br>geurgevoelig object | emissiepunt<br>tot | Afstand<br>dierenverblijf<br>buitenzijde<br>geurgevoelig object | buitenzijde<br>tot |
|                                                                                             |                                  | Binnen                              | Buiten                                         | Binnen                                                          | Buiten             | Binnen                                                          | Buiten             |
|                                                                                             |                                  | bebouwde                            | bebouwde                                       | bebouwd                                                         | bebouwde           | bebouwde                                                        | bebouw             |
| Ligging geurgevoelig object                                                                 |                                  | kom                                 | kom                                            | e kom                                                           | kom                | kom                                                             | de kom             |
| e<br>Alle<br>woningen<br>en<br>geurgevoelige objecten die niet<br>onder cat. a t/m d vallen | cf art 3, lid 1                  | nvt                                 |                                                | 100 m                                                           | 50 m               | 50 m                                                            | 25 m               |

Binnen 50 meter van het plangebied zijn geen stallen aanwezig waarin vee is gehuisvest, de afstand van de stal (Statenweg 107) tot de rand van het plangebied is 553 meter. Aan de benodigde minimale afstanden wordt voldaan, zie tabel 3.

De gemeente Boekel heeft voor nertsenhouderijen aangepaste afstanden vastgesteld. Aan deze aangepaste afstanden wordt voldaan, voor het bedrijf aan de Noordstraat 10 (3.000 nertsen) moet de minimale afstand 150 meter zijn, het bedrijf ligt op een afstand van 462 meter.

De vaste afstanden in het Activiteitenbesluit komen overeen met de regels zoals opgenomen in de Wet geurhinder en veehouderij. Daarmee voldoet het plangebied ook aan de vaste afstanden zoals vastgesteld in het Activiteitenbesluit.

#### 4.8.2.3 Geurbelasting voorgrond

De geurbelasting in deze situatie is berekend met behulp van het rekenprogramma V-stacks Vergunning. Dit rekenprogramma is geschikt om de verspreidingsberekeningen uit te voeren met de vastgestelde normen uit de Wet geurhinder en veehouderij. Met het programma zijn de odeur units per kubieke meter lucht berekend. Daarbij is als uitgangspunt het bedrijf meegenomen die de grootste invloed heeft, dit betreft het bedrijf aan de Noordstraat 31.

| volgnr | GGLID | x coördinaat | y coördinaat | Geurnorm | Voorgrond<br>geurbelasting |
|--------|-------|--------------|--------------|----------|----------------------------|
| 4      | 1060  | 179 214      | 402 655      | 7,0      | 1,4                        |
| 5      | 1059  | 179 204      | 402 653      | 7,0      | 1,4                        |
| 6      | 1058  | 179 194      | 402 651      | 7,0      | 1,4                        |
| 7      | 1050  | 179 216      | 402 645      | 7,0      | 1,3                        |
| 8      | 1049  | 179 206      | 402 643      | 7,0      | 1,4                        |
| 9      | 1048  | 179 196      | 402 642      | 7,0      | 1,4                        |
| 10     | 1040  | 179 217      | 402 635      | 7,0      | 1,3                        |
| 11     | 1057  | 179 184      | 402 650      | 7,0      | 1,4                        |
| 12     | 1055  | 179 165      | 402 646      | 7,0      | 1,4                        |
| 13     | 1056  | 179 175      | 402 648      | 7,0      | 1,4                        |

#### Tabel 5:voorgrond geurbelasting

In de bovenstaande tabel is de geurbelasting van de Noordstraat 31 op de rekenpunten van het plangebied in beeld gebracht. Hieruit blijkt dat de geurbelasting ruim onder de gestelde norm blijft.

#### 4.8.2.4 Geurbelasting achtergrond

Uit de berekeningen van het achtergrondmodel V-stacks Gebied, zie onderstaande tabel, zijn de volgende geurbelastingen voortgekomen.

| volgnr | x coördinaat | y coördinaat | Geurnorm | rekenresultaat |  |  |
|--------|--------------|--------------|----------|----------------|--|--|
| 1060   | 179214       | 402655       | 7,0      | 6,723          |  |  |
| 1059   | 179204       | 402653       | 7,0      | 6,701          |  |  |
| 1058   | 179194       | 402651       | 7,0      | 6,668          |  |  |
| 1050   | 179216       | 402645       | 7,0      | 6,664          |  |  |
| 1049   | 179206       | 402643       | 7,0      | 6,660          |  |  |

#### Tabel 6: achtergrond geurbelasting

| 1048 | 179196 | 402642 | 7,0 | 6,650 |
|------|--------|--------|-----|-------|
| 1040 | 179217 | 402635 | 7,0 | 6,629 |
| 1057 | 179184 | 402650 | 7,0 | 6,627 |
| 1055 | 179165 | 402646 | 7,0 | 6,615 |
| 1056 | 179175 | 402648 | 7,0 | 6,612 |

De bovenstaande tabel laat zien dat de geurbelasting onder de gestelde norm blijft. In de geurgebiedsvisie van de gemeente Boekel (28 november 2012) zijn waarden vastgesteld voor een aanvaarbare achtergrondbelasting, dit is wanneer de achtergrondbelasting tussen de 7 en 10 OUE ligt. Ook hieraan voldoet het plangebied.

### 4.8.2.5 Woon- en leefklimaat in relatie tot geur

De geurhinder wordt bepaald uitgaande van de achtergrondbelasting en voorgrondbelasting van het gebied. Met de voorgrondbelasting wordt de geurbelasting bedoeld van die veehouderij (de dominante veehouderij) welke de grootste geurbelasting bij het geurgevoelig object veroorzaakt, hetzij omdat het een grote veehouderij betreft, hetzij omdat de veehouderij dicht bij het geurgevoelig object is gelegen. De achtergrondbelasting is berekend zoals beschreven in voorgaande paragraaf.

In onderstaande tabel 7 is de achtergrondbelasting en voorgrondbelasting van de veehouderij op de omliggende geurgevoelige objecten weergegeven. Bij het bepalen van de geurhinder geldt als vuistregel dat de voorgrondbelasting maatgevend is indien deze tenminste de helft bedraagt van de achtergrondbelasting. Zoals blijkt uit de onderstaande tabel is de achtergrondbelasting ter plaatse van allen rekenpunten leidend. Aan de hand van hetgeen het RIVM hanteert als milieukwaliteitscriteria voor het aspect geurhinder kan de milieukwaliteit worden bepaald.

| Rekenpunt | Achtergrond<br>belasting | de<br>Achtergrond<br>van<br>belasting<br>Helft | belasting Voske 5<br>Voorgrond | bepalende<br>belasting<br>Meest | geurgehinderde<br>Percentage | Milieukwaliteit |
|-----------|--------------------------|------------------------------------------------|--------------------------------|---------------------------------|------------------------------|-----------------|
| 1060      | 6,723                    | 3,362                                          | 1,4                            | Achtergrond                     | 8,7                          | Goed            |
| 1059      | 6,701                    | 3,351                                          | 1,4                            | Achtergrond                     | 8,7                          | Goed            |
| 1058      | 6,668                    | 3,334                                          | 1,4                            | Achtergrond                     | 8,7                          | Goed            |
| 1050      | 6,664                    | 3,332                                          | 1,3                            | Achtergrond                     | 8,7                          | Goed            |
| 1049      | 6,660                    | 3,330                                          | 1,4                            | Achtergrond                     | 8,7                          | Goed            |
| 1048      | 6,650                    | 3,325                                          | 1,4                            | Achtergrond                     | 8,7                          | Goed            |
| 1040      | 6,629                    | 3,315                                          | 1,3                            | Achtergrond                     | 8,6                          | Goed            |
| 1057      | 6,627                    | 3,314                                          | 1,4                            | Achtergrond                     | 8,6                          | Goed            |
| 1055      | 6,615                    | 3,308                                          | 1,4                            | Achtergrond                     | 8,6                          | Goed            |
| 1056      | 6,612                    | 3,306                                          | 1,4                            | Achtergrond                     | 8,6                          | Goed            |

Tabel 7: Overzicht percentage geurgehinderden

De geurbelasting in de omgeving is tevens inzichtelijk gemaakt in onderstaande afbeelding 21 en bijlage 2.

Afbeelding 21: geurcontouren achtergrond

Er is in het plangebied één gradatie van geurhinder, namelijk goed. Daar waar de twee woningen beoogd zijn is er sprake van een goed woon- en leefklimaat wat betreft het aspect geuremissies van omliggende veehouderijen. Daarnaast voldoet het plangebied aan de vaste afstanden zoals vastgesteld in de Wet geurhinder en veehouderij en in het Activiteitenbesluit, zoals reeds aangegeven in deze paragraaf.

## 4.8.2.6 Belemmeringen voor omliggende veehouderijen

De twee woningen met bijgebouwen worden gerealiseerd op een locatie welke omringd is door meerdere objecten die eveneens op geur getoetst worden, de bestaande omliggende woningen vormen eerder een beperking dan het plangebied. Verder is de directe omgeving van het plangebied gelegen in een gebied dat is aangemerkt als "beperking veehouderij" hierdoor zijn de ontwikkelingsmogelijkheden voor de omliggende veehouderijen al zeer beperkt. Het plangebied vormt geen belemmering voor omliggende veehouderijen.

## 4.8.2.7 Interim omgevingsverordening Noord-Brabant

In het kader van de provinciale Interim omgevingsverordening dient ook rekening te worden gehouden met de achtergrondbelasting van de veelvoud van veehouderijen in de omgeving. Uit de uitgevoerde berekening blijkt dat de achtergrondbelasting ter plaatse van het plangebied de provinciale norm niet overschrijdt. Dit betekent dat het woon- en leefklimaat ter plaatse van het plangebied als aanvaardbaar kan worden beschouwd.

### 4.8.2.8 Conclusie

Op basis van de berekende geurbelasting en geurcontouren op het plangebied is aan de hand van de Wet geurhinder en veehouderij de volgende belangenafweging gemaakt:

Het plangebied:

- belemmert de omliggende veehouderijen niet in hun belangen en worden daarom niet geschaad;
- voldoet aan de vaste afstanden norm uit de gemeentelijke geurverordening;
- voldoet aan de gestelde geurnormen uit de gemeentelijk geurverordening;
- voldoet aan de achtergrond geurnorm uit de Interim omgevingsverordening Noord Brabant;
- voldoet ruimschoots aan de normen van fijnstof;
- ligt op voldoende afstand van geurgevoelige objecten zodat er geen verhoogd risico is met betrekking tot endotoxine;
- ligt in een gebied waar ter plaatse een aanvaardbaar woon- en leefklimaat wordt gewaarborgd.

Gelet op bovenstaande kan worden geconcludeerd dat het woon- en leefklimaat geen belemmering vormt voor het realiseren van de woningen met bijgebouwen.

### <span id="page-34-0"></span>**4.9 Luchtkwaliteit**

Op 15 november 2007 (Stb. 2007, 434) is de Wet luchtkwaliteit in werking getreden en vervangt het Besluit luchtkwaliteit 2005. Met de nieuwe Wet luchtkwaliteit en de bijbehorende bepalingen en hulpmiddelen wil de overheid zowel de verbetering van de luchtkwaliteit bewerkstelligen als ook de gewenste ontwikkelingen in ruimtelijke ordening doorgang laten vinden.

De kern van deze wetgeving bestaat uit de (Europese) luchtkwaliteitseisen. Nieuw zijn het 'Besluit niet in betekende mate bijdragen (luchtkwaliteitseisen)' en de 'Regeling niet in betekenende mate bijdragen (luchtkwaliteitseisen)'. Voor projecten die niet in betekenende mate bijdragen aan de luchtverontreiniging hoeft niet langer te worden getoetst aan de grenswaarden.

#### <span id="page-34-1"></span>4.9.1 Niet in betekende mate bijdragen

In de Algemene Maatregel van Bestuur 'Niet in betekende mate bijdragen' (Besluit NIBM) en de ministeriële regeling NIBM (Regeling NIBM) zijn de uitvoeringsregels vastgelegd die betrekking hebben op het begrip NIBM. Per 1 augustus 2009 geldt als NIBM 3% van de grenswaarde.

In de Regeling NIBM is een lijst met categorieën van gevallen opgenomen die Niet in Betekende Mate bijdragen aan de luchtverontreiniging (specifiek gekwantificeerde bedrijfsactiviteiten of het realiseren van kantoor- en woningbouwlocaties in een maximale omvang). Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Ook als het bevoegd gezag op een andere wijze, bijvoorbeeld door berekeningen, aannemelijk kan maken dat het geplande project NIBM bijdraagt, kan toetsing aan de grenswaarden voor luchtkwaliteit achterwege blijven.

Om versnippering van in betekende mate (IBM) projecten in meerdere NIBM-projecten te voorkomen is in het Besluit NIBM een anti-cumulatieartikel opgenomen. In de Handreiking NIBM is de toepassing van het Besluit NIBM en de Regeling NIBM toegelicht en uitgewerkt. De bijdrage van NIBM-projecten aan de luchtverontreiniging wordt binnen het Nationaal Samenwerkingsprogramma Luchtkwaliteit (NSL) gecompenseerd met algemene maatregelen.

Voor woningen gelden volgens de Regeling NIBM de volgende NIBM-grenzen: 1.500 woningen bij 1 ontsluitingsweg en 3.000 woningen bij 2 ontsluitingswegen. Het toevoegen van 2 woningen blijft hier ruimschoots onder. Het beoogde plan is derhalve dermate beperkt van aard dat het niet in betekenende mate bijdraagt aan verandering van de luchtkwaliteit. Ten aanzien van luchtkwaliteit zijn er derhalve geen bezwaren ten aanzien van de gewenste ontwikkeling.

#### <span id="page-34-2"></span>4.9.2 Fijnstof

In de Wet luchtkwaliteit zijn normen vastgelegd voor de concentraties van fijnstof in de lucht, met doel het beschermen van mens en milieu tegen de negatieve effecten van fijnstof. Gezien de aard van de inrichting, zijnde een veehouderij en de ligging van de initiatieflocatie zijn de grenswaarden voor de jaargemiddelde concentraties voor de zwevende deeltjes fijnstof (PM10 & PM2,5) van belang.

### 4.9.2.1 Zwevende deeltjes (PM10)

De Wet luchtkwaliteit geeft de volgende grenswaarde voor zwevende deeltjes (PM10):

- 40 µg/m3 als jaargemiddelde concentratie;
• 50 µg/m3 als 24-uurgemiddelde concentratie, die 35 keer per jaar mag worden overschreden. Concentraties die zich van nature in de lucht bevinden en die niet schadelijk zijn voor de gezondheid van de mens, worden bij het beoordelen van de luchtkwaliteit voor zwevende deeltjes (PM10) buiten beschouwing gelaten. Per locatie in Nederland wordt de achtergrondconcentratie gecorrigeerd.

Provincie Noord Brabant heeft de grenswaarde aangescherpt, de achtergrondconcentratie grenswaarde mag niet hoger zijn als 31,2 µg/m3 . Dit betekend dat agrarische bedrijven qua fijnstof alleen kunnen toenemen in fijnstof PM10 indien de achtergrondconcentratie niet hoger is dan 31,2 µg/m3 .

### 4.9.2.2 Zwevende deeltjes (PM2,5)

Uit onderzoek van het RIVM blijkt dat indien aan de grenswaarde voor PM10 wordt voldaan, het waarschijnlijk is dat ook aan de grenswaarde voor fijnstof (PM2,5) wordt voldaan. De grenswaarde voor fijnstof (PM2,5) bedraagt 25 µg/m3 als jaargemiddelde concentratie.

### 4.9.2.3 Bevindingen t.a.v. fijnstof

Vanaf 1 januari 2015 geldt een grenswaarde voor PM2,5 waaraan door het bevoegd gezag bij vergunningverlening moet worden getoetst. Deze grenswaarde is opgenomen in de Wet milieubeheer en bedraagt 25 μg/m3 voor de jaargemiddelde concentratie.

De term PM2,5, wordt gebruikt voor zwevende deeltjes in de atmosfeer met een (aerodynamische) diameter van 2,5 μm of kleiner. Fijn stof, PM10, zijn de deeltjes met een diameter van 10 μm of kleiner. Hieruit volgt dat PM2,5 dus onderdeel is uit de totale fractie PM10. De fractie met een diameter vanaf 2,5 tot 10 μm draagt ook bij aan de totale massa van het PM10.

Doordat PM2,5 een fractie betreft van PM10, wordt in de praktijk het toegestane aantal overschrijdingen van de etmaalgemiddelde grenswaarde voor PM10 vaak als eerste bereikt. In de praktijk blijkt dan ook dat als aan de grenswaarden voor PM10 wordt voldaan, ook de grenswaarde van PM2,5 wordt nageleefd.

Opgemerkt wordt dat voor onderhavig initiatief de totale emissie fijnstof PM2,5 en PM10 zijn berekend. De totale concentraties blijven onder 25 μg/m3 waarmee met zekerheid kan gesteld kan worden dat de grenswaarde van 25 μg/m3 voor de jaargemiddelde concentratie fijnstof PM2,5 ook niet overschreden wordt.

Gezien de geringe hoeveelheid fijnstof kan worden gesteld dat er qua fijnstof voldaan wordt aan een goed woon- en leefklimaat. In bijlage 3 zijn de contouren van de achtergrondconcentratie fijnstof PM10 en PM2,5 weergegeven.

## <span id="page-35-0"></span>**4.10 Volksgezondheid in relatie tot het houden van dieren**

Omwonenden van veehouderijen kunnen een verhoogde blootstelling aan onder meer geur, fijnstof, endotoxinen en biologische agentia hebben. Van geur is bekend dat dit kan leiden tot hinder en andere gezondheidsklachten zoals misselijkheid en hoofdpijn. De laatste jaren is er steeds meer informatie bekend geworden over de volksgezondheid in relatie tot veehouderijen. De nadruk ligt hier vooral op de verspreiding van endotoxinen en zoönosen.

#### <span id="page-35-1"></span>4.10.1 Veedichtheid

Uit het VGO onderzoek komen aanwijzingen naar voren dat het wonen in de buurt van veehouderijen een nadelig effect heeft op de longfunctie. De vermindering van de longfunctie wordt gevonden bij mensen die veel veehouderijen in hun directe omgeving hebben, vooral bij de groep met 15 of meer bedrijven binnen een kilometer afstand. Het type veehouderij maakt hierbij niet uit. Momenteel zijn er drie VGO onderzoeken uitgevoerd waarbij het laatste VGO onderzoek (VGO3) minder nadelige effecten voor de pluimveehouderij naar voren komen.

Nabij het te realiseren plangebied zijn er binnen een straal van 1.000 meter volgens de Web-BVB twaalf veehouderijen gesitueerd. In de onderstaande tabel is de hoedanigheid en de afstand van de rand plangebied tot aan de rand van het bouwblok van de veehouderij weergegeven. In bijlage 2 is een overzicht van omliggende veehouderijen toegevoegd. Daar er minder dan vijftien veehouderijen binnen een straal van 1.000 meter zijn gelegen is het aannemelijk dat er geen verhoogde risico's voor een verminderde longfunctie bij omwonenden zal zijn.

### Tabel 8: afstanden plangebied t.o.v. veehouderijen

| volgnr    | Adres                    | omschrijving bedrijf                                                                                                      | Afstand |
|-----------|--------------------------|---------------------------------------------------------------------------------------------------------------------------|---------|
| 5428NR10  | Noordstraat 10 VENHORST  | 3.000 nertsen, 4 paarden en 10 pony's                                                                                     | 462     |
| 5428NL107 | Statenweg 107 VENHORST   | 675 biggen, 52 kraamzeugen, 154 guste en<br>dragende zeugen, 1 dekbeer en 10 vleesvarkens                                 | 553     |
| 5428NR6   | Noordstraat 6 VENHORST   | 590 gespeende biggen, 52 kraamzeugen, 128 guste<br>en<br>dragende<br>zeugen,<br>1<br>dekbeer<br>en<br>800<br>vleesvarkens | 600     |
| 5428NR29A | Noordstraat 29A VENHORST | 20 pony's                                                                                                                 | 715     |
| 5428NR27  | Noordstraat 27 VENHORST  | 63 melk- en kalfkoeien, 60 stuks jongvee                                                                                  | 673     |
| 5428NV12  | Voskuilenweg 12 VENHORST | 120 stuks jongvee                                                                                                         | 660     |
| 5428NR31  | Noordstraat 31 VENHORST  | 1.140 vleeskalveren en 10 paarden                                                                                         | 695     |
| 5428NV13  | Voskuilenweg 13 VENHORST | 57 melk- en kalfkoeien, 48 stuks jongvee                                                                                  | 693     |
| 5428NR28  | Noordstraat 25 VENHORST  | 35 fokstieren, 1.858 vleesvarkens en 4 paarden                                                                            | 742     |
| 5428GD51  | Statenweg 51 VENHORST    | 72 stuks jongvee en 595 vleeskalveren                                                                                     | 838     |
| 5428NR21  | Noordstraat 21 VENHORST  | 269 melk- en kalfkoeien, 79 stuks jongvee en 1<br>paard                                                                   | 891     |
| 5482NE5   | Hoogstraat 5 VENHORST    | 14 schapen                                                                                                                | 910     |

#### <span id="page-36-0"></span>4.10.2 Endotoxinen

Endotoxinen zijn celwandresten van bacteriën. Als deze organismen afsterven komen de endotoxinen vrij. Fijnstof afkomstig uit stallen bevat endotoxinen en micro-organismen. De GGD is van mening dat endotoxinen een betere parameter is dan fijnstof. an endotoxinen is bekend dat deze deeltjes bij een te hoge concentratie schadelijk zijn voor de gezondheid. Door de Gezondheidsraad is een grenswaarde voorgesteld van 30 EU/m3 . In haar advies "Gezondheidsrisico's rond veehouderijen" (2012; publicatienr. 2012/27) concludeert de Gezondheidsraad dat concentraties van endotoxinen en micro-organismen, over het algemeen zullen afnemen met toenemende afstand tot een bedrijf en eveneens afhangen van de mate van emissie vanuit een bedrijf.

Blijkens een recent uitgevoerd Nederlands onderzoek werden verhoogde endotoxineniveaus gemeten tot boven de advieswaarde bij stallen van varkens tot zo'n 200 meter1 en bij stallen van pluimvee tot zo'n 500 meter2 . Er wordt gesteld dat een nadere uitwerking van een toetsingskader voor endotoxine is nodig om het gewenste beschermingsniveau te bieden.

Op basis van de handreiking Endotoxine2 is de afstand berekend waarbinnen naar verwachting de gezondheidskundige advieswaarde van endotoxine (30 EU/m3 ) wordt overschreden.

Afhankelijk van de diercategorie en de uitstoot van fijnstof is bepaald wat de richtafstand voor endotoxine dient te zijn. Wetenschappelijk zijn er slechts drie diercategorieën onderzocht, namelijk vleeskuikens, legkippen en vleesvarkens, om elk risico uit te sluiten is er voor de risico's bij zeugen aangesloten bij de richtlijn voor vleesvarkens. De hiervoor relevante veehouderijen (genoemd in tabel 7) liggen op een afstand van meer dan 500 meter, daarom is niet getoetst aan de richtafstanden.

#### <span id="page-36-1"></span>4.10.3 Zoönosen

Zoönosen zijn infectieziekten die van dieren op mensen kunnen overgaan. Per diersoort kunnen verschillende ziekten voorkomen die zich via de lucht verspreiden naar mensen, via direct contact tussen dier en mens of via voedsel. Voor omwonenden zijn vooral de via de lucht overdraagbare aandoeningen van belang. De belangrijkste zijn Q-koorts en influenza (vogelgriep, varkensgriep). De aanwezige veehouderijbedrijven zorgen voor een (mogelijke) verhoogde blootstelling aan via de lucht overdraagbare zoönose verwekkers en antibioticaresistente bacteriën die leiden tot een verhoogd risico op infectieziekten of onbehandelbare infecties. Het is nog niet goed inzichtelijk vanaf welke concentraties of binnen welke afstand tot aan veehouderijen het risico verhoogd is.

<sup>1</sup> Veehouderijen en gezondheid omwonenden (VGO ), Maassen K, et al, 2016

<sup>2</sup> Emissies van endotoxinen uit de veehouderij, Ogink, N, et al. 2016

<sup>2</sup> Notitie Handelingsperspectieven Veehouderij en Volksgezondheid: Endotoxine toetsingskader 1.0 Ondersteuningsteam Veehouderij en Volksgezondheid 25 november 2016

Er zijn nog geen wetenschappelijk aanvaardbare onderzoeken waarbij dat in een juridisch kader is vastgelegd**.**

Alleen voor de combinatie pluimvee en varkens gelden er op dit moment argumenten dat een combinatie van deze dieren niet als wenselijk te beschouwen. Voor rundvee gelden er op dit moment geen zwaarwegende argumenten in het kader van infectierisico's. Ervaring leert dat een integrale benadering van de bedrijfsvoering essentieel is voor terugdringen van antibiotica gebruik. Er zijn geen resultaten bekend dat er een verhoogde kans op zoönosen hierdoor ontstaat.

Binnen 1.000 van het plangebied is geen veehouderij aanwezig waarbij sprake is van een gemengde bedrijfsvoering.

#### <span id="page-37-0"></span>4.10.4 Geitenhouderij

In de periode 2009-2013 is het onderzoek Veehouderij en Gezondheid Omwonenden (VGO) uitgevoerd. De resultaten van het onderzoek zijn op 7 juli 2016 gepubliceerd (hoofdrapport VGO1). Op 16 juni 2017 is een aanvullend VGO-rapport (VGO2) gepubliceerd waarbij een nadere uiteenzetting voor de geitenhouderij is beschreven. Naar aanleiding van het aanvullende VGO-rapport (VGO2) heeft Provinciale Staten van Noord-Brabant op 7 juli 2017 besloten tot een moratorium op de geitenhouderij.

Er zijn geen geitenhouderijen binnen een straal van 2.000 meter aanwezig. Mede door het moratorium is nieuwvestiging van een geitenhouderij niet mogelijk.

#### <span id="page-37-1"></span>4.10.5 Conclusie

Ten aanzien van het aspect volksgezondheid in relatie tot het houden van dieren gelden voor voorliggend initiatief geen belemmeringen.

### <span id="page-37-2"></span>**4.11 Geluid**

De Wet geluidhinder is sinds 1979 het juridisch kader voor het Nederlandse geluidsbeleid. Deze wet zorgt voor de bescherming van geluidsgevoelige bestemmingen tegen geluidhinder van wegverkeerslawaai, spoorweglawaai en industrielawaai. Hierbij wordt o.a. gebruik gemaakt van zonering en geluidsnormen.

De initiatieflocatie is niet gelegen binnen de geluidszone van een op grond van de Wet geluidhinder gezoneerde spoorweg of industrieterrein. De nieuw te realiseren woningen zijn omgeven door veel andere woningen (kom van Venhorst) waardoor de nieuwe geluidgevoelige objecten geen belemmering vormen voor de omgeving. Daarnaast zullen het aantal verkeersbewegingen gering zijn. Ook is de wijziging derhalve niet dermate groot dat hiermee het woon- en leefklimaat bij de bestaande, omliggende woningen wordt aangetast. Er is dan ook geen sprake van nadelige milieu hygiënische effecten op de omgeving in de zin van geluid, als gevolg van het initiatief. Er is geen nader onderzoek naar de geluidsbelasting nodig.

### <span id="page-37-3"></span>**4.12 Verkeer en parkeren**

#### <span id="page-37-4"></span>4.12.1 Verkeer

De initiatieflocatie is gelegen aan de Zanddelweg, binnen de bebouwde kom van Venhorst. Venhorst is bereikbaar enerzijds via de Statenweg (vanuit Boekel) en anderzijds via de Statenweg (vanuit Landhorst). De realisatie van de woningen zal wel een beperkte verkeer aantrekkende werking hebben, van met name personenauto's. Echter door de ligging binnen de bebouwde kom zal deze nieuwe ruimtelijke ontwikkeling geen onevenredig veel gevolgen hebben voor de verkeeraspecten. Ook zal bij de inrichting van het initiatief rekening worden gehouden met de bestaande openbare verlichting. De kosten voor aanpassingen zijn, indien nodig, voor de initiatiefnemer.

#### <span id="page-37-5"></span>4.12.2 Parkeren

Met de inwerkingtreding van de "Reparatiewet BZK" op 29 november 2014 is het verplicht om het parkeren te reguleren middels de bestemmingsregeling. In de bestemmingsregeling kan worden opgenomen dat bij aanvraag om omgevingsvergunning (voor het bouwen en / of afwijken) dient te worden aangetoond dat wordt voldaan aan de van toepassing zijnde parkeernormen. In het kader van 'een goede ruimtelijke ordening' dient echter al bij vaststelling van een bestemmingsplan inzichtelijk te worden gemaakt dat redelijkerwijs in de aldus benodigde parkeerplaatsen feitelijk duurzaam kan worden voorzien (ECLI:NL:RVS:2017:1036, r.o. 5.3). Het aantal benodigde parkeerplaatsen wordt bepaald door het geldende parkeerbeleid.

De gemeente Boekel heeft aangegeven dat het voor het parkeerbeleid aansluit bij de normen van het CROW. Conform de publicatie "Toekomstbestendig parkeren, van parkeerkencijfers naar parkeernormen" (CROW, december 2018) geldt dat er voor onderhavig initiatief (een twee-onder-eenkap koophuis in het buitengebied) minimaal 1,8 parkeerplaatsen aanwezig moeten zijn per woning. Het parkeren ten behoeve van de te realiseren woningen zal plaatsvinden op de eigen percelen. De erven bij de woningen bieden voldoende ruimte voor 2 parkeergelegenheden per woning. Er wordt derhalve voldaan aan het beleid van de gemeente Boekel.

# <span id="page-38-0"></span>**4.13 Externe veiligheid**

Externe veiligheid heeft betrekking op de risico's die mensen lopen ten gevolge van mogelijke ongelukken met gevaarlijke stoffen bij bedrijven en transportverbindingen (wegen, spoorwegen, waterwegen en buisleidingen). Externe veiligheid gaat nadrukkelijk niet over de veiligheid van de mensen die werkzaam zijn binnen het bedrijf of binnen een risicogebied van een transportroute.

#### <span id="page-38-1"></span>4.13.1 Regelgeving

De regelgeving rondom externe veiligheid is opgenomen in diverse besluiten en regelingen. Besluiten en regelingen, waarin de aanvaardbare risico's zijn vastgelegd, voor Zanddelweg ong. (naast 19) kunnen zijn:

- Besluit externe veiligheid inrichtingen (Bevi)
- Besluit externe veiligheid buisleidingen (Bevb)
- Besluit externe veiligheid transportroutes (Bevt)

De normen in de besluiten zijn vastgelegd in de vorm van grenswaarden en richtwaarden. De grenswaarden geven de milieukwaliteit aan die op een bepaald tijdstip ten minste moet zijn bereikt, en die, waar zij aanwezig is, ten minste in stand moet worden gehouden. De richtwaarden geven de kwaliteit aan die op een bepaald tijdstip zoveel mogelijk moet zijn bereikt en die, waar zij aanwezig is, zoveel mogelijk in stand moet worden gehouden.

Nieuwe ruimtelijke ontwikkelingen moeten worden getoetst aan normen vermeld in bovengenoemde regelgeving. Een ontwikkeling is niet toegestaan indien deze leidt tot een overschrijding van de grenswaarden. Van de richtwaarden kan gemotiveerd worden afgeweken.

#### <span id="page-39-0"></span>4.13.2 Toetsing aan beleid

Afbeelding 22: Uitsnede risicokaart (bron: www.risicokaart.nl)

### Besluit externe veiligheid inrichtingen (Bevi)

Gezien de aard van de voorgenomen activiteiten (realisatie van twee woningen) op het plangebied is het Bevi niet van toepassing. De werkzaamheden omvatten niet het gebruzanik, opslag of vervoer van gevaarlijke stoffen.

Uit de risicokaart blijkt dat er geen risicovolle inrichtingen en kwetsbare objecten aanwezig zijn op of nabij het plangebied. Er ontstaan daardoor geen belemmeringen voor de beoogde ontwikkelingen op het plangebied. Het beoogde plan voorziet wel in de realisatie van nieuwe beperkt kwetsbare objecten. Aangezien het plangebied niet binnen een risicoaanduiding of binnen veiligheidsafstanden ligt zijn geen risico's aanwezig voor de voorgenomen ontwikkelingen. De afstand tot de dichtstbijzijnde inrichting is 290 meter, een autogarage aan de Ringbaan 1 te Venhorst. Daarom kan worden geconcludeerd dat er voor dit beoogde plan geen belemmeringen zijn vanuit het oogpunt van externe veiligheid.

### Besluit externe veiligheid transportroutes (Bevt)

De ontwikkeling ligt buiten de invloedsfeer van zowel het spoortraject als de [Rijks]weg. Daarom is verdere beoordeling aan het Bevt niet van toepassing.

### Besluit externe veiligheid buisleidingen (Bevb)

In de geldende beheersverordening 'Venhorst' is in de nabijheid geen dubbelbestemming 'Leiding – […]' opgenomen. De voorgenomen ontwikkelingen liggen buiten deze dubbelbestemming en de voorgenomen ontwikkelingen hebben geen invloed op het bepaalde in de bijbehorende regels. De ontwikkeling ligt buiten de invloedsfeer van de in het Bevb opgenomen buisleidingen. Daarom is verdere beoordeling aan het Bevb niet van toepassing.

Aangaande het plangebied zijn er volgens de risicokaart geen risico's aanwezig. Onderhavig plan ondervindt geen belemmeringen op het gebied van externe veiligheid. Toetsing aan de normen uit de wet- en regelgeving geven geen belemmering voor het plan.

### <span id="page-40-0"></span>**4.14 Technische infrastructuur**

In of nabij het plangebied liggen geen planologisch relevante buisleidingen en lopen tevens geen relevante straalpaden (zoals te zien op de risicokaart in afbeelding 22. Voordat er gebouwd wordt zal er een KLIC-melding gemaakt worden om relevante kabels en leidingen binnen het plangebied in beeld te brengen.

# <span id="page-41-0"></span>**5. Juridische planbeschrijving**

In dit hoofdstuk wordt een toelichting gegeven op de juridische regeling van deze partiële herziening van het bestemmingsplan.

### <span id="page-41-1"></span>**5.1 Juridische achtergrond**

De Wet ruimtelijke ordening (Wro) verplicht gemeenten bestemmingsplannen op te stellen. In de Wro en het Besluit ruimtelijke ordening (Bro) is nader uitgewerkt uit welke onderdelen een bestemmingsplan (ook: wijzigingsplan) in ieder geval moet bestaan. Het gaat om een verbeelding met planregels en een toelichting daarop. Daarnaast biedt zowel de Wro als het Bro opties voor een nadere juridische inrichting van een bestemmingsplan. Hierbij moet worden gedacht aan de toepassing van afwijkingsmogelijkheden en wijzigingsbevoegdheden en het toepassen van nadere eisen. Uitgangspunt is dat het bestemmingsplan moet voorzien in een passende regeling voor de komende tien jaar. Dat is in principe de geldigheidsduur van een bestemmingsplan.

Het juridisch bindende onderdeel van het bestemmingsplan bestaat uit de verbeelding en regels. De regels bevatten het juridisch instrumentarium voor het regelen van het gebruik van de gronden en gebouwen en bepalingen betreffende de toegelaten bebouwing. De verbeelding heeft een ondersteunende rol voor de toepassing van de regels evenals de functie van visualisering van de bestemmingen. De verbeelding vormt samen met de regels het voor de burgers bindende onderdeel van het bestemmingsplan.

Bij bestemmingsplannen gaat het om de belangen van burgers en bedrijven. Zij dienen zich snel en op eenvoudige wijze een juist beeld te kunnen vormen van de planologische mogelijkheden en beperkingen op één of meerdere locatie(s). Daarnaast is de vergelijkbaarheid van ruimtelijke plannen van belang voor degenen die deze plannen in grotere samenhang wensen te bezien. Hierbij kan gedacht worden aan degenen die betrokken zijn bij de planvoorbereiding, de planbeoordeling en het monitoren van beleid.

De SVBP maakt het mogelijk om bestemmingsplannen te maken die op vergelijkbare wijze zijn opgebouwd en op eenzelfde manier worden verbeeld. De SVBP geeft bindende standaarden voor de opbouw en de verbeelding van het bestemmingsplan, zo ook voor de regels. Voor herziening van bestemmingsplannen, zoals dit plan, is het verplicht de regels van de SVBP te volgen.

### <span id="page-41-2"></span>**5.2 Toelichting verbeelding**

Op de verbeelding zijn de bestemmingen van de in het plan begrepen gronden aangewezen en begrensd. Op de verbeelding zijn de volgende bestemmingen en aanduidingen opgenomen:

- Enkelbestemming 'Wonen'

Voor de benaming van de bestemmingen en aanduidingen is aangesloten bij het moederplan beheersverordening 'Venhorst'. Voor het overige wordt aangesloten bij het SVBP.

## <span id="page-41-3"></span>**5.3 Toelichting regels**

De regels behorende bij deze herziening van het bestemmingsplan bestaat uit inleidende regels, bestemmingsregels, algemene regels en overgangs- en slotregels.

De regels bij dit bestemmingsplan worden gewijzigd ten opzichte van de geldende beheersverordening. Echter waar het mogelijk is wordt aangesloten bij de regels van de geldende beheersverordening. De regels hebben betrekking op de in de verbeelding opgenomen bestemmingen en aanduidingen. Hierna volgt per hoofdstuk een toelichting op de regels.

#### <span id="page-41-4"></span>5.3.1 Hoofdstuk 1 'inleidende regels'

Artikel 1 Begrippen

In het eerste artikel, 'begrippen', worden omschrijvingen gegeven van de in de bestemmingsplan gebruikte begrippen. Deze zijn opgenomen om interpretatieverschillen te voorkomen. Alleen de begripsbepalingen die gebruikt worden in de regels zijn opgenomen, en begrippen die tot verwarring kunnen leiden of voor meerdere uitleg vatbaar zijn. Voor sommige begrippen worden in de SVBP en Bor omschrijvingen gegeven. Deze zijn overgenomen.

### Artikel 2 Wijze van meten

Om op een eenduidige manier afstanden en oppervlakten te bepalen, wordt in de 'wijze van meten' uitleg gegeven wat onder de diverse begrippen wordt verstaan. Ten aanzien van de wijze van meten op de verbeeldingen geldt steeds dat het hart een lijn moet worden aangehouden. Ook voor de 'wijze van meten' worden in de SVBP richtlijnen gegeven die zijn overgenomen in dit plan.

#### <span id="page-42-0"></span>5.3.2 Hoofdstuk 2 'Bestemmingsregels'

### Artikel 3 Wonen

Binnen de bestemming 'Wonen' is wonen de hoofdfunctie. De planregels maken de bouw mogelijk van grondgebonden woningen, de uitoefening van aan-huis-verbonden beroepen en van lichte bedrijvigheid. Op de verbeelding, behorende bij dit bestemmingsplan, is de aanduiding 'bouwvlak' opgenomen waarbinnen is aangeduid hoeveel woningen mogen worden gerealiseerd. In de regels worden eisen gesteld aan onder meer de goot- en bouwhoogte en andere maximale afmetingen van hoofd- en bijgebouwen. Ook is er een voorwaardelijke verplichting opgenomen voor het realiseren van een landschappelijke inpassing.

#### <span id="page-42-1"></span>5.3.3 Hoofdstuk 3 'Algemene regels'

### Artikel 4 Antidubbeltelregel

Om misbruik van de bouwregels te voorkomen, is in dit artikel bepaald dat gronden, die al eens in aanmerking zijn genomen bij het toestaan van een bouwplan, niet nogmaals als zodanig kunnen dienen.

### Artikel 5 Algemene bouwregels

In dit artikel is bepaald welke regels er gelden voor bestaande bouwwerken en eventuele herbouw en is bepaald hoe ten aanzien van het bouwen binnen de aanduiding 'bouwvlak' moet worden omgegaan met ondergeschikte bouwdelen. Hieronder vallen onder meer plinten, pilasters, kozijnen, gevelversieringen, ventilatiekanalen, schoorstenen, gevel- en kroonlijsten, overstekende daken en reclame uitingen.

#### Artikel 6 Algemene gebruiksregels

In dit artikel is bepaald welke activiteiten onder het strijdig gebruik worden.

### Artikel 7 Algemene afwijkingsregels

In dit artikel is bepaald dat het bevoegd gezag kan afwijken van de regels in hoofdstuk 2 en overschrijdingen in een bouw-, en aanduidings- en/of bestemmingsplan kunnen toestaan, indien een meetverschil daartoe aanleiding geeft.

#### Artikel 8 Overige regels

In dit artikel wordt de gemeentelijke vastgestelde beleidsregels met betrekking tot het parkeren van toepassing verklaard als voorwaarde voor het verlenen van een omgevingsvergunning voor bouwen en afwijken.

# <span id="page-43-0"></span>**6. Uitvoerbaarheid**

In dit hoofdstuk wordt de financiële en maatschappelijke uitvoerbaarheid van het plan uiteengezet.

### <span id="page-43-1"></span>**6.1 Financiële uitvoerbaarheid**

De voorgestane ontwikkeling aan de Zanddelweg ong. (naast 19) betreft een particulier initiatief. De met de ontwikkeling gepaard gaande kosten worden dan ook gedragen door de desbetreffende particuliere initiatiefnemer. Hiermee is de financiële haalbaarheid voor de gemeente gegarandeerd. Dit plan heeft geen financiële consequenties voor de gemeente. Dit kan worden vastgelegd in een anterieure overeenkomst, waarbij de eventuele planschade voor rekening komt voor de initiatiefnemer. De economische uitvoerbaarheid is hiermee voldoende aangetoond.

## <span id="page-43-2"></span>**6.2 Maatschappelijke uitvoerbaarheid**

De maatschappelijke uitvoerbaarheid heeft als doel aan te tonen dat het plan maatschappelijk draagvlak heeft. In dat kader is de gelegenheid tot inspraak geboden (in de vorm van publicatie van het (voor)ontwerpbestemmingsplan). Ook zal er, middels de publicatie van het voorontwerp bestemmingsplan, vooroverleg plaatsvinden met de daartoe aangewezen instanties.

#### <span id="page-43-3"></span>6.2.1 Voorontwerp

In het kader van artikel 3.1.1 Bro zal overleg worden gevoerd over het voorontwerp bestemmingsplan met de gebruikelijke overlegpartners, Waterschap Aa en Maas en provincie Noord-Brabant. In dit kader heeft het voorontwerp bestemmingsplan voor een periode van zes weken, te weten vanaf 28 mei 2020 tot en met 8 juli 2020, voor een ieder ter inzage gelegen. Er zijn in deze periode geen inspraakreacties binnengekomen.

#### <span id="page-43-4"></span>6.2.2 Zienswijzen en beroep

De vaststellingsprocedure van het bestemmingsplan vindt plaats volgens artikel 3.1 van de Wet ruimtelijke ordening. Het ontwerp wordt in dit kader ter visie gelegd gedurende een periode van zes weken. Gedurende deze periode wordt een ieder in de gelegenheid gesteld zijn zienswijzen kenbaar te maken tegen het plan. De eventueel ingebrachte zienswijzen worden behandeld in de zienswijzenota. De eventuele wijzigingen t.o.v. het ontwerp zullen hierin worden verwoord.

Na vaststelling wordt het bestemmingsplan voor de tweede maal zes weken ter visie gelegd. Gedurende deze periode kunnen belanghebbenden tegen het vaststellingsbesluit beroep instellen bij de Afdeling Bestuursrechtspraak van de Raad van State. Tevens kan er beroep worden ingesteld tegen de eventueel gewijzigde onderdelen. Indien geen beroep wordt ingesteld, is het plan na deze beroepstermijn onherroepelijk en treedt het plan in werking.

Gezien een ieder de mogelijkheid heeft om te reageren op het bestemmingsplan door het kenbaar maken van zienswijzen, wordt na afloop van de hierboven beschreven procedure het plan als maatschappelijk uitvoerbaar beschouwd.

# <span id="page-44-0"></span>**7. Bijlagen**

<span id="page-45-0"></span>**Bijlage 1: Landschappelijk inpassingsplan (Van Dun Ontwerp&Planologie)**

<span id="page-45-1"></span>**Bijlage 2: Bijlagen aspect geur (Van Dun & Van Gerwen BV)**

<span id="page-45-2"></span>**Bijlage 3: Bijlagen aspect fijnstof (Van Dun & Van Gerwen BV)**

<span id="page-45-3"></span>**Bijlage 4: Verkennend bodemonderzoek (M&A Asbest & Bodem BV)**

Toelichting bestemmingsplan

 –