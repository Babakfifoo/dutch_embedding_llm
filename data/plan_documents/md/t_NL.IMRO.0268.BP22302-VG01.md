xml version\="1\.0" encoding\="UTF\-8"?

Nijmegen Vossenpels Noord \- 2 (Herstelbesluit lichtmasten): Toelichting

direct naar inhoud van Toelichting

Nijmegen Vossenpels Noord \- 2 (Herstelbesluit lichtmasten)

===========================================================

Toelichting

-----------

| Plan: | Nijmegen Vossenpels Noord \- 2 (Herstelbesluit lichtmasten) |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0268\.BP22302\-VG01 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Relatie bestemmingsplan \- herstelbesluit

* Hoofdstuk 2 Toelichting herstelbesluit

+ 2\.1 Amendement 'Lichtmasten zonder overlast'

* Hoofdstuk 3 Juridische planbeschrijving

+ 3\.1 Bestemmingsplan

* Hoofdstuk 4 Uitvoerbaarheid

+ 4\.1 FinanciÃ«le uitvoerbaarheid

+ 4\.2 Maatschappelijke uitvoerbaarheid en procedure

* Bijlagen bij toelichting

+ Bijlage 1 Raadsbesluit bp Nijmegen Vossenpels Noord d.d. 22 december 2021

+ Bijlage 2 Amendement 'Lichtmasten zonder overlast'

### Hoofdstuk 1 Inleiding

#### 1\.1 Aanleiding

Op 22 december 2021 heeft de gemeenteraad het bestemmingsplan 'Nijmegen Vossenpels Noord' vastgesteld. Het bestemmingsplan maakt, door het omzetten van de huidige, veelal agrarische bestemming naar een woonbestemming, de bouw van maximaal 650 woningen mogelijk. Tevens is het sportpark in het bestemmingsplan opgenomen.

Het nu voorliggende bestemmingsplan wordt naar aanleiding van een omissie in Ã©Ã©n van de amendementen genomen. Het herstelbesluit, zijnde het voorliggende bestemmingsplan, heeft betrekking op de volgende aspecten:

* a. het verlagen van de maximale hoogte van lichtmasten in de bestemming Groen;

* b. het verhogen van de maximale hoogte van lichtmasten in de bestemming Sport.

#### 1\.2 Relatie bestemmingsplan \- herstelbesluit

Dit herstelbesluit is een wijziging op het vigerende bestemmingsplan Nijmegen Vossenpels Noord. De planregels van het vigerende bestemmingsplan blijven van toepassing, met uitzondering van een tweetal wijzigingen in de regels voor de bestemmingen Groen en Sport. De wijzigingen worden in het volgende hoofdstuk toegelicht.

De plantoelichting en de verbeelding van het bestemmingsplan Nijmegen Vossenpels Noord blijven ongewijzigd. Door dit herstelbesluit wordt een omissie in Ã©Ã©n van de amendementen, zijnde een verwijzing naar een onjuist artikelnummer van een bestemming, hersteld.

De toelichting bij dit herstelbesluit is beknopt. Op grond van het bepaalde in het Besluit ruimtelijke ordening (Bro) is bij het opstellen van een bestemmingsplan verplicht om inzicht te bieden in de relevante planologische aspecten. Voorliggende herziening betreft een ondergeschikte herziening/aanpassing van het bestemmingsplan Nijmegen Vossenpels Noord. Het beleid van de hogere overheden, is nog steeds van toepassing. Dit geldt eveneens voor het gemeentelijk beleid. De in het plan voorziene reparatie is geen (nieuwe) stedelijke ontwikkeling. Artikel 3\.16 lid 2 Bro is dan ook niet van toepassing.

Voor het plangebied van het bestemmingsplan Nijmegen Vossenpels Noord zijn tijdens de planologische procedure de benodigde onderzoeken al uitgevoerd. Deze herziening bevat geen zodanige aanpassingen dat nieuwe of aanvullende onderzoeken noodzakelijk zijn.

### Hoofdstuk 2 Toelichting herstelbesluit

#### 2\.1 Amendement 'Lichtmasten zonder overlast'

In het bestemmingsplan Nijmegen Vossenpels Noord is in artikel 6 de bestemming Sport opgenomen. In deze bestemming zijn in 6\.2\.2\.c onder andere lichtmasten toegestaan met een maximale hoogte van 12 meter. In het amendement wordt voorgesteld om de hoogte te verhogen tot een maximale hoogte van 15 meter. De redenen voor een hogere hoogte zijn:

* een vermindering van onnodige overlast voor de omgeving doordat de hoek van de verlichting kleiner is bij een hogere lichtmast;

* een hoogte van 15 meter van een lichtmast bij breed beoefende buitensporten als voetbal, tennis en hockey gebruikelijk zijn.

Het amendement is door de gemeenteraad unaniem aangenomen op 22 december 2021\.

Het artikelnummer van de bestemming Sport waarnaar in het amendement in het besluit naar wordt verwezen is echter artikel 5\.2\.2\.c. Dit betreft de bestemming Groen en niet de bestemming Sport.

Na verwerking van het amendement in het vastgestelde bestemmingsplan Nijmegen Vossenpels Noord is dus de maximale hoogte in de bestemming Groen aangepast naar 15 meter en niet in de bestemming Sport.

Met voorliggend herstelbesluit wordt deze aanpassing weer teniet gedaan in de bestemming Groen en wordt het bestemmingsplan aangepast naar de bedoeling van het amendement, namelijk verhoging van de maximale hoogte van lichtmasten naar 15 meter in de bestemming Sport.

### Hoofdstuk 3 Juridische planbeschrijving

#### 3\.1 Bestemmingsplan

De herziening Bestemmingsplan Nijmegen Vossenpels Noord \- 2 (Herstelbesluit lichtmasten) is de gezamenlijke geometrisch bepaalde planobjecten dat is vervat in een GML\-bestand (bestand NL.IMRO.0268\.BP22302\-VG01\) met bijbehorende regels. Deze herziening is via elektronische weg uitwisselbaar en raadpleegbaar. Het geeft de bestemming en de bebouwingsmogelijkheden van de gronden aan.

De herziening Bestemmingsplan Nijmegen Vossenpels Noord \- 2 (Herstelbesluit lichtmasten) treedt in de plaats van het bestemmingsplan Nijmegen Vossenpels Noord.

### Hoofdstuk 4 Uitvoerbaarheid

#### 4\.1 FinanciÃ«le uitvoerbaarheid

Het plan wordt gemaakt in opdracht en op kosten van de gemeente Nijmegen. Derhalve kan worden gesteld dat de partiÃ«le herziening financieel\-economisch uitvoerbaar is. Derhalve hoeft geen exploitatieplan vastgesteld worden.

#### 4\.2 Maatschappelijke uitvoerbaarheid en procedure

Dit herstelbesluit wordt hangende de beroepstermijn van het vastgestelde bestemmingsplan genomen. Eventuele beroepen hebben op grond van artikel 6:19 van de Algemene wet bestuursrecht van rechtswege mede betrekking op dit herstelbesluit. Zodra het herstelbesluit genomen is, zal dit indien van toepassing onverwijld ter beschikking van de Afdeling bestuursrechtspraak van de Raad van State, worden gesteld.

Met dit herstelbesluit is er geen sprake van een wezenlijk ander bestemmingsplan. Er worden geen nieuwe aspecten aan het bestemmingsplan toegevoegd; enkel wordt een omissie in een amendement hersteld. Hierdoor is het niet noodzakelijk het ontwerpbestemmingsplan opnieuw ter inzage te leggen, maar wordt de partiÃ«le herziening direct aan de gemeenteraad ter vaststelling aangeboden.

### Bijlagen bij toelichting

#### Bijlage 1 Raadsbesluit bp Nijmegen Vossenpels Noord d.d. 22 december 2021

#### Bijlage 2 Amendement 'Lichtmasten zonder overlast'