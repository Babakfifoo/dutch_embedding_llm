xml version\="1\.0" encoding\="UTF\-8"?

Buitengebied geconsolideerd: Toelichting

direct naar inhoud van Toelichting

Buitengebied geconsolideerd

===========================

Toelichting

-----------

| Plan: | Buitengebied geconsolideerd |

| --- | --- |

| Status: | geconsolideerde versie |

| Plantype: | bestemmingsplan |

| IMRO\-idn: | NL.IMRO.0824\.BPBuitengeconsolid\-gc04 |

* Toelichting

* Regels

* Bijlagen bij regels

* Begin

* Vorige

* Volgende

* Omhoog

Toelichting

-----------

### Hoofdstuk 1 Toelichting

**Moederplan**

Het moederplan Buitengebied is door de gemeenteraad van Oisterwijk vastgesteld op 29 juni 2011\. Tegen het moederplan is een reactieve aanwijzing ingediend door de provincie (gedeeltelijk ook weer ingetrokken) en er is een uitspraak gedaan door de Raad van State.

**Correctieve herziening**

Met een correctieve herziening (door de gemeenteraad van Oisterwijk op 16 april 2015 vastgesteld) is het bestemmingsplan Buitengebied gedeeltelijk herzien. Deze herziening heeft betrekking op een gedeelte van de regels en op onderdelen van de verbeelding. In deze correctieve herziening zijn verwerkt:

* de reactieve aanwijzing van de provincie Noord\-Brabant op het moederplan (2 augustus 2011; NL.IMRO.9930\.ra0824bgoisterwijk\-va01\), de gedeeltelijke intrekking van de reactieve aanwijzing (23 april 2013; NL.IMRO.9930\.intrekra0824bgois\-va01\) en de uitspraak van de Afdeling Bestuursrechtspraak van de Raad van State inzake de reactieve aanwijzing (ABRvS 14 augustus 2013: zaaknummer 201109447/1/R3\);

* de uitspraak van de Afdeling Bestuursrechtspraak van de Raad van State inzake het vastgestelde moederplan Buitengebied (ABRvS 14 augustus 2013: zaaknummer 201109895/1/R3\);

* de Verordening Ruimte 2014 (hierna te noemen: Vr);

* verbeteringen op onderdelen;

* een aantal initiatieven.

De plangrens van de correctieve herziening wijkt af van de plangrens van het moederplan ter plaatse van:

* Heisteeg 28;

* de vastgestelde bestemmingsplannen Woongebieden Oisterwijk, Bedrijventerrein Oisterwijk, Reuselhoeve Moergestel en Kom Moergestel;

* Servennestraat ongenummerd;

* Vinkenberg;

* Rosepdreef 6;

* Kollenburgsebaan 11/11a.

De Afdeling Bestuursrechtspraak van de Raad van State heeft op 30 november 2016 uitspraak gedaan in de beroepen die tegen de correctieve herziening waren aangespannen.

Met de uitspraak is:

* artikel 3, lid 3\.5\.6 en artikel 4, lid 4\.5\.6, van de planregels vernietigd;

* de zinssnede "met dien verstande dat dit wel is toegestaan indien wijziging niet leidt tot een toename van de bestaande ammoniakemissie" in de artikel 3, lid 3\.4 onder o en artikel 4, lid 4\.4 onder n vernietigd en;

* wordt de raad opgedragen een nieuw besluit te nemen voor het perceel Oisterwijksebaan 2, te Heukelom.

Een van de onderdelen van het vaststellingsbesluit van 16 april 2015 (Stokeind 14/15\) is niet correct weergegeven in de vastgestelde versie van de correctieve herziening. Bij besluit van 14 december 2017 heeft de raad zich nogmaals uitgesproken over dit onderdeel. Tegen deze gewijzigde vaststelling zijn geen beroepen ingediend.

**Geconsolideerd plan**

De opeenvolgende bestemmingsplannen, besluiten en herzieningen maken de raadpleging van het huidige planologische regime niet eenvoudig. Om deze reden is een geconsolideerde versie (een werkversie van het plan, zonder juridische status) van het bestemmingsplan Buitengebied opgesteld. Een geconsolideerd plan heeft geen juridisch bindende status. Voor de juridisch bindende regels en

verbeelding wordt verwezen naar het moederplan en de correctieve herziening.

In deze geconsolideerde versie van het bestemmingsplan Buitengebied is het volgende verwerkt:

* het moederplan Buitengebied zoals vastgesteld in 2011;

* met de begrenzing van het plangebied zoals vastgesteld bij de correctieve herziening;

* en de aanpassing van de regels en verbeelding zoals vastgesteld met de correctieve herziening op 16 april 2015;

* de uitspraak van de Afdeling Bestuursrechtspraak van de Raad van State van 30 november 2016 (zaaknummer 201505698/1/R2\);

* de gewijzigde vaststelling van 14 december 2017\.

Voor wat betreft de overgangsbepalingen geldt dat:

* de datum van inwerking treding van het moederplan bepalend is voor de regels en verbeelding van percelen die niet gewijzigd zijn met de correctieve herziening;

* de datum van inwerking treding van de correctieve herziening bepalend is voor de regels en verbeelding van percelen die gewijzigd zijn met de correctieve herziening.

Voor de juridisch vigerende plannen en toelichtingen wordt verwezen naar bestemmingsplan

Buitengebied  en Correctieve herziening Buitengebied.