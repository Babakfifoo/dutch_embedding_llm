xml version\="1\.0" encoding\="UTF\-8"?

Gendringen, Tulpstraat 6: Toelichting

direct naar inhoud van Toelichting

Gendringen, Tulpstraat 6

========================

Toelichting

-----------

| Plan: | Gendringen, Tulpstraat 6 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1509\.BP000182\-VA01 |

* Vaststellingsbesluit

* Toelichting

* Bijlagen bij toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Plangebied

+ 1\.3 Geldend bestemmingsplan

+ 1\.4 Leeswijzer

* Hoofdstuk 2 Gebieds\- en planbeschrijving

+ 2\.1 Algemeen

+ 2\.2 Bestaande situatie

+ 2\.3 Toekomstige situatie

* Hoofdstuk 3 Haalbaarheid

+ 3\.1 Inleiding

+ 3\.2 Beleid

+ 3\.3 Milieu\- en omgevingsaspecten

* Hoofdstuk 4 Juridische planaspecten

+ 4\.1 Plansystematiek

+ 4\.2 Opbouw regels

+ 4\.3 Verbeelding

* Hoofdstuk 5 Procedure

+ 5\.1 Vooroverleg

+ 5\.2 Zienswijzen

### Hoofdstuk 1 Inleiding

#### 1\.1 Aanleiding

Op de locatie aan de Tulpstraat 6 is in de huidige situatie een scoutinggebouw aanwezig. De scoutingvereniging zal verhuizen naar een andere locatie. De initiatiefnemer is voornemens het scoutinggebouw te slopen en hiervoor in de plaats vier grondgebonden woningen te realiseren.

De bij het plangebied betrokken gronden hebben op basis van het geldende bestemmingsplan 'Gendringen Zuid 2005' de bestemming 'Maatschappelijke doeleinden'. De beoogde ontwikkeling is niet mogelijk binnen de kaders van het geldende bestemmingsplan. Om die reden moet er een nieuw bestemmingsplan worden opgesteld.

#### 1\.2 Plangebied

Het plangebied is gelegen in het zuidwesten van de kern Gendringen. Het plangebied wordt volledig omsloten door woonpercelen. De noordkant van het plangebied ligt aan de Tulpstraat, de zuidkant grenst aan de Rozenstraat.

Op de navolgende afbeeldingen zijn globaal de ligging en begrenzing van het plangebied weergegeven. Voor de exacte begrenzing wordt verwezen naar de verbeelding behorende bij dit bestemmingsplan.

![afbeelding "i_NL.IMRO.1509.BP000182-VA01_0001.jpg"](i_NL.IMRO.1509.BP000182-VA01_0001.jpg)

*Globale ligging plangebied*

![afbeelding "i_NL.IMRO.1509.BP000182-VA01_0002.jpg"](i_NL.IMRO.1509.BP000182-VA01_0002.jpg)

*Globale begrenzing plangebied*

#### 1\.3 Geldend bestemmingsplan

Zoals reeds is gesteld, valt het plangebied onder de werking van het bestemmingsplan 'Gendringen Zuid 2005'. Dit bestemmingsplan is vastgesteld door de raad van de gemeente Oude IJsselstreek op 29 september 2005\. Op de navolgende afbeelding is een uitsnede van de verbeelding van het geldende bestemmingsplan weergegeven. Het plangebied is daarop met een blauwe omlijning weergegeven.

![afbeelding "i_NL.IMRO.1509.BP000182-VA01_0003.jpg"](i_NL.IMRO.1509.BP000182-VA01_0003.jpg)

*Uitsnede geldend bestemmingsplan 'Bestemmingsplan Centrum Ulft'*

Op grond van het geldend bestemmingsplan is aan het plangebied de bestemming 'Maatschappelijke doeleinden' en de bestemming 'Groenvoorziening' toegekend. Volgens de regels, behorende bij deze bestemming zijn ter plaatse van de maatschappelijke gronden sociale\-, educatieve\-, gezondheids\-, levensbeschouwelijke\- en overheidsinstellingen toegestaan, en ter plaatse van de gronden voor 'Groenvoorziening' groenvoorzieningen, voetpaden en infiltratievoorzieningen voor hemelwater toegestaan. Ter plaatse van de bestaande bebouwing is een bouwvlak opgenomen.

Het bouwen van woningen op de plek van de huidige bebouwing en het aanleggen van de parkeerplaats is op basis van het geldende bestemmingsplan niet toegestaan. Om die reden is voorliggend bestemmingsplan opgesteld.

#### 1\.4 Leeswijzer

Dit bestemmingsplan bestaat uit een verbeelding, regels en een toelichting. De toelichting is opgebouwd uit vijf hoofdstukken. Het volgende hoofdstuk (Hoofdstuk 2) beschrijft de bestaande en toekomstige situatie. Hoofdstuk 3 geeft een overzicht van het ruimtelijke beleidskader van de verschillende overheden waaraan het plan moet voldoen en bevat de milieu\- en omgevingsaspecten van het plan. De toelichting besluit met hoofdstukken over de opbouw van de planregels (Hoofdstuk 4) en de uitkomsten van de gevolgde procedure (Hoofdstuk 5).

### Hoofdstuk 2 Gebieds\- en planbeschrijving

#### 2\.1 Algemeen

In dit hoofdstuk wordt de beoogde ontwikkeling omschreven. Hierbij wordt als eerste ingegaan op de bestaande situatie in het plangebied, waarna de beoogde ontwikkeling nader toegelicht wordt.

#### 2\.2 Bestaande situatie

Op de locatie aan de Tulpstraat 6 is in de huidige situatie een scoutinggebouw aanwezig. Het huidige gebouw bestaat uit 1 bouwlaag met een beperkte opbouw en een grondoppervlak van circa 250 m2. Rondom het gebouw is een fors groen terrein aanwezig die in de huidige situatie wordt gebruikt door de scoutingvereniging.

De navolgende afbeeldingen geven een impressie van de huidige situatie in het plangebied.

![afbeelding "i_NL.IMRO.1509.BP000182-VA01_0004.jpg"](i_NL.IMRO.1509.BP000182-VA01_0004.jpg)

![afbeelding "i_NL.IMRO.1509.BP000182-VA01_0005.jpg"](i_NL.IMRO.1509.BP000182-VA01_0005.jpg)

*Huidige situatie plangebied*

#### 2\.3 Toekomstige situatie

De ontwikkeling voorziet in de bouw van vier grondgebonden woningen die worden uitgevoerd als aaneengebouwde woningen.

De vier woningen worden in Ã©Ã©n rij gerealiseerd met een bouwhoogte van Ã©Ã©n bouwlaag met een kap. De woningen zijn geschikt voor senioren en beschikken allen over een slaapkamer en een badkamer op de begane grond. Hiermee worden de woningen levensloopbestendig uitgevoerd. De goothoogte van de woningen zal op circa 3,5 meter liggen. De bouwhoogte bedraagt circa 7,0 meter.

Alle woningen beschikken verder over een eigen tuin met berging. Achter de woningen zal een klein parkeerterrein worden gerealiseerd met acht parkeerplaatsen. Deze parkeerplaats zal voldoende capaciteit hebben om de parkeerbehoefte op te vangen (zie paragraaf 3\.3\.11).

Voor realisatie van de parkeerplaatsen worden enige struiken verwijderd. De uitrit kan worden aangelegd zonder bomen te verwijderen. Op de plek waar de uitrit is beoogd is, is 7 meter ruimte tussen de aanwezige bomen beschikbaar. Wel zullen enkele lage struikjes verdwijnen en waarschijnlijk enkele laaghangende takken van een beuk worden gesnoeid. Onderstaande afbeelding laat zien waar struiken en laaghangende takken ten behoeve van nieuwe inrit worden verwijderd en waar de struiken rondom de vuurplaats worden verwijderd.

![afbeelding "i_NL.IMRO.1509.BP000182-VA01_0006.jpg"](i_NL.IMRO.1509.BP000182-VA01_0006.jpg)

*Te verwijderen bomen en struiken ten behoeve van de ontwikkeling*

De woningen zijn goed passend in de omgeving. De omgeving van het plangebied wordt overwegend gekenmerkt door de aanwezige woonfuncties. Aan de overzijde van het plangebied bevinden zich tevens aaneengebouwde woningen. De goot\- en bouwhoogte van de nieuwe woningen sluit goed aan op de omgeving. Daarnaast blijft het groene karakter van de omgeving behouden door het behoud van het groen.

![afbeelding "i_NL.IMRO.1509.BP000182-VA01_0007.jpg"](i_NL.IMRO.1509.BP000182-VA01_0007.jpg)

![afbeelding "i_NL.IMRO.1509.BP000182-VA01_0008.jpg"](i_NL.IMRO.1509.BP000182-VA01_0008.jpg)

*Ontwerp aaneengebouwde woningen*

![afbeelding "i_NL.IMRO.1509.BP000182-VA01_0009.jpg"](i_NL.IMRO.1509.BP000182-VA01_0009.jpg)

*Ontwerp plangebied*

### Hoofdstuk 3 Haalbaarheid

#### 3\.1 Inleiding

Ten behoeve van de bestemmingsplanherziening moet de uitvoerbaarheid van het plan worden aangetoond. Het al dan niet voldoen aan verschillende randvoorwaarden en uitgangspunten is bepalend voor de vraag of een nieuwe ontwikkeling ook daadwerkelijk uitvoerbaar is. Hierbij moet worden gedacht aan onder meer het ruimtelijke beleid van de hogere overheden en de gemeente zelf, milieuaspecten als geluid, bodem en hinder van bedrijven, water, externe veiligheid, archeologie en economische haalbaarheid. De beoogde ontwikkeling is op deze aspecten getoetst. In dit hoofdstuk is aangegeven wat hiervan de resultaten zijn.

#### 3\.2 Beleid

##### 3\.2\.1 Algemeen

In deze paragraaf wordt een analyse gegeven van het relevante beleidskader. De beleidsnota's die direct of indirect doorwerken in voorliggend bestemmingsplan, worden in deze paragraaf behandeld. Gezien de aard en de schaal van de ontwikkeling binnen bestaand stedelijk gebied is het relevante beleid op Europees niveau buiten beschouwing gelaten en op Rijksniveau beperkt gehouden. Per bestuurslaag is een korte samenvatting gegeven van de meest relevante aspecten uit de verschillende beleidsnota's, alsmede de consequenties voor het voorliggende plan.

##### 3\.2\.2 Rijksbeleid

***Nationale Omgevingsvisie (NOVI) en Besluit algemene regels ruimtelijke ordening (Barro)***

Onderdeel van de Omgevingswet is een visie op de leefomgeving: de Nationale Omgevingsvisie (NOVI). Met de NOVI neemt het Rijk het voortouw voor een langetermijnvisie op de toekomst en de ontwikkeling van de fysieke leefomgeving van Nederland. De NOVI richt zich op de volgende vier prioriteiten die onderling veel met elkaar te maken hebben en gevolgen hebben voor het inrichten van de fysieke leefomgeving:

* Ruimte maken voor de klimaatverandering en energietransitie;

* De economie van Nederland verduurzamen en het groeipotentieel behouden;

* Steden en regio's sterker en leefbaarder maken;

* Het landelijk gebied toekomstbestendig ontwikkelen.

In de NOVI staan de keuzes op nationaal niveau, maar in veel gevallen ligt de verantwoordelijkheid bij gemeenten en/of provincies. Op basis van drie uitgangspunten helpt de NOVI bij het wegen van belangen en het maken van keuzes:

* Combinaties van functies gaan voor enkelvoudige functies;

* Kenmerken en identiteit van een gebied staan centraal;

* Afwentelen wordt voorkomen.

De nationale belangen zijn geborgd in het Besluit algemene regels ruimtelijke ordening (Barro). Het gaat bijvoorbeeld om rijksvaarwegen, defensie, ecologische hoofdstructuur, erfgoederen van uitzonderlijke universele waarde, hoofdwegen en hoofdspoorwegen, elektriciteitsvoorziening, buisleidingen van nationaal belang voor vervoer van gevaarlijke stoffen en primaire waterkeringen.

Door de nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte.

***Ladder voor duurzame verstedelijking***

In artikel 3\.1\.6, lid 2Â  van het Besluit ruimtelijke ordening (Bro) is de ladder voor duurzame verstedelijking opgenomen. Het doel van de Ladder is zorgvuldig en duurzaam ruimtegebruik, met oog voor de toekomstige ruimtebehoefte en ontwikkelingen in de omgeving. De Ladder geeft daarmee invulling aan het nationaal ruimtelijk belang gericht op een zorgvuldige afweging en transparante besluitvorming bij ruimtelijke besluiten. Dit belang staat beschreven in de Structuurvisie Infrastructuur en Ruimte binnen een breder kader van een goed systeem van ruimtelijke ordening.

Met de ladder worden eisen gesteld aan de motivering van onder meer bestemmingsplannen en ruimtelijke onderbouwingen die nieuwe stedelijke ontwikkelingen mogelijk maken. De toelichting bij een bestemmingsplan of ruimtelijke onderbouwing voor een nieuwe stedelijke ontwikkeling bevat een beschrijving van de behoefte aan die ontwikkeling, en, indien die ontwikkeling mogelijk wordt gemaakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

***Toetsing***

Wat onder stedelijke ontwikkeling wordt verstaan is in het Bro opgenomen. Een stedelijke ontwikkeling is volgens het besluit 'een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen'. De ontwikkelingen in het plangebied zouden kunnen worden aangemerkt als een woningbouwlocatie. Deze term is echter niet gedefinieerd in het Bro. Uit jurisprudentie (zie bijvoorbeeld uitspraak ABRvS201501297/1/R4\) blijkt dat woningbouwplannen met een maximum van elf woningen niet hoeven te worden aangemerkt als woningbouwlocatie, maar grotere woningbouwplannen wel.

Voorliggend bestemmingsplan voorziet in de realisatie van vier woningen. Op basis van het vigerend bestemmingsplan is woningbouw binnen het plangebied niet mogelijk. In de huidige situatie bestaat het plangebied uit maatschappelijke bestemde gronden. De ontwikkeling maakt in totaal vier woningen mogelijk. Ten opzichte van de vigerende planologische situatie neemt het aantal woningen in het plangebied toe met vier woningen. De ontwikkeling wordt dus niet aangemerkt als een nieuwe stedelijke ontwikkeling. Om die reden is de ladder voor duurzame verstedelijking niet van toepassing. Daarnaast is de ontwikkeling goed passend binnen de omgeving. De omgeving kenmerkt zich overwegend door de aanwezige woonfuncties, hetgeen wat ook met de ontwikkeling mogelijk wordt gemaakt.

Met de ontwikkelingen binnen het plangebied zijn geen overige nationale belangen gemoeid.

##### 3\.2\.3 Provinciaal beleid

***Omgevingsvisie 'Gaaf Gelderland'***

Op 19 december 2018 is de omgevingsvisie 'Gaaf Gelderland' vastgesteld. In deze visie beschrijft de provincie welke richting de provincie op wil op het gebied van energie, klimaat, water, voedsel en ook hoe de provincie de omgeving wil inrichten.

Om samen een Gaaf Gelderland te bereiken, legt de provincie bij het uitvoeren van haar taken de focus op een duurzaam, verbonden en economisch krachtig Gelderland. Met behulp van zeven ambities geeft de provincie hier richting aan:

* energietransitie;

* klimaatadaptatie;

* circulaire economie;

* biodiversiteit;

* bereikbaarheid;

* economisch vestigingsklimaat;

* woon\- en leefomgeving.

Voor dit bestemmingsplan is de ambitie voor het woon\- en leefklimaat van toepassing. De provincie streeft naar een duurzaam en divers woon\- en leefklimaat, dat steeds weet te anticiperen op ontwikkelingen. Zo worden de economische kracht en kwaliteit van leven in Gelderland versterkt, nu en in de toekomst.

Om Gelderland voor mensen en bedrijven aantrekkelijk te houden, is de kwaliteit van de leefomgeving van groot belang. Bovendien draagt een goede kwaliteit van de leefomgeving bij aan gezondheid. Goed bereikbare voorzieningen, aansprekende evenementen, unieke cultuurhistorie, inspirerende culturele voorzieningen, een mooie natuur; het is allemaal van belang. Ook goed wonen hoort daarbij. Gelderland heeft op woongebied een bijzondere positie met uiteenlopende woonkwaliteiten, zowel stedelijke als landelijke. De Gelderse streken hebben ieder hun eigen aard, waar mensen zich thuis en verbonden met elkaar voelen. In onze groeiende Gelderse steden komen veel activiteiten samen. Tegelijkertijd wordt geÃ¯nvesteerd in een vitaal platteland, juist als daar krimp plaatsvindt. Om het landschap open, groen en het voorzieningenniveau op peil te houden en leegstand te voorkomen, is bouwen binnen bestaand stedelijk gebied het vertrekpunt. De provincie geeft de voorkeur aan het benutten van bestaande gebouwen en gaat voor concentraties van bebouwing. Pas als er geen andere goede mogelijkheden zijn, kan worden uitgebreid aan de randen van de steden of dorpen.

***Omgevingsverordening***

Op 31 maart 2021 is 'Actualisatieplan 7 Omgevingsverordening' vastgesteld door de Provinciale Staten van Gelderland. De provincie beschikt over verschillende instrumenten waarmee zij haar ambities realiseert. De verordening wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch gewaarborgd is. De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen. De Omgevingsverordening richt zich net zo breed als de Omgevingsvisie op de fysieke leefomgeving in de Provincie Gelderland. Dit betekent dat vrijwel alle regels die betrekking hebben op de fysieke leefomgeving opgenomen zijn in de Omgevingsverordening. Het gaat hierbij om regels op het gebied van ruimtelijke ordening, milieu, water, mobiliteit en bodem. De verwachting is dat de Omgevingsverordening op termijn alle regels zal gaan bevatten die betrekking hebben op de fysieke leefomgeving. Ten aanzien van voorliggend bestemmingsplan zijn de regels ten aanzien van het onderwerp 'wonen' relevant.

*Wonen*

In de verordening wordt aangegeven dat nieuwe woonlocaties en de daar te bouwen woningen slechts zijn toegestaan wanneer dit past in het vigerende door Gedeputeerde Staten vastgestelde Kwalitatief Woonprogramma, successievelijk de door Gedeputeerde Staten vastgestelde kwantitatieve opgave wonen voor de betreffende regio.

***Toetsing***

De ontwikkeling voorziet in de sloop van een oud scoutinggebouw en de realisatie van vier grondgebonden woningen binnen bestaand stedelijk gebied. De nieuwe woningen worden duurzaam en gasloos uitgevoerd en zullen worden voorzien van zonnepanelen. Hiermee draagt de ontwikkeling bij aan de energietransitie. Met de bouw van vier levensloopbestendige woningen wordt er voldaan aan de vraag naar dit type woningen binnen de gemeente Oude IJsselstreek. De realisatie van de woningen draagt bij aan het verbeteren van de woon\- en leefomgeving.

Het huidige pand is sterk verouderd. De sloop en realisatie van de woningen draagt bij aan een verbetering van de ruimtelijke kwaliteit ter plaatse van het plangebied en sluit de ontwikkeling aan bij de provinciale Omgevingsvisie.

De ontwikkeling is hiermee in overeenstemming met het provinciaal beleid.

##### 3\.2\.4 Regionaal beleid

Zowel de 'Regionale woonagenda Achterhoek 2015\-2025' als de 'Regionale Woonvisie' gaan uit van krimp in de regio. Recenter onderzoek toont echter aan dat er wel een actuele vraag is naar meer woningen en dat er van krimp geen sprake meer is. Desalniettemin worden beide beleidsstukken hieronder kort behandeld, omdat deze onderdeel zijn van het geldende beleid.

***Regionale woonagenda Achterhoek 2015\-2025***

Op 19 mei 2015 heeft de gemeenteraad van Oude IJsselstreek de Regionale woonagenda Achterhoek 2015\-2025 vastgesteld als opvolger van de Regionale Woonvisie 2010\-2020\. De Regionale woonagenda schets de kaders en geeft ruimte om de inhoud mede door andere partijen te laten invullen. Daarmee verschuift de rol van de overheid van inhoudelijk bepalend naar procesbegeleidend. Kernbegrippen zijn kaders stellen, faciliteren en ruimte geven. De kernboodschap voor de komende jaren luidt dan ook:

* een integrale aanpak is nodig om de bestaande woningen toekomstbestendig te maken (kwalitatief), waarbij de eigenaar een persoonlijke mix kiest van onderhoud, isolatie, energieopwekking en levensloopbestendig maken. Sloop/nieuwbouw kan een optie zijn;

* voor leegstaand en leegkomend vastgoed is een gezamenlijke beeldvorming met een lokale aanpak nodig. Naast herbestemmen zal in toenemende mate ook sloop aan de orde zijn;

* wonen en zorg vormt een belangrijk aandachtspunt bij al deze genoemde ontwikkelingen.

De zeven gemeenten uit de regio zijn na vaststelling van de Regionale woonagenda begonnen om deze lokaal uit te werken. Oude IJsselstreek heeft daartoe de 'Beleidsnotitie Woningbouwplannen Oude IJsselstreek' op 24 november 2016 vastgesteld. De opgaven uit de Regionale woonagenda die betrekking hebben op de kwalitatieve ontwikkeling van de woningvoorraad zijn op lokaal niveau verder uitgewerkt. De 'Kwalitatieve toetsingscriteria voor woningbouw' en de 'Lokale kwaliteitscriteria woningbouw Oude IJsselstreek' zijn vervolgens respectievelijk op 26 september 2019 en 20 februari 2020 door de gemeenteraad vastgesteld. De missie van de regionale woonagenda is om het toe te voegen aantal en type woningen passend te krijgen aan de behoefte van de kern.

***Regionale Woonvisie***

De zeven Achterhoekse gemeenten hebben, samen met de woningcorporaties en de provincie, een gezamenlijke visie op het wonen in de Achterhoek neergelegd voor de periode 2010\-2020\. De ambitie van de regio Achterhoek luidt daarbij als volgt:

* Iedereen die wil, kan zijn woonwens in de Achterhoek waarmaken; De Achterhoek is onderscheidend in kwaliteit;

* Het aantal woningen past bij de kwantitatieve woningvraag;

* Ontspanning op de woningmarkt betekent kansen benutten en risico's beperken.

In vervolg hierop heeft de gemeenteraad de Beleidsnotitie Woningbouwplanning Oude IJsselstreek vastgesteld (zie paragraaf 3\.2\.5).

***Kwalitatieve toetsingscriteria voor woningbouw in de Achterhoek***

De groei van het aantal huishoudens in de regio houdt echter langer aan dan eerder voorzien. Dit betekent dat er extra woningen moeten komen bovenop het aantal dat nu in afspraken is vastgelegd. Er moet meer ruimte gegeven worden aan de bouw van extra woningen. De prioriteit moet daarbij liggen op woningen waar nu behoefte en een duidelijk tekort aan is. Het Achterhoeks Woonwensen en Leefbaarheidsonderzoek 2017 (AWLO) geeft een helder advies over de bouwopgave: blijf bouwen voor starters en creÃ«er geschikt aanbod waar (actieve) senioren naar kunnen doorstromen. Dit is vertaald naar het geven van extra ruimte door scherpe voorwaarden te stellen aan nieuwe initiatieven voor woningbouw. Met de 'Kwalitatieve toetsingscriteria voor woningbouw in de Achterhoek' zijn regionaal kwalitatieve criteria afgesproken waaraan de gemeenten nieuwe plannen moeten toetsen. Dit betreft de volgende drie kwaliteitscriteria:

* De behoefte is aangetoond;

* Voorrang voor transformatie van leegstaand vastgoed (verbouw of nieuwbouw na sloop);

* Inbreiding gaat voor uitbreiding.

In september 2019 stemden de zeven gemeenteraden in de Regio Achterhoek in met de kwalitatieve toetsingscriteria voor woningbouw in de Achterhoek. In oktober is deze door de provincie Gelderland vastgesteld. De kwalitatieve toetsingscriteria voor woningbouw zijn doorvertaald in de 'Kwalitatieve toetsingscriteria voor woningbouw' en Lokale kwaliteitscriteria woningbouw Oude IJsselstreek'***Â***van de gemeente Oude IJsselstreek (zie paragraaf 3\.2\.5).

***Toetsing***

In de Regionale Woonagenda en Woonvisie wordt aangegeven dat er (bijna) voldoende woningen zijn om te voorzien in de vraag en dat het aantal woningbouwplannen wordt teruggebracht. Op basis van meer recente gegevens uit het AWLO naar de leefbaarheid in de regio blijkt echter dat er wel een actuele vraag is naar meer woningen. Voorliggende ontwikkeling voorziet in de sloop van een oud scoutinggebouw en de nieuwbouw van vier grondgebonden en levensloopbestendige woningen in binnen bestaand stedelijk gebied. Er wordt daarmee voldaan aan de vraag naar woningen voor senioren binnen de gemeente Oude IJsselstreek. De ontwikkeling is daarmee in overeenstemming met de drie 'Kwalitatieve toetsingscriteria voor woningbouw in de Achterhoek'.

De ontwikkeling is hiermee in overeenstemming met het regionaal beleid.

##### 3\.2\.5 Gemeentelijk beleid

***Structuurvisie Oude IJsselstreek 2025***

De gemeenteraad van Oude IJsselstreek heeft op 12 mei 2011 de Structuurvisie Oude IJsselstreek 2025 vastgesteld. De Structuurvisie geeft richting aan het ruimtelijke, economische en maatschappelijke beleid van de gemeente en laat in grote lijnen zien hoe Oude IJsselstreek zich tot het jaar 2025 zal gaan ontwikkelen. De gemeente Oude IJsselstreek wil zich graag verder ontwikkelen als een dynamische gemeente. Deze boodschap blijft voor de komende jaren een belangrijk uitgangspunt voor het gemeentelijke woonbeleid. Hierbij zijn het Kwalitatief Woon Programma (KWP3\), en de opvolger van de regionale woonvisie en de lokale vertaling daarvan kaders voor wonen in de gemeente. Naast het motto 'de juiste woning op de juiste plaats', spelen onder andere kwaliteit van de leefomgeving en de leefbaarheid hierbij een belangrijke rol. Achteruitgang en verloedering van de woon\- en leefomgeving moet worden tegengegaan. De bijstelling van de bouwopgave voor de gemeente vraagt om aanpassing van beleid en bestaande bouwplannen. De juiste woning op de juiste plek is hierbij leidend.

De gemeente Oude IJsselstreek kiest waar mogelijk voor inbreiding. Met wijkverbeteringsplannen en geplande nieuwbouwplannen, ziet de gemeente kansen voor het realiseren van meer variatie en onderscheid in het woonaanbod. Hiermee probeert de gemeente Oude IJsselstreek iedereen die woont of wil wonen in de gemeente te voorzien van een passende woning.

***Beleidsnotitie Woningbouwplanning Oude IJsselstreek***

De beleidsnotitie Woningbouwplanning Oude IJsselstreek is op 24 november 2016 door de gemeenteraad vastgesteld. Belangrijkste opgave voor de toekomst is het behouden en waar mogelijk verbeteren van de kwaliteit van deze bestaande voorraad. Dit kan door middel van het stimuleren van verduurzaming en levensloopbestendigheid. Daarnaast moeten plannen ontwikkeld worden voor vervangende nieuwbouw. De nieuwbouw is slechts een onderdeel van de totale opgave binnen de volkshuisvesting. Deze notitie gaat in op de beperkte woningbouwopgave in de gemeente en waar deze nieuwbouw de meeste toegevoegde waarde heeft. Opgemerkt dient te worden dat deze beleidsnotitie uitgaat van krimp, terwijl recenter onderzoek heeft aangetoond dat er geen sprake meer is van krimp in de regio.

***Lokale kwaliteitscriteria woningbouw Oude IJsselstreek***

In de Kwalitatieve toetsingscriteria voor woningbouw wordt aanbevolen om lokaal een kader vast te stellen over de ruimtelijke inpassing van nieuwbouw binnen de bebouwde kom en in het buitengebied. In 2021 heeft de gemeenteraad vervolgens de 'Lokale kwaliteitscriteria woningbouw Oude IJsselstreek' vastgesteld. De 'Lokale kwaliteitscriteria woningbouw Oude IJsselstreek' vormt samen met de 'Kwalitatieve toetsingscriteria voor Woningbouw' de kaders voor nieuwe woningbouwplannen. Met het vaststellen van de Lokale kwaliteitscriteria en de (regionale) Kwalitatieve toetsingscriteria beschikt de gemeente over een compleet kader waarmee nieuwe woningbouwplannen kunnen worden getoetst en kan de gemeente sturen op gewenste ontwikkelingen op de woningmarkt.

Uit de 'Lokale kwaliteitscriteria woningbouw Oude IJsselstreek' blijkt dat de aantoonbare (woning)behoefte voor de komende jaren vooral bij het toevoegen van starters\- en levensloopgeschikte woningen ligt, de gemeente wil hier dan ook extra op inzetten. Voor het starterssegment ligt de nadruk logischerwijs met name bij de betaalbaarheid. De levensloopgeschikte woningen zijn voor de doelgroep senioren bedoeld, daarbij gaat het om woningen waarbij (minimaal) alle basisvoorzieningen op de begane grond of gelijkvloers aanwezig zijn. Het bouwen van woningen op locaties met leegstaand vastgoed heeft de voorkeur. Vanuit het oogpunt van zorgvuldig ruimtegebruik gaat woningbouw op inbreidingslocaties voor op uitbreiding aan de randen van onze kernen.

***Toekomstvisie Oude IJsselstreek 'Maak toekomst in Oude IJsselstreek'***

De toekomstvisie is tot stand gekomen door vele ontmoetingen en bijeenkomsten met inwoners, ondernemers, organisaties en verenigingen. De termen 'leven' en 'het maken' lopen als een rode draad door de toekomstvisie. Oude IJsselstreek heeft zichzelf zeven opgaven gesteld waarmee ze een antwoord kan bieden op maatschappelijke uitdagingen en waarmee de gemeente en de gemeenschap verder kunnen groeien.

* 1\. Benut de stroom van de Oude IJssel

De gemeente zet de komende jaren in op het benutten van alle kansen die de Oude IJssel als zone biedt. Het gebied op en rondom de rivier kan een vliegwiel zijn voor toerisme en recreatie, bedrijvigheid, klimaatvraagstukken en wonen.

* 2\. Florerende Smart Industrie

Een bloeiende en concurrerende lokale economie heeft een aanzuigende werking op mensen en kapitaal waarmee demografische ontwikkelingen kunnen worden gekeerd en wonen een boost krijgt. Drie duidelijke clusters dragen bij aan een robuust economisch systeem. Werken op De Rieze, innoveren op het DRU Industriepark en innovatieve en hightech maakindustrie rond Varsseveld. Gemeente Oude IJsselstreek zet zich daarmee de komende jaren nog beter op de kaart en zet in op het ontwikkelen van het nieuwe Varsseveld Industriepark (het VIP).

* 3\. Vitaal platteland

Het agrarisch buitengebied is een belangrijke en karakteristieke pijler in de gemeente. De landbouwsector is voor de gemeente als plattelandsgemeente een cruciale sector, zowel qua economische omvang als qua ruimtebeslag in het buitengebied. Het platteland zal zich het komende decennium ontwikkelen tot een multifunctioneel buitengebied.

* 4\. De allernieuwste energie

In de gemeente vinden ontwikkeling plaats op vele fronten, van woningbouw tot het ontwikkelen van industrie en bereikbaarheid. Bij al die ontwikkelingen wordt er optimaal gebruik gemaakt van de meest duurzame en nieuwste vormen van energie. De gemeente wil energieneutraal zijn in 2030\.

* 5\. Groene parels

Van de Slangenburg tot de Vennebulten en van het Zwarte Veen tot de Anholtse bossen vormen landgoederen, oude bossen en natuurgebieden een groene parelketting door Oude IJsselstreek. De opgave âGroene Parelsâ zet in op het verder versterken van dit karakteristieke landschap.

* 6\. Gezond oud worden Ã©n gezond jong zijn

Oude IJsselstreek is de plek waar mensen zich kunnen ontplooien, gezond kunnen leven en regie op hun eigen leven hebben. In de basis benutten de gemeente vooral de kracht van de maatschappij om een plek te maken waar mensen hun leven lang fijn en gezond kunnen wonen. Om de kracht uit de samenleving optimaal te benutten worden er voldoende aanleidingen voor ontmoeting, duurzaam gedrag, leren, spel en bewegen geboden.

* 7\. Het witte vel

Vanaf de eerste gesprekken is duidelijk geweest dat de Toekomstvisie een levend document moet zijn. Er zullen zich tal van zaken voordoen die de gemeente dwingen deze Toekomstvisie bij te stellen. Hobbels en beren op de weg, maar juist ook kansen, versnellingen en innovaties. Om in de Toekomstvisie ook letterlijk de ruimte te geven om in te springen op nieuwe ontwikkelingen heeft de gemeente âHet Witte Velâ vanaf het begin eraan toegevoegd. Een nog blanco hoofdstuk dat symbool staat voor de prachtige onzekerheid van de toekomst en al het moois dat daaruit voort gaat komen.

***Toetsing***

De ontwikkeling voorziet in de nieuwbouw van vier levensloopbestendige woningen. Verder worden er voldoende parkeerplaatsen gerealiseerd. De ontwikkeling voldoet hiermee aan de Beleidsnotitie Woningplanning Oude IJsselstreek, waarin gesteld wordt dat plannen moeten worden ontwikkeld voor vervangende nieuwbouw. Met de ontwikkeling wordt voorzien in de sloop van een oud scoutinggebouw en de realisatie van levensloopbestendige woningen. Met de bouw van de woningen wordt voorzien in de actuele behoefte aan kwalitatief hoogwaardige woningen in de gemeente Oude IJsselstreek. De nieuw te bouwen woningen zorgen voor inbreiding binnen het bestaand stedelijk gebied. De ontwikkeling is daarmee in lijn met de structuurvisie. Daarnaast is er sprake van een verbetering van de ruimtelijke kwaliteit. De ontwikkeling is in lijn met de 'Kwalitatieve toetsingscriteria voor woningbouw en Lokale kwaliteitscriteria woningbouw'.

De woningen zullen een verouderd scoutinggebouw vervangen. De nieuwe woningen worden duurzaam en zullen worden uitgevoerd met zonnepanelen. Hiermee worden de nieuwe woningen toekomstbestendig en is de ontwikkeling in overeenstemming met de 'Toekomstvisie Oude IJsselstreek 'Maak toekomst in Oude IJsselstreek'.

De ontwikkeling is hiermee in overeenstemming met het gemeentelijk beleid.

#### 3\.3 Milieu\- en omgevingsaspecten

##### 3\.3\.1 Algemeen

In dit hoofdstuk wordt ingegaan op de verschillende milieu\- en omgevingsaspecten waar rekening mee moet worden gehouden. Om de haalbaarheid van de ontwikkeling aan te tonen, is voor een deel van deze aspecten onderzoek verricht. In de betreffende paragrafen worden de bevindingen uit de onderzoeken nader toegelicht.

##### 3\.3\.2 Vormvrije m.e.r.\-beoordeling

Voor de ontwikkeling is een aanmeldnotitie vormvrije m.e.r.\-beoordeling opgesteld. Deze is als Bijlage 1Â bijgevoegd. Op grond van de aanmeldnotitie kan geconcludeerd worden dat mogelijke belangrijke nadelige gevolgen voor het milieu als gevolg van het initiatief kunnen worden uitgesloten. Het 'Gendringen, Tulpstraat 6' kan zonder m.e.r.(\-beoordeling) worden vastgesteld.

##### 3\.3\.3 Bodem

***Algemeen***

Bij ruimtelijke ontwikkelingen moet aangetoond worden dat de bodem\- en grondwaterkwaliteit ter plaatse van het plangebied geschikt zijn voor het beoogde gebruik.

***Toetsing***

Door Montferland Milieu is in augustus 2021 een verkennend bodemonderzoek uitgevoerd. Het onderzoek is als Bijlage 2 bijgevoegd. De conclusies uit het onderzoek worden hierna kort behandeld.

De opgeboorde grond is zintuiglijk beoordeeld op de mogelijke aanwezigheid van bodemverontreiniging. Hierbij zijn geen indicaties waargenomen die op eventuele bodemverontreiniging duiden. Wel zijn er analytisch licht verhoogde gehalten in de grond (PAK) en het grondwater (barium) gevonden. Deze vormen echter geen belemmering voor het toekomstige gebruik. Daarnaast is in geen van de geanalyseerde parameters, in zowel grond als grondwater, de waarde voor nader onderzoek (tussenwaarde) en/of de interventiewaarde overschreden. Er kan dus geconcludeerd worden dat er op de locatie geen ernstige bodem\- of grondwaterverontreinigingen aanwezig zijn.

Op basis van het uitgevoerde verkennend bodemonderzoek wordt geconcludeerd dat er geen milieuhygiÃ«nische belemmeringen zijn voor de voorgenomen woningbouw.

***Conclusie***

Het aspect bodem vormt geen belemmering voor de uitvoering van de ontwikkeling.

##### 3\.3\.4 Geluid

De mate waarin het geluid, veroorzaakt door het wegverkeer en/of door industrie, onder andere het woonmilieu mag belasten, is geregeld in de Wet geluidhinder (Wgh). Bij ruimtelijke ontwikkelingen moet volgens de Wgh worden aangetoond dat gevoelige functies, zoals een woning, een aanvaardbare geluidsbelasting hebben als gevolg van omliggende (spoor)wegen en industrieterreinen. Indien nieuwe geluidsgevoelige functies worden toegestaan, stelt de Wgh de verplichting akoestisch onderzoek te verrichten naar de geluidsbelasting ten gevolge van omliggende (spoor)wegen en industrieterreinen.

***Toetsing***

Onderhavige ontwikkeling betreft de bouw van vier nieuwe woningen. Woningen zijn geluidsgevoelige bestemmingen. Voor de overige omliggende wegen geldt een 30 km/u regime. Voor wegen met een 30 km/u regime is geen onderzoekszone van toepassing, waardoor een onderzoek achterwege kan blijven. Gezien de verkeersintensiteiten van deze nabijgelegen wegen is er geen geluidhinder te verwachten op de woningen.

Er is eveneens geen sprake van geluidhinder als gevolg van (gezoneerde) industrieterreinen of een spoorwegen, omdat deze niet aanwezig zijn in de omgeving van het besluitgebied.

Tot slot zorgt de realisatie van de vier woningen, gezien de beperkte verkeersbewegingen, niet voor een verslechtering van akoestische situatie voor de omliggende woningen. Hiermee is sprake van een goed woon\- en leefklimaat.

***Conclusie***

Het aspect geluid vormt geen belemmering voor de uitvoering van de ontwikkeling.

##### 3\.3\.5 Luchtkwaliteit

***Algemeen***

De Wet luchtkwaliteit (verankerd in de Wet milieubeheer, hoofdstuk 5, titel 5\.2\) is een implementatie van diverse Europese richtlijnen omtrent luchtkwaliteit, waarin onder andere grenswaarden voor vervuilende stoffen in de buitenlucht zijn vastgesteld ter bescherming van mens en milieu. In Nederland zijn stikstofdioxide (NO2) en zwevende deeltjes als PM10 (fijn stof) de maatgevende stoffen waar de concentratieniveaus het dichtst bij de grenswaarden liggen. Overschrijdingen van de grenswaarden komen, uitzonderlijke situaties daargelaten, bij andere stoffen niet voor. Vanaf 1 januari 2015 dient het bevoegd gezag de luchtkwaliteit ook te toetsen aan de grenswaarde voor PM2,5\. Op basis van onderzoek door het Planbureau voor de Leefomgeving kan worden gesteld dat als aan de grenswaarden voor PM10Â wordt voldaan, ook aan de grenswaarde voor PM2,5 wordt voldaan.

Hoewel de luchtkwaliteit de afgelopen jaren flink is verbeterd, kan Nederland niet voldoen aan de luchtkwaliteitseisen die in 2010 van kracht zijn geworden. De EU heeft Nederland derogatie (uitstel) verleend op grond van het Nationaal Samenwerkingsprogramma Luchtkwaliteit (NSL). Dit betreft een gemeenschappelijke aanpak van het Rijk en diverse regio's om samen te werken aan een schonere lucht, waarbij ruimte wordt geboden aan noodzakelijke ruimtelijke ontwikkelingen. Plannen die in betekenende mate bijdragen aan luchtverontreiniging worden opgenomen in een gebiedsgericht programma van het NSL. Het maatregelenpakket in het NSL is hiermee in evenwicht en zodanig dat op termijn de luchtkwaliteit in heel Nederland onder de grenswaarden ligt. Plannen die 'niet in betekenende mate' (NIBM) bijdragen aan luchtverontreiniging hoeven niet langer individueel getoetst te worden aan de Europese grenswaarden aangezien deze niet leiden tot een significante verslechtering van de luchtkwaliteit. Deze grens is in de AMvB NIBM gelegd bij 3% van de grenswaarde van een stof: Voor NO2 en PM10 betekent dit dat aannemelijk moet worden gemaakt dat het project tot maximaal 1,2 Âµg/mÂ³ verslechtering leidt. Voor een aantal functies (o.a. woningen, kantoren, tuin\- en akkerbouw) is dit gekwantificeerd in de ministeriÃ«le regeling NIBM.

Uit het oogpunt van een goede ruimtelijke ordening wordt afgewogen of het aanvaardbaar is het project op deze plaats te realiseren. Hierbij kan de blootstelling aan luchtverontreiniging een rol spelen, ook als het project 'niet in betekenende mate' bijdraagt aan de luchtverontreiniging. Er is sprake van een significante blootstellingsduur als de verblijfsduur die gemiddeld bij de functie te verwachten is een aanzienlijk deel van de dag betreft. Volgens de toelichting op de Regeling Beoordeling luchtkwaliteit is dit onder andere het geval bij een woning, school of sportterrein.

Gevoelige bestemmingen als scholen, kinderdagverblijven, bejaarden\- en zorgtehuizen genieten op grond van de gelijknamige AMvB extra bescherming. SubstantiÃ«le uitbreiding of nieuwvestiging binnen 50 meter van een provinciale weg of 300 meter van een Rijksweg is alleen toegestaan als de concentraties luchtvervuilende stoffen zich onder de grenswaarden bevinden, waardoor geen onacceptabele gezondheidsrisico's optreden.

***Toetsing***

Volgens de ministeriÃ«le regeling NIBM draagt een bouwplan met minder dan 1\.500 woningen niet in betekenende mate bij aan de luchtverontreiniging. Toetsing aan de grenswaarden is derhalve niet noodzakelijk.

In het kader van een goede ruimtelijke ordening is de lokale luchtkwaliteit onderzocht, zodat onacceptabele gezondheidsrisico's kunnen worden uitgesloten. Hiertoe is de monitoringstool1 uit het Nationaal Samenwerkingsprogramma Luchtkwaliteit (NSL) van de rijksoverheid geraadpleegd. De monitoringstool geeft inzicht in de concentraties stikstofdioxide (NO2) en fijn stof (PM10) in het plangebied tussen 2020 en 2030\. De monitoringstool kent scenario's zonder en met lokale maatregelen die er voor moeten zorgen dat op termijn overal aan de grenswaarden wordt voldaan. Beide typen scenario's laten in de toekomst een afname van de concentraties zien. Dit komt doordat bedrijven en het verkeer steeds schoner worden door technologische verbeteringen. De monitoringstool maakt duidelijk dat de concentraties luchtvervuilende stoffen in de peiljaren 2020 en 2030 in het plangebied onder de grenswaarden liggen die op Europees niveau zijn vastgesteld ter bescherming van mens en milieu tegen schadelijke gevolgen van luchtverontreiniging. De blootstelling aan luchtverontreiniging is hierdoor beperkt en leidt niet tot onaanvaardbare gezondheidsrisico's.

In het plangebied worden geen gevoelige functies beoogd zoals bedoeld in het 'Besluit gevoelige bestemmingen'. Toetsing aan de grenswaarden is daarom niet noodzakelijk.

***Conclusie***

Het aspect luchtkwaliteit vormt geen belemmering voor de uitvoerbaarheid van de ontwikkeling.

##### 3\.3\.6 Externe veiligheid

***Algemeen***

Het beleid voor externe veiligheid is gericht op het verminderen en beheersen van risico's van zware ongevallen met gevaarlijke stoffen in inrichtingen en tijdens het transport ervan. Op basis van de criteria zoals onder andere gesteld in het Besluit externe veiligheid inrichtingen (Bevi) worden bedrijven en activiteiten geselecteerd die een risico op zware ongevallen met zich mee (kunnen) brengen. Daarbij gaat het vooral om de grote chemische bedrijven, maar ook om kleinere bedrijven als LPG\-tankstations en opslagen van bestrijdingsmiddelen. Daarnaast zijn (hoofd)transportassen voor gevaarlijke stoffen, zoals buisleidingen, spoor\-, auto\-, en waterwegen, ook als potentiÃ«le gevarenbron aangemerkt.

Het externe veiligheidsbeleid heeft tot doel zowel individuele burgers als groepen burgers een minimum beschermingsniveau te bieden tegen een ongeval met gevaarlijke stoffen. Om dit doel te bereiken zijn gemeenten en provincies verplicht om bij besluitvorming in het kader van de Wet algemene bepalingen omgevingsrecht (Wabo), de Wet milieubeheer en de Wet op de ruimtelijke ordening de invloed van een risicobron op zijn omgeving te beoordelen. Daartoe wordt binnen het werkveld van de externe veiligheid veelal het plaatsgebonden risico (PR) en het groepsrisico (GR) gehanteerd.

Het plaatsgebonden risico is de kans dat een persoon die zich gedurende een jaar onafgebroken onbeschermd op een bepaalde plaats bevindt, overlijdt als gevolg van een ongeval met gevaarlijke stoffen. Dit risico wordt per bedrijf en transportas vastgelegd in contouren. Er geldt een contour waarbinnen deze kans 1x10\-6 (Ã©Ã©n op de miljoen) bedraagt.

Het groepsrisico is een berekening van de kans dat een groep personen binnen een bepaald gebied overlijdt ten gevolge van een ongeval met gevaarlijke stoffen. De oriÃ«ntatiewaarde geeft hierbij de indicatie van een aanvaardbaar groepsrisico. Indien een ontwikkeling is gepland in de nabijheid van een risicobron geldt afhankelijk van de ontwikkeling een verantwoordingsplicht voor het toelaten van gevoelige functies.

*Besluit externe veiligheid inrichtingen (Bevi)*

Voor bepaalde risicovolle bedrijven geldt het Besluit externe veiligheid inrichtingen en Regeling externe veiligheid inrichtingen (Bevi en Revi). Hierin zijn de risiconormen voor externe veiligheid met betrekking tot bedrijven met gevaarlijke stoffen wettelijk vastgelegd.

*Circulaire effectafstanden LPG\-tankstations*

In de circulaire is de effectbenadering uitgewerkt voor LPG\-tankstations. Het bevoegd gezag wordt verzocht om rekening te houden met een effectafstand van 60 meter tot (beperkt) kwetsbare objecten. Dit wil zeggen dat deze afstand in beginsel aangehouden moet worden, maar dat gemotiveerd afwijken is toegestaan door het treffen van veiligheidsmaatregelen. Daarnaast wordt verzocht om rekening te houden met een effectafstand van 160 meter tot zeer kwetsbare objecten. Naast de circulaire blijft ook de toetsing aan het Bevi noodzakelijk.

*Transport van gevaarlijke stoffen (water, spoor, weg)*

Voor de beoordeling van de risico's vanwege transport van gevaarlijke stoffen geldt het Besluit externe veiligheid transportroutes (Bevt en basisnet), met als uitvloeisel het zogeheten Basisnet en de bijbehorende regeling Basisnet.

*Transport van gevaarlijke stoffen door buisleidingen*

Voor de beoordeling van de risico's van transport van gevaarlijke stoffen door buisleidingen geldt het Besluit externe veiligheid buisleidingen (Bevb en Revb). Naast de toetsing aan het plaatsgebonden risico en het groepsrisico is hierin vastgelegd dat aan weerszijden van een buisleiding een bebouwingsvrije afstand moet worden aangehouden voor beheer en onderhoud aan de buisleidingen.

***Toetsing***

De ontwikkeling voorziet in de nieuwbouw van vier woningen in Gendringen. Er is hiermee sprake van de realisatie van kwetsbare objecten. De navolgende afbeelding bevat een fragment van de risicokaart Nederland. De globale ligging van het plangebied is aangeduid met een oranje kader.

![afbeelding "i_NL.IMRO.1509.BP000182-VA01_0010.jpg"](i_NL.IMRO.1509.BP000182-VA01_0010.jpg)

*Uitsnede risicokaart Nederland*

Op grote afstand van het plangebied bevindt zich een LPG\-station. Het LPG\-station bestaat uit een LPG\-afleverinstallatie, een vulpunt en een reservoir.

De afstand van het PR10\-6\-contour bedraagt 15 meter voor de LPG afleverinstallatie, 25 meter voor het vulpunt en 25 meter voor het reservoir. Het plangebied bevindt zich ruim buiten de PR10\-6\-contour, op circa 1\.000 meter van het dichtstbijzijnde PR10\-6\-contour.

De nieuw te bouwen woningen zullen worden aangemerkt als kwetsbaar object. Voor deze objecten geldt dat deze minimaal 60 meter van het LPG\-station moeten staan, mits er geen veiligheidsmaatregelen zijn genomen. De nieuw te bouwen woningen zal op circa 1\.000 meter van het LPG\-station gesitueerd worden. De nieuw te bouwen woningen bevinden zich ruim buiten 60 meter van het LPG\-station.

Tot slot wordt opgemerkt dat met de uitvoering van het initiatief geen risicovolle activiteiten mogelijk gemaakt.

***Conclusie***

Het aspect externe veiligheid vormt geen belemmering voor de uitvoerbaarheid van de ontwikkeling.

##### 3\.3\.7 Bedrijven en milieuzonering

***Algemeen***

Indien door middel van een plan nieuwe, milieuhindergevoelige functies mogelijk worden gemaakt, dient te worden aangetoond dat deze niet worden gerealiseerd binnen de hinderzone van omliggende bedrijven. Anderzijds mogen milieuhindergevoelige functies in de directe omgeving van het plangebied niet negatief worden beÃ¯nvloed door de ontwikkelingen die met een plan mogelijk worden gemaakt.

Wat betreft de aanbevolen afstanden tussen bedrijvigheid en gevoelige functies, zoals wonen, is de brochure 'Bedrijven en milieuzonering' (2009\) van de Vereniging van Nederlandse Gemeenten geraadpleegd. Hierin worden richtafstanden voor het omgevingstype 'gemengd gebied' als 'rustige woonwijk' en 'rustig buitengebied' aanbevolen.

Gemengde gebieden betreffen gebieden die langs hoofdinfrastructuur liggen en/of gebieden met matige tot sterke functiemenging. In een rustige woonwijk en het buitengebied komen vrijwel geen andere functies voor. De richtafstanden gelden voor een gemiddeld nieuw bedrijf en gaan uit van het gebiedstype 'rustig woongebied'. Voor gemengde gebieden kunnen de richtafstanden worden verminderd. De afstand wordt gemeten vanaf het op de verbeelding aangeduide deel voor de bedrijfsmatige activiteit tot aan de gevel van de woningen gelegen buiten het betreffende perceel.

***Toetsing***

De ontwikkeling voorziet in de nieuwbouw van vier grondgebonden woningen in de bebouwde kom van Gendringen. Gezien de omliggende functies (voornamelijk wonen) is er sprake van een 'rustig buitengebied'/'rustige woonwijk'.

*Bedrijvigheid in het plangebied*

Binnen het plangebied worden geen functies gerealiseerd die milieuhinder veroorzaken. De woningen kunnen worden aangemerkt als milieuhindergevoelig.

*Bedrijvigheid in de omgeving van het plangebied*

Naast voorgenoemde toetsing moet onderzocht worden of de functies in het plangebied hinder ondervinden van hinderveroorzakende functies in de omgeving van het plangebied. Er zijn vijf functies in de omgeving van het plangebied die eventuele hinder kunnen veroorzaken:

* 1\. Fris \& Vitaal, Yogastudio, Wiekenseweg 11 I 4

* 2\. HeidaDak, aannemersbedrijf, Wiekenseweg 11

* 3\. Mps Hoveniers, aannemersbedrijf, Wiekenseweg 18

* 4\. Herv. Begraafplaats Gendringen, begraafplaats, Wiekenseweg 20

* 5\. Drooghout Gendringen B.V., houtzagerij en houthandel, Wiekenseweg 30\-\-32 .

De navolgende tabel laat zien hoe de functies kunnen worden gecategoriseerd op basis van de VNG\-brochure 'Bedrijven en milieuzonering'. Daarnaast geeft de tabel de minimaal aanbevolen richtafstanden (in meters) aan voor deze functies:

| Functie   Â | Geur   Â | Stof   Â | Geluid   Â | Gevaar   Â | Grootste afstand   Â | Werkelijke afstand   Â |

| --- | --- | --- | --- | --- | --- | --- |

| 1\. Fitnesscentra, badhuizen en sauna\-baden   Â | 10   Â | 0   Â | 30   Â | 0   Â | 30   Â | circa 200 m   Â |

| 2\. Aannemersbedrijven met werkplaats:b.o.\< 1000 mÂ²   Â | 0   Â | 10   Â | 30   Â | 10   Â | 30   Â | circa 190 m   Â |

| 3\. Aannemersbedrijven met werkplaats: b.o. \> 1000 mÂ²   Â | 10   Â | 30   Â | 50   Â | 10   Â | 50   Â | circa 280 m   Â |

| 4\. Begraafplaats   Â | 0   Â | 0   Â | 10   Â | 0   Â | 10   Â | circa 300 m   Â |

| 5\. Houtzagerijen   Â | 0   Â | 50   Â | 100   Â | 50   Â | 100   Â | circa 500 m   Â |

Het plangebied ligt op voldoende afstand van de genoemde functies. Er kan dan ook geconcludeerd worden dat de woning goed ingepast kan worden in een gebied met overwegend woningen. Hiermee is sprake van een goed woon\- en leefklimaat.

***Conclusie***

Geconcludeerd wordt dat vanuit het aspect bedrijven en milieuzonering geen belemmeringen aanwezig zijn voor de uitvoerbaarheid van de ontwikkeling.

##### 3\.3\.8 Water

***Beleid***

Het waterbeleid van Rijk en provincie is gericht op een veilig en goed bewoonbaar land met gezonde, duurzame watersystemen. Het plangebied ligt in het beheersgebied van het Waterschap Rijn en IJssel. In het Waterbeheerplan 2016\-2021 van Waterschap Rijn en IJssel laat het waterschap zien welke ontwikkelingen voor het waterbeheer van belang zijn en welke accenten zij in de samenwerking met haar partners willen leggen. Vanuit die omgevingsverkenning is vervolgens het beleid voor de planperiode 2016\-2021 beschreven voor primaire taakgebieden van het waterschap:

* Bescherming tegen overstromingen en werken aan veiligheid: Veilig water.

* Zorgen voor de juiste hoeveelheid water en passende waterpeilen: Voldoende water.

* Zorgen voor een goede waterkwaliteit die nodig is voor mens, plant en dier: Schoon water.

* Verwerken van afvalwater en het benutten van energie en grondstoffen daaruit: Afvalwater.

* Zorgen voor goede randvoorwaarden voor beroepsvaart op de Oude IJssel: Vaarwegbeheer.

***Watertoets***

Waterschap Rijn en IJssel heeft een watertoetstabel ontwikkeld waarmee met een aantal vragen in beeld te brengen is welke wateraspecten relevant zijn en met welke intensiteit het watertoetsproces doorlopen dient te worden. De vragen zijn gericht op de locatie van de ruimtelijke ontwikkeling en welke veranderingen er mogelijk worden gemaakt.

De intensiteit van het watertoetsproces is afhankelijk van de antwoorden op de vragen. Als erop een categorie 2 vraag een 'ja' is geantwoord, is een uitgebreide watertoets noodzakelijk. Is er op geen van de categorie 2 vragen een 'ja' geantwoord, dan kan een verkorte watertoets doorlopen worden. Als er alleen met 'nee' is geantwoord, dan is het RO\-plan waterhuishoudkundig niet van belang en hoeft er geen wateradvies bij het waterschap gevraagd te worden.

Navolgend is de watertoetstabel opgenomen. De relevante waterthema's voor de ontwikkeling worden door middel van de watertoetstabel geselecteerd en vervolgens beschreven (wanneer de toetsvraag met 'ja' is beantwoord).

| Thema   Â | Toetsvraag   Â | Relevant   Â | Intensiteit   Â |

| --- | --- | --- | --- |

| Veiligheid   Â | 1\. Ligt in of binnen 20 meter vanaf het plangebied een waterkering? (primaire waterkering, regionale waterkering of kade)2\. Ligt het plangebied in een waterbergingsgebied of winterbed van een rivier?   Â | Nee Nee   Â | 2 2   Â |

| Riolering en Afvalwater\-keten   Â | 1\. Is de toename van het afvalwater (DWA) groter dan 1 m3/uur?2\. Ligt in het plangebied een persleiding van WRIJ?3\. Ligt in of nabij het plangebied een RWZI of rioolgemaal van het waterschap?   Â | NeeNee Nee   Â | 21 1   Â |

| Wateroverlast (oppervlakte\-water)   Â | 1\. Is er sprake van toename van het verhard oppervlak met meer dan 2\.500 m2?2\. Is er sprake van toename van het verhard oppervlak met meer dan 500 m2?3\. Zijn er kansen voor het afkoppelen van bestaand verhard oppervlak? 4\. In of nabij het plangebied bevinden zich natte en laag gelegen gebieden, beekdalen, overstromingsvlaktes?   Â | Nee Nee Nee Nee   Â | 2 1 1 1   Â |

| Oppervlakte\-waterkwaliteit   Â | 1\. Wordt vanuit het plangebied (hemel)water op oppervlaktewater geloosd?   Â | Nee   Â | 1   Â |

| Grondwater\-overlast   Â | 1\. Is in het plangebied sprake van slecht doorlatende lagen in de ondergrond? 2\. Is in het plangebied sprake van kwel?3\. Beoogt het plan dempen van perceelsloten of andere wateren?4\. Beoogt het plan aanleg van drainage?    Â | NeeNee NeeNee   Â | 11 11   Â |

| Grondwater\-kwaliteit   Â | 1\. Ligt het plangebied in de beschermingszone van een drinkwateronttrekking?    Â | Nee   Â | 1   Â |

| Inrichting en beheer   Â | 1\. Bevinden zich in of nabij het plangebied wateren die in eigendom of beheer zijn bij het waterschap?2\. Heeft het plan herinrichting van watergangen tot doel?   Â | NeeNee   Â | 12   Â |

| Volksgezond\-heid   Â | 1\. In of nabij het plangebied bevinden zich overstorten uit het gemengde stelsel? 2\. Bevinden zich, of komen er functies, in of nabij het plangebied die milieuhygiÃ«nische of verdrinkingsrisico's met zich meebrengen (zwemmen, spelen, tuinen aan water)?   Â | Nee  Nee   Â | 1  1   Â |

| Natte natuur   Â | 1\. Bevindt het plangebied zich in of nabij een natte EVZ?2\. Ligt in of nabij het plangebied een HEN of SED water?3\. Bevindt het plangebied zich in beschermingszones voor natte natuur?4\. Bevindt het plangebied zich in een Natura 2000\-gebied?   Â | Nee Nee NeeNee   Â | 2 2 11   Â |

| Verdroging   Â | 1\. Bevindt het plangebied zich in een TOP\-gebied?   Â | Nee   Â | 1   Â |

| Recreatie   Â | 1\. Bevinden zich in het plangebied watergangen en/of gronden in beheer van het waterschap waar actief recreatief medegebruik mogelijk wordt?   Â | Nee   Â | 2   Â |

| Cultuurhistorie   Â | 1\. Zijn er cultuurhistorische waterobjecten in het plangebied aanwezig?   Â | Nee   Â | 1   Â |

*Algemeen*

Voorliggende ontwikkeling voorziet ter plaatse van het plangebied in de nieuwbouw van vier woningen. Het bestaande pand zal worden gesloopt. De woningen zullen allemaal een tuin hebben. Dit houdt in dat er sprake is van geringe toename van de verharding in het plangebied. Hemelwater afkomstig van de nieuw te bouwen woningen en bijbehorende verhardingen wordt in het plangebied geÃ¯nfiltreerd.

*Analyse wateroverlast*

Door Civicon is in juli 2021 een analyse wateroverlast gemaakt. Dit onderzoek is bijgevoegd als Bijlage

3. Hieronder worden de conclusies van het onderzoek kort besproken.

In de bestaande situatie wordt 'water op straat' geconstateerd. Het riool kan de toestroom van water niet meer aan. Doordat er meer water in de nieuwe situatie dan in de bestaande situatie naar de riolering stroomt, ontstaat er een zeer kleine toename van de 'water op straat' situatie, zowel in duur als in waterdiepte.

Deze kleine toename van 'water op straat' zal zich voornamelijk uiten vanaf de kruising Tulpstraat \- Rozenstraat, de Rozenstraat in. Deze kleine toename is toe te schrijven aan de ontwikkeling van de vier levensloopbestendige, aaneengebouwde woningen, voorzien van een eigen parkeergelegenheid aan de zuidzijde van de woningen. De huidige verlaging in de zuidzijde van het plangebied blijft niet in zijn geheel bestaan. Ten gevolge van de ontwikkeling veranderd de bovengrondse inrichting van het gebied om en nabij Tulpstraat 6 te Gendringen. Ten zuiden van de nieuwbouw wordt een parkeerplaats en een rijbaan aangelegd. Deze rijbaan en parkeerplaats is deels boven deze verlaging geprojecteerd. In de nieuwe situatie is een scherpere overgang tussen de verschillende maaiveldhoogtes aan de noordzijde van de verlaging te zien.

Door de nieuwe ontwikkeling, het hogere bouwpeil en het verhogen van de kavels ten opzichte van de bestaande situatie, ontstaat er meer hoogteverschil tussen het bouwpeil en het maaiveld van de Tulpstraat en Rozenstraat. Door dit hoogteverschil kan er meer water naar de riolering toestromen dan in de bestaande situatie en minder naar de verlaging aan de zuidzijde van het terrein. In de nieuwe situatie stroomt circa 100 m3 meer water naar de riolering.

Met betrekking tot de wateroverlast is zowel de bestaande situatie (bestaande afmetingen van de verlaging) als de nieuwe situatie (nieuwe afmetingen van de verlaging) geanalyseerd. Het is niet noodzakelijk om maatregelen te treffen.

***Conclusie***

Het aspect water vormt geen belemmering voor de uitvoerbaarheid van de ontwikkeling.

##### 3\.3\.9 Archeologie en cultuurhistorie

***Algemeen***

Op basis van artikel 3\.1\.6, vijfde lid, onderdeel a, van het Bro moet bij ruimtelijke ontwikkelingen worden getoetst, hoe er wordt omgegaan met de aspecten archeologie en cultuurhistorie. De bescherming van archeologische waarden is verankerd in de Erfgoedwet. Het belangrijkste doel van deze wet is de bescherming van de aanwezige en de te verwachten archeologische waarden door het reguleren van bodemverstorende activiteiten.

***Toetsing***

*Archeologie*

Het plangebied ligt volgens de beleidskaart van de gemeente Oude IJsselstreek in een gebied met 'Gematigde archeologische verwachting' (categorie 5\). De locatie op de beleidskaart is aangeduid met een groen kader. Een archeologisch onderzoek in dergelijk gebied is nodig op het moment dat de bodemingrepen groter zijn dan 1\.000 m2 en dieper dan 30 cm zijn.

![afbeelding "i_NL.IMRO.1509.BP000182-VA01_0011.jpg"](i_NL.IMRO.1509.BP000182-VA01_0011.jpg)

*Maatregelenkaart Archeologie \+ Legenda*

Door Hamaland advies is in juni 2021 een bureauonderzoek en veldonderzoek uitgevoerd. Dit onderzoek is als Bijlage 4 bijgevoegd. Hieronder worden de bevindingen van dit onderzoek kort toegelicht.

BureauonderzoekÂ

Op de geomorfologische kaart is het noordwestelijk deel van het plangebied gekarteerd als een terrasvlakte. De rest van het plangebied is geclassificeerd als restgeul. Onderzoek in de omgeving van het plangebied toont aan dat er zowel sprake is van dekzand op een terrasrestrug, als een restgeul. Ter plaatse van de terrasrestrug kunnen archeologische resten vanaf het Paleolithicum aanwezig zijn. De restgeul zal voornamelijk water\-gerelateerde vondsten herbergen.

Binnen het plangebied staat vanaf 1970 bebouwing. Het betreft het huidige scoutinggebouw, waarvan bekend is dat de fundering tot circa 85 cm\-mv aangelegd is. De bodem zal ter plaatse van het gebouw tot minimaal 85 cm\-mv verstoord zijn. Onbekend is of de volledige bouwkuip is uitgegraven, of dat alleen funderingssleuven gegraven zijn. Indien dit laatste het geval is, kan de bodem onder het gebouw nog deels intact zijn. Daar waar de bodem is afgegraven, worden geen (intacte) dekzandafzettingen meer verwacht. Wel kan de top van de terrasafzettingen (Formatie van Kreftenheye) nog intact zijn. Indien er sprake is van restgeulafzettingen, is de top daarvan waarschijnlijk niet meer intact.

Veldonderzoek

De bodem is in het gehele plangebied tot op grote diepte verstoord en opgehoogd. De top van de terrasvlakte (Formatie van Kreftenheye) is in geen van de boringen intact aangetroffen. De daarboven gelegen oeverafzettingen van de Oude IJssel (Formatie van Echteld) zijn eveneens geroerd. Mogelijk is dit het gevolg van agrarische bewerking van de bodem voordat de huidige bebouwing gerealiseerd werd. Nadat de oeverafzettingen en de top van de terrasvlakte verstoord zijn, is het gehele plangebied opgehoogd met een pakket zandige klei met puin. Het puin bestaat onder andere uit fragmenten baksteen, piepschuim en geplastificeerde elektriciteitskabel. Na de ophoging is de huidige bebouwing gerealiseerd.

Selectieadvies

Op basis van de resultaten van het karterend booronderzoek is het advies om het plangebied vrij te geven voor de geplande ontwikkelingen. De kans dat met de bodemingrepen archeologische waarden verloren gaan, wordt gering geacht. Dit advies wordt onderschreven door de Omgevingsdienst Achterhoek. Dit advies is bijgevoegd als Bijlage 5.

*Cultuurhistorie*

De gemeente Oude IJsselstreek heeft een 'Cultuurhistoriche waardenkaart' vastgesteld. Op deze kaart wordt geen melding gemaakt van cultuurhistorische objecten, elementen of structuren of andere cultuurhistorisch relevante zaken in het plangebied.

***Conclusie***

Het aspect cultuurhistorie en archeologie vormt geen belemmering voor de uitvoerbaarheid van de ontwikkeling.

##### 3\.3\.10 Ecologie

***Algemeen***

Bij elke ruimtelijke ontwikkeling moet, in het kader van de Wet natuurbescherming (Wnb), in beeld worden gebracht of er sprake is van invloeden op natuurwaarden en beschermde soorten.

***Toetsing***

*Gebiedsbescherming*

Ruimtelijke ingrepen in of nabij Natura 2000\-gebieden en beschermde natuurmonumenten zijn niet toegestaan wanneer deze significante negatieve effecten op de kernkwaliteiten veroorzaken.

Het plangebied is niet gelegen binnen de grenzen, of in de directe nabijheid van een gebied dat aangewezen is als Natura 2000\. Het dichtstbijzijnde Natura 2000\-gebied is gelegen op een afstand van circa 1,7 kilometer en betreft de 'Klevsche Landwehr, Anholtsche Issel, Feldschlaggraben und Regnieter Bach'. Overige Natura 2000\-gebieden op minder dan 10 km afstand van het projectgebied zijn âHetter\-Millinger Bruch, mit Erweiterung' (2,6 km) âUnterer Niederrhein' (3,7 km), 'Bienener Altrhein, Millinger und Hurler Meer' (5,9 km), âGrietherorther Altrhein' (7,5 km), 'Dornicksche Ward' (7,9 km) en 'Rhein\-Fischschutzzonen zwischen Emmerich und Bad Honnef' (8,1 km). Gezien de ligging van het projectgebied ten opzichte van de Natura 2000\-gebieden en de aard van de werkzaamheden kunnen direct negatieve effecten op voorhand worden uitgesloten. Indirecte negatieve effecten als gevolg van stikstofdepositie kunnen echter niet op voorhand worden uitgesloten. Daarom is door Buro Ontwerp \& Omgeving in maart 2021 een AERIUS berekening uitgevoerd, die is bijgevoegd als Bijlage 6.

Het is dus niet op voorhand uit te sluiten of er sprake is van een significante toename van stikstof\-depositie op het nabijgelegen Natura 2000\-gebied. De uitvoering van een stikstofdepositieonderzoek is daarom noodzakelijk en moet middels AERIUS\-berekening uitgevoerd worden. Uit de AERIUS\-berekening blijkt dat in de realisatiefase de stikstofdepositie niet groter is dan 0,00 mol/ha/jaar. Verder blijkt uit de AERIUS\-berekening dat er geen stikstofdepositie groter dan 0,00 mol/ha/jaar plaatsvindt in de gebruiksfase.

Uit de informatie van de uitvoeringsorganisatie BIJ12 voor de provincies in Nederland van september 2020, blijkt dat projecten met een uitstoot van maximaal 0,05 mol/ha/jr in de realisatiefase vergunningsvrij zijn. Volgens berekeningen is er een uitstoot van maximaal 0,00 mol/ha/jr, waardoor er dus zonder vergunning kan worden gebouwd.

Het projectgebied ligt op circa 1,25 kilometer afstand van gebieden die behoren tot het Gelders Natuurnetwerk (GNN) en op circa 1 kilometer afstand van de Groene Ontwikkelingszone (GO). Gezien de ligging buiten deze gebieden worden de kernkwaliteiten en ontwikkelingen van het GNN en de GO bij de werkzaamheden niet aangetast. Het Gelders Natuurnetwerk betreft een planologische bescherming, de bestemming van het natuurnetwerk blijft gelijk. Aanvullende maatregelen of aanvullend advies ten aanzien van het natuurnetwerk zijn in onderhavige situatie niet benodigd.

*Soortenbescherming*

Door Van der Molen Groenconsult is in januari 2022 een quickscan natuurtoets uitgevoerd, die is bijgevoegd als Bijlage 7. Bij een quickscan wordt in beeld gebracht of er (potentiÃ«le) vaste rust\- of voortplantingsplaatsen aanwezig zijn van de soorten uit de verschillende beschermingsregimes. Vervolgens wordt beoordeeld of de voorgenomen ingreep verstorend kan zijn en of nader onderzoek noodzakelijk wordt geacht.

Naar aanleiding van de quickscan kan worden geconcludeerd dat er geen negatieve effecten zullen zijn op strikt beschermde plant\- en diersoorten. Er is daarom geen nader ecologisch onderzoek nodig en de werkzaamheden kunnen worden uitgevoerd zonder een ontheffing van de Wet natuurbescherming.

Algemene diersoorten

Het kan zijn dat algemene diersoorten tijdens de werkzaamheden in het plangebied voorkomen. Hierbij moet de algemene zorgplicht in acht worden genomen (artikel 1\.11 Wnb). Handelingen die nadelige effecten hebben moeten worden voorkomen. Indien dit niet mogelijk is moeten maatregelen worden genomen om negatieve effecten te voorkomen. Overigens moeten de werkzaamheden plaatsvinden buiten het vogelbroedseizoen omwille de aanwezigheid van algemene broedvogelsoorten. Leidend is echter de aanwezigheid van een broedgeval op het moment dat de werkzaamheden plaatsvinden.

***Conclusie***

Het aspect flora en fauna vormt geen belemmering voor de uitvoerbaarheid van de ontwikkeling.

##### 3\.3\.11 Verkeer en parkeren

***Algemeen***

Bij ruimtelijke plannen moet worden aangetoond dat de ontwikkeling geen negatieve gevolgen heeft voor de verkeer\- en parkeersituatie ter plaatse.

***Toetsing***

*Verkeer*

De realisatie van de vier woningen in het plangebied zorgt voor een verkeersaantrekkende werking.

Voor wat betreft het te verwachten aantal verkeersbewegingen per woning is uitgegaan van de CROW\-publicatie uit 2018 'Toekomstbestendig parkeren'. Uitgaande van 4 keer 'Koop, huis, tussen/hoek', met de verstedelijkingsgraad 'Weinig stedelijk' en het gebiedstype 'Rest bebouwde kom' is het aantal verkeersbewegingen respectievelijk 7,4 per woning per dag. Dit betekent dat met de realisatie van de ontwikkeling in totaal 29,6 verkeersbewegingen per dag tot stand komen.

In de huidige situatie is een scoutinggebouw aanwezig in het plangebied. Deze functie zorgt in de huidige situatie ook voor verkeersbewegingen. De drukste momenten zijn voor wat betreft de verkeersgeneratie maatgevend. De scouting heeft voornamelijk op dinsdagavond de meeste verkeersbewegingen. Voornamelijk de jonge kinderen (tussen de 6 en 11 jaar) worden gebracht en gehaald met de auto. Kinderen rijden in sommige gevallen met elkaar mee (circa 30%). Uitgaande van 30 kinderen tussen de 6 en de 11 jaar die gebracht en gehaald worden, zal het aantal verkeersbewegingen op 120 liggen. Omdat circa 30% met elkaar meerijdt, komt het totaal aantal verkeersbewegingen op circa 84\.

Met de ontwikkeling van de vier woningen en de sloop van het scoutinggebouw zullen er minder verkeersbewegingen per dag tot stand komen. De woningen worden ontsloten op de Rozenstraat. Hiermee zorgt de ontwikkeling per saldo voor een afname van het aantal verkeersbewegingen.

*Parkeren*

Het aantal benodigde parkeerplaatsen wordt bepaald door de aard en omvang van de activiteit waarin het plan voorziet.

Om de parkeerbehoefte te bepalen, is gebruik gemaakt van de kengetallen van het Gemeentelijke Verkeer\- en Vervoerplan 2012 \- 2020 (GVVP) van de gemeente Oude IJsselstreek. Bij de berekening van de parkeerbehoefte is uitgegaan van vier woningen in de categorie 'Woning middensegment' in 'Rest bebouwde kom'. Hiervoor wordt een parkeernorm van 1,8 per woning gehanteerd. In totaal zijn er 7,2 parkeerplaatsen nodig in het plangebied. Binnen het plangebied zal een klein parkeerterrein met 8 parkeerplaatsen worden gerealiseerd. Hiermee voldoet de ontwikkeling aan de parkeernorm uit het GVVP. Het huidige scoutinggebouw had geen parkeerplaatsen.

***Conclusie***

Het aspect verkeer en parkeren vormt geen belemmering voor de uitvoerbaarheid van de ontwikkeling.

##### 3\.3\.12 Economische en maatschappelijke uitvoerbaarheid

Conform artikel 3\.1\.6 van het Bro dient bij het opstellen van een bestemmingsplan dan wel ruimtelijke onderbouwing onderzoek te worden ingesteld naar de uitvoerbaarheid van het plan. Bij de uitvoering van een project kan in zijn algemeenheid onderscheid worden gemaakt tussen de economische uitvoerbaarheid en de maatschappelijke uitvoerbaarheid.

Bij het eerste gaat het om de kosten en andere economische aspecten die met de verwezenlijking van het plan samenhangen. Tevens is in de Wet ruimtelijke ordening (Wro) geregeld dat in het kader van een bestemmingsplan of een omgevingsvergunning voor bepaalde bouwplannen de grondexploitatieregeling van toepassing is. Bij het tweede gaat het er om hoe de verwezenlijking door de maatschappij (overheid en burgers samen) wordt gedragen.

***Economische uitvoerbaarheid***

Voorliggend plan is een particulier initiatief. Door middel van een anterieure overeenkomst tussen de gemeente en de initiatiefnemer is vastgelegd dat de gemeentelijke kosten, die verband houden met de ruimtelijke procedure en mogelijke planschade, op de initiatiefnemer worden verhaald. In de anterieure overeenkomst zijn tevens afspraken over het beoogde woningbouwprogramma gemaakt. Gelet op het voorgaande is het vaststellen van een exploitatieplan is niet noodzakelijk. De economische uitvoerbaarheid is hiermee niet in het geding.

***Maatschappelijke uitvoerbaarheid***

Tijdens een online informatieavond hebben de omwonenden de plannen gepresenteerd gekregen, waarna er mogelijkheden waren om vragen te stellen. De algemene reactie vanuit de omwonenden was positief. Men vindt het ontwerp er goed uit zien en is vooral blij met het behoud van groen in de omgeving van het plan.

### Hoofdstuk 4 Juridische planaspecten

#### 4\.1 Plansystematiek

De Wet ruimtelijke ordening bepaalt dat ruimtelijke plannen digitaal en analoog beschikbaar moeten zijn. Dit brengt met zich mee dat bestemmingsplannen digitaal uitwisselbaar en op vergelijkbare wijze gepresenteerd moeten worden. Daarom stelt onder andere de Wro eisen waaraan digitale en analoge plannen moeten voldoen. Zo bevat de Standaard Vergelijkbare Bestemmingsplannen (SVBP) bindende afspraken waarmee bij het maken van bestemmingsplannen rekening moet worden gehouden. De SVBP kent hoofdgroepen van bestemmingen, een lijst met functie\- en bouwaanduidingen, gebiedsaanduidingen en een verplichte opbouw van de planregels en het renvooi.

#### 4\.2 Opbouw regels

De regels zijn onderverdeeld in inleidende regels, bestemmingsregels, algemene regels en overgangs\- en slotregels.

De inleidende regels vormen Hoofdstuk 1 en bevatten de begrippen en de wijze van meten. Hoofdstuk 2Â bevat de bestemmingsregels. Hierin zijn de regels bij de in het plan voorkomende bestemmingen opgenomen. Onder algemene regels, Hoofdstuk 3, zijn regels opgenomen die niet beperkt zijn tot een specifieke bestemming, maar gelden voor het gehele plangebied, zoals de anti\-dubbeltelregel en algemene afwijkingsregels. Tot slot zijn in Hoofdstuk 4 de overgangsregels en de slotregel opgenomen.

#### 4\.3 Verbeelding

In deze paragraaf worden de op de verbeelding voorkomende bestemmingen benoemd en wordt kort toegelicht wat hiervoor in de regels vastgelegd is.

'Bedrijf' (Artikel 3)

Binnen de bestemming 'Bedrijf' zijn nutsvoorzieningen toegestaan ter plaatse van de aanduiding 'nutsvoorziening'; Deze nutsvoorzieningen dienen binnen het bouwvlak te worden gebouwd. De bouwhoogte van de nutsvoorzieningen is maximaal 3 meter. Daarnaast zijn bijbehorende bouwwerken, geen gebouwen zijnde, parkeer\-, groenvoorzieningen, kunstwerken en straatmeubilair en water en voorzieningen voor de waterhuishouding toegestaan.

'Groen' (Artikel 4)

Binnen de bestemming 'Groen' is het structurele groen van het plangebied geregeld. In de regels is een beperkte bebouwingsregeling opgenomen voor gebouwen (nutsvoorzieningen) en bouwwerken geen gebouwen zijnde (straatverlichting, straatmeubilair, en dergelijke) ten behoeve van de bestemming en eromheen gelegen openbaar gebied.

'Verkeer \- Verblijfsgebied' (Artikel 5)

Deze bestemming richt zich op de woonstraten en \-erven, waar het verblijfskarakter het belangrijkste is. Het belangrijkste verschil met de bestemming âVerkeerâ is dat in onderhavige bestemming ruimere bouwmogelijkheden zijn. De gronden zijn bestemd voor verblijfsgebieden, wegen en pleinen, voet\- en fietspaden, ondergrondse containers, gebouwen en bouwwerken (geen gebouwen zijnde), parkeer\-, speel\-, groenvoorzieningen en kunstwerken, water en voorzieningen voor de waterhuishouding, bouwwerken voor verlichting, ontmoetingsplekken en straatmeubilair, openbaar vervoersvoorzieningen en nutsvoorzieningen.

'Wonen' (Artikel 6)

De gronden waar de nieuwe woning gesitueerd zullen worden, worden bestemd als 'Wonen'. Dit geldt tevens voor de gronden achter de voorgevelrooilijn van de woningen.

De voor 'Wonen' aangewezen gronden zijn bestemd voor wonen, aan huis verbonden beroepsactiviteiten, tuinen en erven, parkeer\-, speel\- en groenvoorzieningen, water en voorzieningen voor de waterhuishouding, straatmeubilair en nutsvoorzieningen. Van de gebouwen binnen deze bestemming mag 30% van de vloeroppervlakte tot een maximum van 50 m2 gebruikt worden voor een aan huis gebonden beroep.

Hoofdgebouwen moeten binnen het bouwvlak worden gebouwd. Binnen de bestemming is Ã©Ã©n bouwvlak opgenomen. Binnen de bestemming moeten ter plaatste van de aanduiding 'aaneengebouwd' woningen aaneen worden gebouwd. Daarnaast mogen er bijbehorende bouwwerken en bouwwerken, geen gebouwen zijnde, zoals erf\- of perceelafscheidingen worden gebouwd. Op de verbeelding is de maximaal toegestane goot\- en bouwhoogte opgenomen.

Bijbehorende bouwwerken (bijvoorbeeld bijgebouwen) en overige bouwwerken (bouwwerken, geen gebouw zijnde) zijn, onder voorwaarden, ook toegestaan. De maatvoeringseisen van deze bouwwerken zijn opgenomen in de bouwregels.

In de regels van de bestemming is een afwijkingsbevoegdheid opgenomen ten behoeve van het toestaan van een bedrijf aan huis. Voor de afwijking gelden aanvullende voorwaarden voordat deze kan worden verleend.

***Overige regels***

Naast de bestemmingen en de genoemde algemene aanduidingsregel bevat het plan een aantal algemene regels over bijvoorbeeld begrippen, de wijze van meten, algemene afwijkingen en overgangsrecht. Deze min of meer standaardregels in bestemmingsplannen worden hier verder niet toegelicht.

### Hoofdstuk 5 Procedure

#### 5\.1 Vooroverleg

Met deze herverkaveling zijn geen belangen van het Rijk gemoeid, waardoor vooroverleg met de Rijksdiensten niet vereist is.

Gezien de beperkte impact van deze planherziening is eveneens geen vooroverleg met het waterschap gevoerd. Wel wordt het waterschap in kennis gesteld van het ter inzage leggen van het ontwerp, zodat eventuele opmerkingen in een zienswijze verwoord kunnen worden.

#### 5\.2 Zienswijzen

Het bestemmingsplan heeft vanaf 26 april 2022 gedurende zes weken ter inzage gelegen. Gedurende deze termijn is een ieder in de gelegenheid gesteld zienswijzen kenbaar te maken aan het College van burgemeester en wethouders. Er zijn geen zienswijzen naar voren gebracht. Het bestemmingsplan is op 24 november 2022 door het College van burgemeester en wethouders van de gemeente Oude IJsselstreek vastgesteld.

* 1\. https://www.nsl\-monitoring.nl/viewer/