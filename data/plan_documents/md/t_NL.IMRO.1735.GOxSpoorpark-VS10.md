xml version\="1\.0" encoding\="UTF\-8"?

Goor, herziening Spoorpark: Toelichting

direct naar inhoud van Toelichting

Goor, herziening Spoorpark

==========================

Toelichting

-----------

| Plan: | Goor, herziening Spoorpark |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1735\.GOxSpoorpark\-VS10 |

* Toelichting

* Bijlagen toelichting

* Regels

* Bijlagen regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging van het plangebied

+ 1\.3 De bij het plan behorende stukken

+ 1\.4 Huidig planologisch regime

+ 1\.5 Leeswijzer

* Hoofdstuk 2 Huidige situatie

+ 2\.1 Geschiedenis Goor

+ 2\.2 Beschrijving plangebied en omgeving

* Hoofdstuk 3 Planbeschrijving

+ 3\.1 Gewenste situatie

+ 3\.2 Verkeer en parkeren

* Hoofdstuk 4 Beleidskader

+ 4\.1 Rijksbeleid

+ 4\.2 Provinciaal beleid

+ 4\.3 Gemeentelijk beleid

* Hoofdstuk 5 Milieu\- en omgevingsaspecten

+ 5\.1 Geluid

+ 5\.2 Bodemkwaliteit

+ 5\.3 Luchtkwaliteit

+ 5\.4 Externe veiligheid

+ 5\.5 Milieuzonering

+ 5\.6 Ecologie

+ 5\.7 Archeologie \& Cultuurhistorie

+ 5\.8 Besluit milieueffectrapportage

+ 5\.9 Bezonning

* Hoofdstuk 6 Wateraspecten

+ 6\.1 Vigerend beleid

+ 6\.2 Waterparagraaf

* Hoofdstuk 7 Juridische planopzet

+ 7\.1 Inleiding

+ 7\.2 Opbouw van de regels

+ 7\.3 Bestemmingen

* Hoofdstuk 8 Economische uitvoerbaarheid

* Hoofdstuk 9 Vooroverleg, inspraak en zienswijzen

+ 9\.1 Vooroverleg

+ 9\.2 Inspraak en zienswijzen

### Hoofdstuk 1 Inleiding

#### 1\.1 Aanleiding

Dit bestemmingsplan heeft betrekking op het terrein tussen de Van Kollaan en de Roerdompstraat in Goor (hierna: het plangebied). Op dit terrein zijn op dit moment een bedrijfsverzamelgebouw, een aantal garageboxen en een garagebedrijf met parkeerplaats aanwezig. Het plangebied is sterk verouderd en geeft geen fraaie indruk.

De gemeente Hof van Twente is voornemens het terrein te herontwikkelen met een park in combinatie met woningbouw. Concreet gaat het om twee wooncomplexen, met in totaal 23 woningen in de vorm van rijwoningen en appartementen. De bebouwing krijgt qua uitstraling een relatie met het voormalige treinstation 'Goor\-West'.

De voorgenomen ontwikkeling past niet binnen de geldende bestemmingsplannen "Goor" en "Goor, herziening Jumbo e.o", waardoor een herziening van het bestemmingsplan noodzakelijk is. Voorliggend bestemmingsplan voorziet hierin. Aangetoond wordt dat de gewenste ontwikkeling vanuit ruimtelijk en planologisch oogpunt verantwoord is.

#### 1\.2 Ligging van het plangebied

Zoals in 1\.1 aangegeven ligt het plangebied aan de Van Kollaan en de Roerdompstraat in Goor. Het plangebied staat kadastraal bekend als gemeente Goor, sectie C, nummers 3534, 3535, 4206, 5239, 5816, 6008 en deels nummers 6375 en 7392\.

In afbeelding 1\.1 is de globale ligging van het plangebied in Goor (rode ster) en ten opzichte van de directe omgeving weergegeven (rode omlijning). Voor de exacte begrenzing van het plangebied wordt verwezen naar de verbeelding van dit bestemmingsplan.

| afbeelding "i_NL.IMRO.1735.GOxSpoorpark-VS10_0001.png"      Â |

| --- |

| *Afbeelding 1\.1: Ligging van het plangebied in Goor en ten opzichte van de directe omgeving (Bron: PDOK)*    Â |

#### 1\.3 De bij het plan behorende stukken

Het bestemmingsplan "Goor, herziening Spoorpark" bestaat uit de volgende stukken:

* verbeelding (tek.nr. NL.IMRO.1735\.GOxSpoorpark\-VS10\) en een renvooi;

* regels (met bijbehorende bijlagen)

Op de verbeelding zijn de bestemmingen van de in het plan begrepen gronden weergegeven. In de regels zijn bepalingen opgenomen om de uitgangspunten van het plan zeker te stellen. Het plan gaat vergezeld van een toelichting. De toelichting geeft een duidelijk beeld van het bestemmingsplan en van de daaraan ten grondslag liggende gedachten maar maakt geen deel uit van het juridisch bindende deel van het bestemmingsplan.

#### 1\.4 Huidig planologisch regime

##### 1\.4\.1 Algemeen

Het plangebied bevindt zich binnen de begrenzing van de bestemmingsplannen "Goor" en "Goor, herziening Jumbo e.o.". Deze bestemmingsplannen zijn respectievelijk vastgesteld op 30 oktober 2018 en 15 oktober 2019 door de gemeenteraad van de gemeente Hof van Twente.

Op basis van deze geldende bestemmingsplannen zijn de gronden van het plangebied voorzien van de enkelbestemmingen 'Bedrijf' en 'Woongebied'. Daarnaast geldt voor een deel van het plangebied de dubbelbestemmingen 'Waarde \- Archeologische verwachting 2' en 'Waarde \- Archeologie 2'. Verder geldt de gebiedsaanduiding 'milieuzone \- intrekgebied'.

In afbeelding 2\.1 is een uitsnede van de verbeelding van de geldende planologische situatie weergegeven. Hierna wordt nader op de geldende bestemmingen ingegaan.

| afbeelding "i_NL.IMRO.1735.GOxSpoorpark-VS10_0002.png"      Â |

| --- |

| *Afbeelding 1\.2: Uitsnede verbeelding geldend bestemmingsplan (Bron: www.ruimtelijkeplannen.nl)*    Â |

##### 1\.4\.2 Beschrijving bestemmingen

Bedrijf

De voor 'Bedrijf' aangewezen gronden zijn onder andere bestemd voor bedrijven en instellingen (zoals vermeld in de categorieÃ«n 1, 2 van de bij het bestemmingsplan behorende Staat van bedrijven), groenvoorzieningen, water, afvoer van water, verkeers\- en verblijfsdoeleinden, parkeervoorzieningen en openbare nutsvoorzieningen.

De gebouwen en overkappingen mogen alleen worden gebouwd binnen het bouwvlak. Ter plaatse van de aanduiding 'maximum goothoogte (m), maximum bouwhoogte (m)' bedraagt de goot\- en bouwhoogte maximaal de ter plaatse van de op de verbeelding aangegeven goot\- en bouwhoogte. Het bebouwingspercentage van het bouwvlak bedraagt maximaal het ter plaatse van de aanduiding 'maximum bebouwingspercentage (%)' aangegeven percentage.

Woongebied

De voor 'Woongebied' aangewezen gronden zijn onder andere bestemd voor het bestaand aantal woningen, een aan huis verbonden beroep, een bed \& breakfastvoorziening, groenvoorzieningen, speelvoorzieningen, water, parkeervoorzieningen en openbare nutsvoorzieningen.

De gebouwen en overkappingen mogen alleen worden gebouwd binnen het bouwvlak, met dien verstande dat uitsluitend ter plaatse van de aanduiding 'garage' bergingen en garageboxen met een maximale bouwhoogte van 3 meter of met een hellend dakvlak tot 4 meter ook buiten het bouwvlak mogen worden gebouwd. Ter plaatse van de aanduiding 'maximum goothoogte (m), maximum bouwhoogte (m)' bedraagt de goot\- en bouwhoogte maximaal de ter plaatse van de aanduiding aangegeven goot\- en bouwhoogte.

Waarde \- Archeologische verwachting 2 en Waarde \- Archeologie 3

De voor 'Waarde \- Archeologische verwachting 2' en 'Waarde \- Archeologie 3' aangewezen gronden zijn, behalve voor de andere daar voorkomende bestemmingen, mede bestemd voor het herstel en behoud van archeologische waarden.

Bouwwerken mogen niet worden gebouwd indien de bodem dieper dan 40 cm wordt geroerd, met uitzondering van bouwwerken met een oppervlakte kleiner dan 5\.000 m2.

Milieuzone \- intrekgebied

De gronden ter plaatse van de aanduiding 'milieuzone \- intrekgebied' zijn, behalve voor de daar voorkomende bestemmingen, mede bestemd voor de bescherming van de bodem\- en de (grond)waterkwaliteit ten behoeve van de drinkwatervoorziening. Ter plaatse van deze aanduiding mogen bouwwerken, geen gebouwen zijnde worden gebouwd, ten behoeve van drinkwatervoorzieningen tot een maximale bouwhoogte van 2 meter.

##### 1\.4\.3 Strijdigheid

De voorgenomen ontwikkeling is zowel qua gebruik\- als bouwmogelijkheden niet in overeenstemming met de ter plaatse geldende bestemmingsplannen. Om de gewenste ontwikkeling mogelijk te maken dient de planologische situatie te worden herzien. Voorliggend bestemmingsplan voorziet in het gewenste juridische planologisch kader om de voorgenomen herontwikkeling te kunnen realiseren.

#### 1\.5 Leeswijzer

Na deze inleiding wordt in Hoofdstuk 2 een beschrijving van de huidige situatie in het plangebied gegeven. Hoofdstuk 3 bevat de planbeschrijving. In Hoofdstuk 4 wordt ingegaan op het beleidskader. Hierin wordt het beleid van rijk, provincie Overijssel en de gemeente Hof van Twente beschreven. In Hoofdstuk 5 passeren alle relevante milieuthema's de revue. Hoofdstuk 6 gaat in op de wateraspecten. In de hoofdstukken 7Â en 8 wordt respectievelijk ingegaan op de juridische aspecten/planverantwoording en de economische uitvoerbaarheid van het project. Hoofdstuk 9 gaat in op de inspraak en vooroverleg.

### Hoofdstuk 2 Huidige situatie

#### 2\.1 Geschiedenis Goor

De stad Goor is ontstaan uit twee kleine kernen in de vroege Middeleeuwen, op de plaats waar de belangrijke weg van Deventer naar Duitsland via een verhoogde weg (Bandijk) het dal van het riviertje de Regge, waarover scheepvaart mogelijk was, passeerde. Hier verrees ook de parochiekerk. Goor kreeg in 1263 stadsrechten. De oudste kern was een omgrachte lintbebouwing langs de Kerkstraat. Een tweede kern, 't Schild, werd aan het eind van de dertiende eeuw ongeveer 500 meter in noordelijke richting gesticht, voor de poort van de mogelijk twaalfde \-eeuwse burcht Goor. Door een plan matige ophoging ontstond een ovaal plateau (Voor, Midden, Achter en Molenstraat), dat wel een gracht maar geen muur kende. In 1581 werd Goor door Staatse troepen belegerd, waarbij het stadje en de kerk veel schade leden.

De aanleg van de spoorlijn Zutphen\-Enschede, de spoorlijn Hellendoorn\-Neede en in mindere mate het graven van het Twentekanaal hebben de ontwikkeling van de textielindustrie gestimuleerd. Tot het begin van de twintigste eeuw bleef Goor een kleine stad met een slingerende lint bebouwing (Kerkstraat \- Grotestraat \- Hengevelderstraat) en twee kernen (zie afbeelding 2\.1, historische kaart van circa 1787\).

Vanaf 1900 breidde Goor zich voornamelijk in noordelijke en zuidelijke richting uit (zie afbeelding 2\.2, historische kaart van circa 1900\). Het centrum van Goor werd in de Tweede Wereldoorlog deels verwoest. Een deel van het centrum (Sterbuurt) van Goor kent daardoor voornamelijk naoorlogse bebouwing. Na de Tweede Wereldoorlog is Goor aan de randen planmatig uitgebreid met de naoorlogse uitbreidingswijken als De Whee, Heeckeren, 't Gijmink en Kevelhammerhoek

| afbeelding "i_NL.IMRO.1735.GOxSpoorpark-VS10_0003.png"      Â |

| --- |

| *Afbeelding 2\.1: Historische kaart circa 1787 (Bron: Provincie Overijssel)*    Â |

##### 2\.1\.1 Geschiedenis plangebied

In 1860 werd de spoorlijn tussen Zutphen en Enschede geopend met een station in Goor. Het station kwam te liggen ten zuiden van de kern. De komst van de spoorlijn en het station betekende een nieuw brandpunt van bedrijvigheid en stedelijkheid. Rondom het station verscheen al snel bebouwing en bedrijvigheid.

In 1910 werd de spoorlijn Neede\-Hellendoorn aangelegd. Deze liep in noordzuidelijk richting door Goor en had een aftakking naar de fabrieksterreinen ten noordwesten van het Schild (huidige TSB terrein).

Op de locatie van het plangebied heeft in de verleden Station Goor\-West gestaan. Station Goor\-West (geografische afkorting Gor) was een station aan de voormalige spoorlijn Neede \- Hellendoorn. Het station van Goor was voor personenvervoer geopend van 1 mei 1910 tot 15 januari 1935\. Tot 1972 is het nog in gebruik geweest voor goederenvervoer. Het ontwerp van dit station staat bekend als Standaardtype NH 2\. Ten tijde van het bestaan van dit station had Station Goor de naam Goor Zuid.

#### 2\.2 Beschrijving plangebied en omgeving

Het plangebied heeft betrekking op het terrein tussen de Roerdompstraat en de Van Kollaan, ten noordwesten van het centrum van Goor. De directe omgeving van het plangebied wordt gekenmerkt door woonfuncties en enkele bedrijfspercelen. Verder bevindt zich ten noorden van het plangebied een brandweerkazerne. Ten zuiden van het plangebied bevind zich de Jumbo supermarkt en overige detailhandel. Het plangebied wordt begrensd door Van Kollaan (oosten), de Patrijzenstraat (zuiden) en de Roerdompstraat (westen).

Het plangebied zelf bestaat in de huidige situatie uit verouderde bedrijfsbebouwing van een bedrijfsverzamelgebouw, een aantal garageboxen, een garagebedrijf en een nutsgebouw. Verder bestaat een deels van het plangebied uit een parkeerplaats. De locatie is grotendeels verhard en geeft een verpauperde indruk.

De ligging en begrenzing van het plangebied is middels een luchtfoto weergegeven in afbeelding 2\.2\. Het plangebied is hierbij indicatief aangegeven met de rode omlijning. Voor de exacte planbegrenzing wordt verwezen naar de verbeelding van dit bestemmingsplan. In afbeelding 2\.3 zijn straatbeelden vanaf de Van Kollaan en de Roerdompstraat weergegeven.

| afbeelding "i_NL.IMRO.1735.GOxSpoorpark-VS10_0004.png"      Â |

| --- |

| *Afbeelding 2\.2: Huidige situatie plangebied (Bron: provincie Overijssel)*    Â |

| afbeelding "i_NL.IMRO.1735.GOxSpoorpark-VS10_0005.png"      Â |

| *Afbeelding 2\.3: Straatbeelden situatie plangebied (Bron: GoogleStreetview)*    Â |

### Hoofdstuk 3 Planbeschrijving

In hoofdstuk 2 is ingegaan op de huidige situatie in het plangebied. Dit hoofdstuk gaat in op de voorgenomen ontwikkeling.

#### 3\.1 Gewenste situatie

##### 3\.1\.1 Algemeen

Door een prominente planlocatie te herontwikkelen ten behoeve van een park met woningbouw wordt ter plaatse een (beeld)kwaliteitsslag behaald en wordt een positieve bijdrage aan de woningvraag binnen de stad Goor en de gemeente Hof van Twente geleverd. Concreet voorziet het voornemen in het realiseren van 23 wooneenheden. In voorliggend geval wordt alle bestaande bebouwing in het plangebied gesloopt. Tevens wordt de overtollige erfverharding verwijderd.

Gezien de locatie van het plangebied binnen het de bebouwde kom van Goor is dit een passende functie. Naast het vorenstaande worden met de voorgenomen ontwikkeling 36 parkeerplaatsen gerealiseerd. Hierna wordt nader ingegaan op het de planbeschrijving.

##### 3\.1\.2 Gewenste situering en ruimtelijke (beeld)kwaliteit

De woongebouwen krijgen de namen Stationsgebouw en Overslaggebouw, verwijzend naar het vroegere treinstation Goor\-West in het plangebied (zie hiervoor ook paragraaf 2\.2). De bebouwing krijgt een soortgelijke karakteristiek en uitstraling als het toenmalige stations\- en overslaggebouw van het treinstation. In het Stationsgebouw komen rijwoningen en appartementen. In het Overslaggebouw komen in totaal acht rijwoningen. De gebouwen worden met de voorgevel aan de Roerdompstraat gesitueerd.

In afbeelding 3\.1 zijn schetsbeelden van de beoogde woongebouwen weergegeven. Opgemerkt wordt dat dit voorlopige schetsen zijn. Ten tijde van de aanvraag van de omgevingsvergunning voor het bouwen wordt het bouwplan concreet gemaakt.

| afbeelding "i_NL.IMRO.1735.GOxSpoorpark-VS10_0006.png"      Â |

| --- |

| *Afbeelding 3\.1: Inrichtingsplan (Bron: DAD / Architectuur)*   Â |

Aan de Van Kollaan, achter de woongebouwen, wordt een hoogwaardig park aangelegd met parkbomen, prairie beplanting, voet\- en fietspaden en voorzieningen voor waterberging\- en infiltratie. Daarnaast wordt een kunstobject gerealiseerd in de vorm van een spoorbaan met treinblok en seininstallatie. Zie hiervoor ook het in Bijlage 1Â opgenomen inrichtingsplan. Opgemerkt wordt dat dit een voorlopige schets is. Ten tijde van de aanvraag van de omgevingsvergunning wordt de inrichting concreet gemaakt.

Het volledige plangebied wordt op zorgvuldige wijze ingepast. Groenadviseursbureau H.A. ten Have heeft in het kader van voorgenomen ontwikkeling een inrichtingsplan opgesteld. In afbeelding 3\.2 is een uitsnede van dit inrichtingsplan weergegeven.

| afbeelding "i_NL.IMRO.1735.GOxSpoorpark-VS10_0007.png"      Â |

| --- |

| *Afbeelding 3\.2: Inrichtingsplan (Bron: Groenadviseursbureau H.A. ten Have)*   Â |

#### 3\.2 Verkeer en parkeren

##### 3\.2\.1 Algemeen

Bij het opstellen van bestemmingsplannen moet rekening worden gehouden met de extra verkeersgeneratie en parkeerbehoefte die ontstaat door een nieuwe ontwikkeling.

De gemeente Hof van Twente heeft eigen parkeernormen vastgesteld. De parkeernormen maken onderscheid in functie, verstedelijkingsgraad en stedelijke zone. In de parkeernormering wordt uitgegaan van de parkeercijfers uit de CROW\-publicatie 317 van oktober 2012\.

Uitgegaan kan worden van de volgende uitgangspunten:

* Verstedelijkingsgraad: weinig stedelijk;

* Stedelijke zone: rest bebouwde kom.

In de publicatie van het CROW is de parkeerbehoefte en de verkeersgeneratie per functie uiteengezet. Daarnaast wordt hierin een minimaal en maximaal aantal verkeersbewegingen voor de functies aangegeven. In voorliggend geval is van het gemiddelde uitgegaan.

Binnen de hoofdgroep 'wonen' zijn de kencijfers gekoppeld aan het type woning in combinatie met het prijssegment. In dit geval wordt alleen uitgegaan van:

* 'Koop, huis, tussen/hoek' of 'huurhuis vrije sector';

* 'Huur, etage, midden'.

##### 3\.2\.2 Parkeren

Voor de rijwoningen bedraagt de gemiddelde parkeerbehoefte 2 parkeerplaatsen per woning. In totaal worden 16 rijwoningen gerealiseerd, de parkeerbehoefte bedraagt daarom 16 \* 2 \= 32 parkeerplaatsen.

Voor de appartementen bedraagt de gemiddelde parkeerbehoefte 1,4 parkeerplaatsen per appartement. In totaal worden 7 appartementen gerealiseerd, de parkeerbehoefte bedraagt daarom 7 \* 1,4 \= 9,8 parkeerplaatsen.

De parkeerbehoefte als gevolg van de voorgenomen ontwikkeling bedraagt afgerond 42 parkeerplaatsen in totaal. Opgemerkt wordt dat in de bestaande situatie sprake is van garageboxen en een garagebedrijf aan de Roerdompstraat zijn. Voor het garagebedrijf geldt een parkeernorm van 1,05 perkeerplaatsen per 100 m2 bvo. Het bedrijf had een oppervlak van 516 m2 en daarmee een parkeerdruk van 6 parkeerplaatsen. Deze parkeerbehoefte werd ingevuld in de openbare rondom het plangebied en komt met de voorgenomen ontwikkeling permanent te vervallen.

In dit geval worden 36 parkeerplaatsen in het plangebied gerealiseerd in vorm van langsparkeerplekken aan de Roerdompstraat en een parkeerterrein tussen de twee woongebouwen. Zie hiervoor ook afbeelding 3\.2\. De overige parkeerbehoefte kan \- net als in de bestaande situatie \- worden ingevuld in de openbare ruimte rondom het plangebied. Per saldo is er dan ook geen sprake van extra parkeerdruk op de omgeving. Er wordt daarmee in de parkeerbehoefte voorzien.

##### 3\.2\.3 Verkeer

Voor de rijwoningen bedraagt de gemiddelde verkeersgeneratie 7,4 verkeersbewegingen per woning per weekdagetmaal. In totaal bedraagt de verkeergeneratie voor de rijwoningen daarom (16 \* 7,4 \=) 118,4\. Voor de appartementen bedraagt de gemiddelde verkeersgeneratie 4,1 verkeersbewegingen per appartement per weekdagetmaal. In totaal bedraagt de verkeergeneratie voor de appartementen daarom (7 \* 4,1 \=) 28,7\. In totaal is daarmee sprake van afgerond 148 verkeersbewegingen per weekdagetmaal.

De ontsluiting van parkeerplaatsen vindt plaats op de Roerdompstraat. Deze weg heeft voldoende capaciteit om het verkeer afkomstig van het plangebied op een vlotte en veilige manier af te wikkelen. De beoogde ontsluiting van het plangebied op de hiervoor genoemde weg is verkeersveilig. Op dit moment zijn in het plangebied onder andere een garageboxen en een autoberdrijf aanwezig. Aannemelijk is dat voor dergelijke functies grotere voertuigen van en naar het plangebied rijden. Deze verkeersgeneratie komt te vervallen.

Gelet op het vorenstaande is geen sprake van een onevenredige toename van de verkeersbewegingen. De omliggende infrastructuur is in voldoende mate ingericht om de verkeersbewegingen eenvoudig en veilig af te wikkelen.

##### 3\.2\.4 Conclusie

Gezien het vorenstaande wordt geconcludeerd dat de aspecten verkeer en parkeren geen belemmering vormen voor de voorgenomen ontwikkeling.

### Hoofdstuk 4 Beleidskader

Dit hoofdstuk beschrijft, voor zover van belang, het rijks\-, provinciaal, regionaal en gemeentelijk beleid. Naast de belangrijkste algemene uitgangspunten worden de specifieke voor dit plangebied geldende uitgangspunten weergegeven. Het beleid is in dit bestemmingsplan afgewogen en doorvertaald op de verbeelding en in de regels.

#### 4\.1 Rijksbeleid

##### 4\.1\.1 Nationale omgevingsvisie (NOVI)

###### 4\.1\.1\.1 Algemeen

Nederland staat voor grote uitdagingen die van invloed zijn op onze fysieke leefomgeving. Complexe opgaven zoals verstedelijking, verduurzaming en klimaatadaptatie zijn nauw met elkaar verweven. Dat vraagt een nieuwe, integrale manier van werken waarmee keuzes voor onze leefomgeving sneller en beter gemaakt kunnen worden. De Nationale Omgevingsvisie (NOVI) zorgt voor een gezamenlijke aanpak die leidt tot een duurzaam perspectief voor onze leefomgeving. Dit is nodig om onze doelen te halen en is een zaak van overheid en samenleving.

###### 4\.1\.1\.2 Vier prioriteiten

Aan de hand van een toekomstperspectief op 2050 brengt de NOVI de langetermijnvisie in beeld. Op nationale belangen wil het Rijk sturen en richting geven. Dit komt samen in vier prioriteiten.

**Ruimte voor klimaatadaptatie en energietransitie**Nederland moet zich aanpassen aan de gevolgen van klimaatverandering. In 2050 is Nederland klimaatbestendig en waterrobuust. Dit vraagt om maatregelen in de leefomgeving, waarmee tegelijkertijd de leefomgevingskwaliteit verbeterd kan worden en kansen voor natuur geboden kunnen worden. In 2050 heeft Nederland daarnaast een duurzame energievoorziening. Dit vraagt echter om ruimte. Door deze ruimte zoveel mogelijk te clusteren, wordt versnippering van het landschap voorkomen en wordt de ruimte zo efficiÃ«nt mogelijk benut. Het Rijk zet zich in door het maken van ruimtelijke reserveringen voor het hoofdenergiesysteem op nationale schaal.

**Duurzaam economisch groeipotentieel**

Nederland werkt toe naar een duurzame, circulaire, kennisintensieve en internationaal concurrerende economie in 2050\. Daarmee kan ons land zijn positie handhaven in de top vijf van meest concurrerende landen ter wereld. Er wordt ingezet op een innovatief en sterk vestigingsklimaat met een goede quality of life. Belangrijk is wel dat onze economie toekomstbestendig wordt, oftewel concurrerend, duurzaam en circulair.

**Sterke en gezonde steden en regio's**

Er zijn vooral in steden en stedelijke regio's nieuwe locaties nodig voor wonen en werken. Het liefst binnen de bestaande stadsgrenzen, zodat de open ruimten tussen stedelijke regio's behouden blijven. Dit vraagt optimale afstemming op en investeringen in mobiliteit. Dit betekent dat voorafgaand aan de keuze van nieuwe verstedelijkingslocaties helder moet zijn welke randvoorwaarden de leefomgevingskwaliteit en \-veiligheid daar stelt en welke extra maatregelen nodig zijn wanneer er voor deze locaties wordt gekozen. Zo blijft de gezondheid in steden en regio's geborgd.

**Toekomstbestendige ontwikkeling van het landelijk gebied**

Er ontstaat een nieuw perspectief voor de Nederlandse landbouwsector als koploper in de duurzame kringlooplandbouw. Een goed verdienpotentieel voor de bedrijven wordt gecombineerd met een minimaal effect op de omgevingskwaliteit van lucht, bodem en water. In alle gevallen zet het Rijk in op ontwikkeling van de karakteristieke eigenschappen van het Nederlandse landschap. Dit vertegenwoordigt een belangrijke cultuurhistorische waarde. Verrommeling en versnippering, bijvoorbeeld door wildgroei van distributiecentra, is ongewenst en wordt tegengegaan.

###### 4\.1\.1\.3 Afwegingsprincipes

De druk op de fysieke leefomgeving in Nederland is zo groot, dat belangen soms botsen. Het streven is combinaties te maken en win\-win situaties te creÃ«ren, maar dit is niet altijd mogelijk. Soms zijn er scherpe keuzes nodig en moeten belangen worden afgewogen. Hiertoe gebruikt de NOVI drie afwegingsprincipes:

* 1\. Combinatie van functies gaan voor enkelvoudige functies. In het verleden is scheiding van functies vaak te rigide gehanteerd. Met de NOVI wordt gezocht naar maximale combinatiemogelijkheden tussen functies, gericht op een efficiÃ«nt en zorgvuldig gebruik van onze ruimte;

* 2\. Kenmerken en identiteit van een gebied staan centraal. Het verschilt tussen gebieden wat de optimale balans is tussen bescherming en ontwikkeling en tussen concurrentiekracht en leefbaarheid. Sommige opgaven en belangen wegen in het ene gebied zwaarder dan in het andere;

* 3\. Afwentelen wordt voorkomen. Het is van belang dat de leefomgeving zoveel mogelijk voorziet in mogelijkheden en behoeften van de huidige generatie inwoners, zonder dat dit ten komst gaat van die van toekomstige generaties.

###### 4\.1\.1\.4 Toetsing aan de NOVI

In voorliggend geval betreft een project waarbij geen nationale belangen in het geding zijn en er is geen sprake van enige belemmering met betrekking tot de prioriteiten zoals verwoord in de NOVI. Bij het uitwerken van het plan zijn de kenmerken en identiteit van het gebied centraal gesteld. Geconcludeerd wordt dat de NOVI geen belemmering vormt voor de in dit bestemmingsplan opgenomen ontwikkeling.

##### 4\.1\.2 Ladder voor duurzame verstedelijking

###### 4\.1\.2\.1 Algemeen

In de Structuurvisie Infrastructuur en Ruimte (SVIR) is de ladder voor duurzame verstedelijking geÃ¯ntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3\.1\.6, lid 2\) opgenomen. Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij geldt een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt.

Teneinde een ontwikkeling adequaat te kunnen toetsen aan de ladder is het noodzakelijk inzicht te geven in de begrippen 'bestaand stedelijk gebied' en 'stedelijke ontwikkeling'.

In het Bro zijn in artikel 1\.1\.1 definities opgenomen voor:

* bestaand stedelijk gebied: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

* stedelijke ontwikkeling: Â´ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.'

Bij het beschrijven van de behoefte dient te worden uitgegaan van het saldo van de aantoonbare vraag naar de voorgenomen ontwikkeling (de komende tien jaar, zijnde de looptijd van het bestemmingsplan) verminderd met het aanbod in planologische besluiten, ook als het feitelijk nog niet is gerealiseerd (harde plancapaciteit).

###### 4\.1\.2\.2 Toetsing aan de Ladder

Wat betreft de 'Ladder voor duurzame verstedelijking' wordt opgemerkt dat deze van toepassing is bij nieuwe stedelijke ontwikkelingen (3\.1\.6 Bro).

Er is geen ondergrens bepaald voor wat een 'stedelijke ontwikkeling' is. Op basis van jurisprudentie blijkt dat de vraag of sprake is van een stedelijke ontwikkeling wordt bepaald door de aard en omvang (toename van bebouwing of ruimtegebruik) van die ontwikkeling, in relatie tot de omgeving. Uit afdelingsjurisprudentie blijkt dat voor het realiseren van woningen geldt, dat woningbouwlocaties vanaf twaalf woningen worden beoordeeld als een stedelijke ontwikkeling die ladderplichtig is. Hieronder worden deze uitspraken weergegeven:

* 11 woningen geen nieuwe stedelijke ontwikkeling (ABRvS 16 september 2015; ECLI:NL:RVS:2015:2921\)

* 12 woningen wel een nieuwe stedelijke ontwikkeling (ABRvS 25 maart 2015; ECLI:NL:RVS:2015:953\).

Het begrip "woningbouwlocatie" (zoals opgenomen in de omschrijving van het begrip "stedelijke ontwikkeling" in artikel 1\.1\.1\. Bro) is niet nader gedefinieerd. In de praktijk speelt daarom regelmatig de vraag, hoe bepaald moet worden wanneer woningen Ã©Ã©n woningbouwlocatie vormen. Er is sprake van Ã©Ã©n woningbouwlocatie als er tussen de te realiseren woningen, ruimtelijke en functionele samenhang bestaat. Uit de jurisprudentie volgt dat daarvoor onder meer betekenis toekomt aan de onderlinge afstand tussen de woningen.

In voorliggend geval is dan ook sprake van een ladderplichtige ontwikkeling aangezien het voorliggend bestemmingsplan planologische kaders biedt voor de realisatie van maximaal 23 woningen op een locatie die kan worden aangemerkt als een "woningbouwlocatie". Hiermee is, in relatie tot het bestande planologisch regime, sprake van een ontwikkeling die aan te merken is als een nieuwe stedelijke ontwikkeling. Daarom moet een antwoord worden gegeven op onderstaande vragen:

Artikel 3\.1\.6 lid 2 van de Bro geeft aan dat de toelichting van een ruimtelijk plan dat een nieuwe stedelijke ontwikkeling mogelijk maakt, moet voldoen aan een aantal voorwaarden:

* a. er wordt beschreven dat de voorgenomen stedelijke ontwikkeling voorziet in een behoefte;

* b. indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

**Wat is het ruimtelijk verzorgingsgebied?**

Voordat de behoefte in beeld kan worden gebracht, moet ten eerste duidelijk zijn wat het ruimtelijk verzorgingsgebied voor de ontwikkeling betreft. De behoefte moet worden bepaald binnen het ruimtelijk verzorgingsgebied van de woningbouwontwikkeling. De aard en de omvang van de ontwikkeling zijn leidend voor het schaalniveau waarop de ruimtebehoefte moet worden afgewogen.

Voorliggend plan voorziet in het realiseren van 23 woningen. De nieuwbouwplannen in de gemeente Hof van Twente worden onder andere op regionaal niveau met elkaar afgestemd binnen de regio Twente. Deze afstemming bestaat onder meer uit het verdelen van de door de provincie toegestane woningaantallen, waarbij op basis van de woningbehoefteraming de plannen verdeeld worden over de tot de regio behorende gemeenten, en hun onderliggende kernen. De kwalitatieve vertaalslag naar type woningen, prijsklassen, doelgroepen etc. wordt op lokaal niveau gemaakt en ook de realisatie is een gemeentelijke activiteit.

Feitelijk is er dus sprake van een lokaal woningbouwprogramma waarvan regionaal is afgestemd dat de totale productie binnen de door de provincie gestelde bandbreedte blijft. Het ruimtelijk verzorgingsgebied kan gelet op het feit dat in voorliggend geval vooral voor de lokale behoefte wordt gebouwd worden beperkt tot de gemeente Hof van Twente en de direct omliggende gemeenten/kernen.

**Beschrijving van de behoefte aan de voorgenomen ontwikkeling**

*Algemeen*

De provincie Overijssel, de Overijsselse gemeenten, WoON Twente en hun partners werken al jaren samen aan een kwantitatieve en kwalitatieve balans op de woningmarkt. De partijen maken periodiek meerjarige afspraken over opgaven en ambities. Op basis van deze samenwerking zijn ook met betrekking tot de woningbouwontwikkeling in Twente regionaal afspraken gemaakt. Voor de periode 2021\-2025 hebben deze afspraken vorm gekregen middels de op 17 maart 2021 vastgestelde 'Regionale Woonagenda Twente'.

In deze woonagenda wordt geschetst wat de komende jaren de prioriteiten zijn op Twentse woningmarkt en hoe de Twentse gemeenten hieraan gaan werken. De woonagenda is het kompas van gemeenten en provincie in relatie tot de woningmarkt.

De opgaven waar de partijen voor staan zijn groot. De druk op de woningmarkt en de woningtekorten zijn hoog. Steeds meer huishoudens hebben moeite de gewenste woning te kopen of huren in Twente. Alle partijen voelen de urgentie daar wat aan te doen. Er zullen de komende jaren veel nieuwe woningen bijgebouwd moeten worden, maar er moeten ook manieren worden gevonden om de dynamiek en slaagkansen te vergroten. De druk op de woningmarkt is echter niet de enige uitdaging, ook de investeringsopgave in bestaande wijken en transformatielocaties, de verduurzaming van de woningvoorraad en de huisvesting van bijzondere doelgroepen vragen aandacht. Tot slot, maar niet in de laatste plaats, kan wonen niet los gezien worden van regionale opgaven zoals verstedelijking, de vitaliteit van de dorpen en steden en de transitie van het platteland. Wonen vormt in deze grote opgaven immers een belangrijke sleutelfunctie.

**Kwantitatieve behoefte**

*Algemeen*

Voor de provincie Overijssel geldt dat sprake is van een forse woningbouwambitie. In de periode tot 2030 moeten 60\.000 woningen worden bijgebouwd. Hierdoor is er sprake van een flinke versnellingsopgave. De ambitie om 60\.000 woningen toe te voegen is provincie breed en gericht op het snel oplossen van de woningnood in grote delen van de provincie en in verschillende segmenten. De ambitie is opgebouwd uit drie elementen:

* 1\. de beschikbare woningbehoefteprognoses tot 2030;

* 2\. het naar voren halen van de woningbehoefte die ontstaat na 2030, en;

* 3\. een extra impuls om bij te dragen aan het oplossen van de actuele woningnood in Nederland.

Op basis van deze drie elementen vult de regio Twente circa 1/3 deel van de ambitie om 60\.000 woningen in Overijssel toe te voegen, de regio West Overijssel circa 2/3 deel. De druk op West\-Overijssel is immers groter door een toenemende trek vanuit de Randstad en andere landsdelen en voornamelijk de aantrekkingskracht van de regio Zwolle (en in mindere mate ook Deventer).

Concreet betekent het dat de regio Twente ambieert om tot 2030 in totaal circa 20\.000 tot 22\.000 woningen toe te voegen.

Op basis van de prognoses van de huishoudensgroei tussen 2020 en 2030 en de benodigde ruimere programmering is een behoefte van ruim 15\.000 woningen te verwachten tot 2030\. Dit aantal wordt gedefinieerd als de lokale behoefte.

Daarnaast heeft Twente een extra woningbouwambitie/\-opgave op basis van onder andere de (gedeeltelijke) inloop van het huidige woningtekort (circa 3%), de krapte op de woningmarkt, de verstedelijkingsopgaven en de toenemende migratiestromen vanuit de Randstad en andere landsdelen. Deze extra woningbouwambitie\-opgave bedraagt voor Twente circa 5\.000 tot 7\.000 woningen tot 2030\.

De noodzakelijk acties bestaan hiermee uit:

* Realiseren harde plannen tot 2025;

* Zachte plannen hard maken en realiseren tussen nu en 2030;

* Op zoek naar locaties voor uitbreiding tot 2025 en realiseren tot 2030\.

De onderstaande tabel geeft per gemeente de netto harde en zachte plancapaciteit weer per 1\-1\-2020\. Daarnaast is de woningbouwopgave tot 2030 weergegeven.

| afbeelding "i_NL.IMRO.1735.GOxSpoorpark-VS10_0008.png"      Â |

| --- |

| *Afbeelding 4\.1 Woningbouwopgave regio Twente (Bron: Regionale Woonagenda Twente)*   Â |

Het bovenstaande aantal van 14\.130 vormt een voorstelling van het mogelijke aanbod op basis van de harde en zachte plannen per 1\-1\-2020\. De uiteindelijke vraag en behoefte van 15\.782 dient echter ingevuld te worden op basis van de wens om te sturen op kwaliteit. Het aantal van 5\.000\-7\.000 betreft de extra ambitie/opgave, waarbij ook hier het samen sturen op kwaliteit leidend is. De juiste woning op de juiste plek, inspelend op de kwalitatieve woningbehoefte en een goede bijdrage leverend aan de leefbaarheid en kwaliteit van wijken/buurten in de steden, de dorpen en het platteland.

*Opgave 2021\-2025*

Tot 2025 ligt de focus op het realiseren van de bestaande harde plancapaciteit. Dit zijn de woningbouwprojecten waarmee de gewenste versnelling ingevuld kan worden. Belangrijke kanttekening daarbij is wel dat de harde plancapaciteit getoetst wordt op basis van het kwalitatief afwegingskader. Uitgangspunt is een woning voor iedereen: ruim baan voor de lokale behoefte, inbreiding, herstructurering en transformatie. Dit wil onder andere zeggen dat bij inbreidingsplannen waarbij binnen vijf jaar kan worden gestart met de realisatie geen kwantitatieve kaders gelden.

Daarnaast moet de opgave voor de periode vanaf 2025 voorbereid worden. In deze periode moeten zachte plannen hard worden gemaakt en moet ook al een deel van deze nieuwe toegevoegde harde plancapaciteit worden gerealiseerd om de totale woningbouwopgave tot 2030 te halen. Daarvoor is de realisatie van 2\.000 woningen per jaar noodzakelijk. Daarnaast moet worden gezocht naar extra bouwlocaties zodat ook in de periode tot 2030 de gewenste snelheid in woningbouwproductie gehaald kan worden.

*Opgave tot 2030*

Zoals blijkt uit de tabel in afbeelding 4\.1 is de bestaande harde plancapaciteit circa 8\.300 woningen. Voor het realiseren van de woningbouwambitie van circa 20\.000 \- 22\.000 woningen tot 2030 is een uitbreiding van de harde plancapaciteit met minimaal 11\.700 woningen nodig. Deze uitbreiding is voor een deel in te vullen door de bestaande zachte plancapaciteit (circa 5\.800 woningen) om te zetten in harde plancapaciteit (mits passend binnen de kwalitatieve kaders). Aanvullend daarop moet 'ruimte' gemaakt worden voor nog eens zo'n 6\.000 woningen.

*Toetsing van het initiatief*

In voorliggend geval is sprake van een woningbouwontwikkeling waarbij in totaal 23 woningen worden gerealiseerd. Dit betreft een toevoeging aan de woningvoorraad van 16 rijwoningen en zeven appartementen. Gezien de woningbouwopgave tussen 2021 en 2025, en tot 2030, wordt gesteld dat hiermee sprake is van een ontwikkeling die past binnen de aantoonbare kwantitatieve woningbouwbehoefte binnen de regio Twente.

**Kwalitatieve behoefte**

*Algemeen*

Twente is en blijft een regio van de menselijke maat. Het is belangrijk dat er voor iedere woningzoekende een passende, betaalbare en niet in de laatste plaats kwalitatief goede woning is. Vertrekpunt van de regionale Woonagenda is het lokaal Ã©n regionaal blijven bieden van de woningen waar huidige en toekomstige inwoners behoefte aan hebben.

Dat betekent dat gemeenten door nieuwbouw, transformatie en herstructurering woningen toevoegen die goed aansluiten op de bestaande en toekomstige vraag. Dat vraagt om een toekomstgericht kwalitatief programma op lokaal en regionaal niveau, alsmede om het inlopen van woningtekorten en de realisatie van voldoende woningen voor de groeiende behoefte. Maar ook vraagt het om maatregelen en strategieÃ«n om de bestaande woningvoorraad toegankelijker te maken, onder andere door de doorstroming binnen de woningvoorraad te bevorderen.

De Regionale Woonagenda Twente bevat met name ten aanzien van de kwantitatieve behoefte informatie waar gemeenten bij de uit te voeren laddertoets gebruik van kunnen maken. Ten aanzien van de kwalitatieve behoefte wordt in 2021 een kwalitatieve monitor opgezet aan de hand waarvan de gemeenten in de relevante woningmarktregio invulling kunnen geven aan het kwalitatieve aspect van de verantwoordingsplicht.

Wel onderscheidt de woonagenda drie verschillende ruimtelijke strategieÃ«n. Deze geven richting aan de ontwikkeling en geven aan waar in een gebied het accent op ligt, maar dienen niet als dwingend kader. De strategieÃ«n kenmerken vooral de verschillen tussen de steden, dorpen en het buitengebied. Er kunnen zich meerdere ruimtelijke woonstrategieÃ«n binnen een stad, dorp of gemeente bevinden.

*Hof van Twente*

Voor de gemeente Hof van Twente geldt de woonstrategie 'wonen langs de radialen'. Hier is het uitgangspunt het wonen langs de radialen in de grote kernen met een goed voorzieningenniveau en die goed bereikbaar zijn. Het gaat dan om kernen met een goede ontsluiting op de A\-, N\- en spoorwegen en die een breed aanbod en mix van dorps, groenstedelijke en suburbane woonmilieus kunnen bieden. Voor de radialen wordt aangesloten op de Omgevingsvisie/ Omgevingsagenda Oost. De unieke kwaliteit van deze kernen is dat je er relatief rustig en ruim kunt wonen, met goede basisvoorzieningen binnen handbereik. De behoefte aan dergelijke woonmilieus is groot. Er worden kansen gezien om in deze kernen woningen en milieus toe te voegen, om daarmee ook de vitaliteit en economie van de kernen kracht bij te zetten.

*Toetsing van het initiatief*

Voorliggende ontwikkeling gaat uit van de realisatie van 23 woningen met een gedifferentieerd aanbod. Door de mix van rijwoningen en appartementen wordt voorzien in een aanbod dat past binnen de kwalitatieve woningbouwbehoefte. De woningen zijn immers geschikt voor een verscheidenheid aan doelgroepen, waaronder senioren, en dragen hiermee tevens bij aan de doorstroming op de woningmarkt. Voor het overige wordt verwezen naar paragraaf 4\.3 waar wordt getoetst aan het gemeentelijke woonbeleid. Geconcludeerd wordt dat voorliggend bestemmingsplan aantoonbaar past binnen de (regionale) kwalitatieve woningbouwbehoefte.

**Ligt de ontwikkeling binnen of buiten bestaand stedelijk gebied?**

De ruimtevraag moet bij voorkeur worden opgevangen in het bestaand stedelijk gebied. Op basis van gebied specifieke situaties dient bepaald te worden wat wordt ervaren als stedelijk gebied. In het Bro is in artikel 1\.1\.1 een definitie opgenomen voor bestaand stedelijk gebied. De definitie luidt: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

In voorliggend geval betreft het plangebied een binnenstedelijke locatie in de kern Goor. Met de voorgenomen herontwikkeling wordt de ruimtevraag naar woningen binnen het bestaande stedelijk gebied opgevangen en is er sprake van zuinig en zorgvuldig ruimtegebruik.

###### 4\.1\.2\.3 Conclusie

Geconcludeerd wordt dat voorliggende ontwikkeling voldoet aan de ladder voor duurzame verstedelijking.

##### 4\.1\.3 Conclusie toetsing van het initiatief aan het rijksbeleid

Geconcludeerd wordt dat er geen sprake is van strijd met het rijksbeleid.

#### 4\.2 Provinciaal beleid

Het provinciaal beleid is verwoord in tal van plannen. Het belangrijkste plan betreft de Omgevingsvisie Overijssel, welke is verankerd in de Omgevingsverordening. De provincie Overijssel heeft een speerpunt in het beleid om de leefbaarheid op het platteland te stimuleren, onderliggend planvoornemen past hier uitstekend in.

##### 4\.2\.1 Omgevingsvisie Overijssel (2017\)

De Omgevingsvisie is een integrale visie waarin de beleidsambities en doelstellingen staan die van provinciaal belang zijn voor de ontwikkeling van de fysieke leefomgeving van Overijssel. Het uitgangspunt is gericht op het jaar 2030\. De visie biedt kaders in de vorm van ontwikkelingsperspectieven voor de groene omgeving en stedelijke omgeving. Daarbinnen krijgen gemeenten, waterschappen, maatschappelijke organisaties en andere initiatiefnemers mogelijkheden om ruimtelijke ontwikkelingen te realiseren.

De opgaven en kansen waar de provincie Overijssel voor staat, zijn verwerkt in centrale beleidsambities voor negen beleidsthema's. Deze beleidsthema's worden benaderd vanuit de overkoepelende rode draden duurzaamheid, ruimtelijke kwaliteit en sociale kwaliteit.

* Duurzame ontwikkeling voorziet in de behoefte van de huidige generatie, zonder voor toekomstige generaties de mogelijkheden in gevaar te brengen om ook in hun behoeften te voorzien.

* Ruimtelijke kwaliteit is datgene wat de ruimte geschikt maakt en houdt voor wat voor mens, plant en dier belangrijk is. Ruimtelijke kwaliteit gaan vooral over 'goed': mooi, functioneel en toekomstbestendig.

* Sociale kwaliteit gaat over het welzijn of 'goed voelen' van de mens. In de omgevingsvisie gaat het over het welzijn van de mens in relatie tot de fysieke leefomgeving.

##### 4\.2\.2 Omgevingsverordening Overijssel (2017\)

De provincie beschikt over een palet aan instrumenten waarmee zij haar ambities realiseert. Het gaat er daarbij om steeds de meest optimale mix van instrumenten toe te passen, zodat effectief en efficiÃ«nt resultaat wordt geboekt voor alle ambities en doelstellingen van de Omgevingsvisie. EÃ©n van de instrumenten om het beleid uit de Omgevingsvisie te laten doorwerken is de Omgevingsverordening Overijssel. De Omgevingsverordening is het provinciaal juridisch instrument dat wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch geborgd is. Er wordt nadrukkelijk gestuurd op ruimtelijke kwaliteit en duurzaamheid. Uitgangspunt is dat verstedelijking en economische activiteiten gebundeld worden ten behoeve van een optimale benutting van bestaand bebouwd gebied.

##### 4\.2\.3 Uitvoeringsmodel Omgevingsvisie Overijssel 2017

De opgaven, kansen, beleidsambities en ruimtelijke kwaliteitsambities voor de provincie zijn in de Omgevingsvisie Overijssel 2017 geschetst in ontwikkelingsperspectieven voor de groene omgeving en stedelijke omgeving.

Om de ambities van de provincie waar te maken, bevat de Omgevingsvisie een uitvoeringsmodel. Dit model is gebaseerd op drie niveaus, te weten:

* 1\. Of \- generieke beleidskeuzes;

* 2\. Waar \- ontwikkelingsperspectieven;

* 3\. Hoe \- gebiedskenmerken.

Bij een initiatief voor bijvoorbeeld woningbouw, een nieuwe bedrijfslocatie, toeristisch\-recreatieve voorzieningen, natuurontwikkeling, etcetera kun je aan de hand van deze drie stappen bepalen of een initiatief binnen de geschetste visie voor Overijssel mogelijk is, waar het past en hoe het uitgevoerd kan worden. De eerste stap, het bepalen van de of\-vraag, lijkt in strijd met de wens zoveel mogelijk ruimte te willen geven aan nieuwe initiatieven. Met het faciliteren van initiatieven moet echter wel gekeken worden naar de (wettelijke) verantwoordelijkheden zoals veiligheid of gezondheid. Het uitvoeringsmodel maakt helder wat kan en wat niet kan. Om een goed evenwicht te vinden tussen het bieden van ruimte aan initiatieven en het waarborgen van publieke belangen, varieert de provinciale sturing: soms normstellend, maar meestal richtinggevend of inspirerend. In afbeelding 4\.1 is het Uitvoeringsmodel weergegeven.

| afbeelding "i_NL.IMRO.1735.GOxSpoorpark-VS10_0009.png"      Â |

| --- |

| *Afbeelding 4\.1: Uitvoeringsmodel Omgevingsvisie Overijssel (Bron: Provincie Overijssel)*   Â |

###### 4\.2\.3\.1 Of \- Generieke beleidskeuzes

Maatschappelijke opgaven zijn leidend in het handelen. Allereerst is het dan ook de vraag of er een maatschappelijke opgave is. Of een initiatief mogelijk is, wordt onder andere bepaald door generieke beleidskeuzes van EU, Rijk of provincie. Denk hierbij aan beleidskeuzes om basiskwaliteiten als schoon drinkwater en droge voeten te garanderen. Maar ook aan beleidskeuzes om overaanbod van bijvoorbeeld woningbouw\- en kantorenlocaties â en daarmee grote financiÃ«le en maatschappelijke kosten â te voorkomen. In de omgevingsvisie zijn de provinciale beleidskeuzes hieromtrent vastgelegd.

De generieke beleidskeuzes zijn vaak normstellend. Dit betekent dat ze opgevolgd moeten worden: het zijn randvoorwaarden waarmee iedereen rekening moet houden vanwege zwaarwegende publieke belangen. De normstellende beleidskeuzes zijn vastgelegd in de omgevingsverordening.

###### 4\.2\.3\.2 Waar \- Ontwikkelingsperspectieven

Na het beantwoorden van de of\-vraag, is de vraag waar het initiatief past of ontwikkeld kan worden. De Omgevingsvisie onderscheid zes ontwikkelingsperspectieven. Deze ontwikkelingsperspectieven schetsen een ruimtelijk perspectief voor een combinatie van functies en geven aan welke beleids\- en kwaliteitsambities leidend zijn. De ontwikkelingsperspectieven geven zo richting aan waar wat ontwikkeld zou kunnen worden.

De ontwikkelingsperspectieven zijn richtinggevend. Dit betekent dat er ruimte is voor lokale afweging: een gemeente kan vanwege maatschappelijke en/of sociaal\-economische redenen in haar Omgevingsvisie en bestemmings\- of omgevingsplan een andere invulling kiezen. Die dient dan wel te passen binnen de â voor dat ontwikkelingsperspectief â geldende kwaliteitsambities. Daarbij dienen de nieuwe ontwikkelingen verbonden te worden met de bestaande kenmerken van het gebied, conform de Catalogus Gebiedskenmerken (de derde stap in het uitvoeringsmodel). Naast ruimte voor een lokale afweging ten aanzien van functies en ruimtegebruik, is er ruimte voor een lokale invulling van de begrenzing: de grenzen van de ontwikkelingsperspectieven zijn signaleringsgrenzen.

###### 4\.2\.3\.3 Hoe \- Gebiedskenmerken

Ten slotte is de vraag hoe het initiatief ingepast kan worden in het landschap. De gebiedskenmerken spelen een belangrijke rol bij deze vraag. Onder gebiedskenmerken worden de ruimtelijke kenmerken van een gebied of gebiedstype die bepalend zijn voor de karakteristiek en kwaliteit van dat gebied of gebiedstype verstaan. Voor alle gebiedstypen in Overijssel beschrijft de Catalogus Gebiedskenmerken welke kwaliteiten en kenmerken van provinciaal belang zijn en behouden, versterkt of ontwikkeld moeten worden.

De gebiedskenmerken zijn soms normstellend, maar meestal richtinggevend of inspirerend. Voor de normerende uitspraken geldt dat deze opgevolgd dienen te worden; ze zijn in de omgevingsverordening geregeld. De richtinggevende uitspraken zijn randvoorwaarden waarmee in principe rekening gehouden moet worden. Hier kan gemotiveerd van worden afgeweken, mits aannemelijk is gemaakt dat met het alternatief de kwaliteitsambities even goed of zelfs beter gerealiseerd kunnen worden. De inspirerende uitspraken bieden een wenkend perspectief: het zijn voorbeelden van de wijze waarop ruimtelijke kwaliteitsambities ingevuld kunnen worden. De inspirerende uitspraken bieden een wenkend perspectief: het zijn voorbeelden van de wijze waarop ruimtelijke kwaliteitsambities ingevuld kunnen worden. Initiatiefnemers kunnen zich hierdoor laten inspireren, maar dit hoeft niet.

##### 4\.2\.4 Toetsing van het initiatief aan het Uitvoeringsmodel Omgevingsvisie Overijssel

Indien het concrete initiatief wordt getoetst aan de Omgevingsvisie Overijssel ontstaat globaal het volgende beeld.

###### 4\.2\.4\.1 Of \- Generieke beleidskeuzes

Bij de afwegingen in de eerste fase 'generieke beleidskeuzes' zijn met name artikel 2\.1\.3 en artikel 2\.2\.2 van de Omgevingsverordening Overijssel van belang. Op deze artikelen wordt hierna ingegaan.

Artikel 2\.1\.3 lid 1: Principe van zuinig en zorgvuldig ruimtegebruik

*Bestemmingsplannen voorzien uitsluitend in stedelijke ontwikkelingen die een extra*

*ruimtebeslag door bouwen en verharden leggen op de groene omgeving wanneer*

*aannemelijk is gemaakt:*

* *dat er voor deze opgave in redelijkheid geen ruimte beschikbaar is binnen het*

*bestaande bebouwd gebied en de ruimte binnen het bestaand bebouwd gebied*

*ook niet geschikt te maken is door herstructurering en/of transformatie;*

* *dat mogelijkheden voor meervoudig ruimtegebruik binnen het bestaand bebouwd*

*gebied optimaal zijn benut.*

*In de Omgevingsverordening Overijssel is het begrip âgroene omgevingâ nader*

*gedefinieerd als: de gronden die niet vallen onder bestaand bebouwd gebied.*

*In de Omgevingsverordening Overijssel is het begrip âbestaand bebouwd gebiedâ nader*

*gedefinieerd als: de gronden binnen steden en dorpen die benut kunnen worden voor*

*stedelijke functies op grond van geldende bestemmingsplannen en op grond van*

*voorontwerp\-bestemmingsplannen voor zover de provinciale diensten daarover*

*schriftelijk een positief advies hebben uitgebracht in het kader van het vooroverleg als*

*bedoeld in artikel 3\.1\.1 Bro.*

*Toetsing van het initiatief aan artikel 2\.1\.3 en 2\.1\.5 van de Omgevingsverordening*

*Overijssel*

In voorliggend geval wordt een locatie binnen het bestaand stedelijk gebied herontwikkeld. Hiermee is sprake van zuinig en zorgvuldig ruimtegebruik.

Artikel 2\.2\.2: Realisatie nieuwe woningen

*Bestemmingsplannen en omgevingsvergunningen als bedoeld in artikel 2\.1 lid 1*

*onder c van de Wabo, voorzien uitsluitend in de mogelijkheid tot het realiseren van*

*nieuwe woningen als de behoefte daaraan is aangetoond door middel van actueel*

*onderzoek woningbouw.*

*In bestemmingsplannen wordt in maximaal 80% van de behoefte aan nieuwe*

*woningen zoals vastgesteld in het kader van actueel onderzoek woningbouw,*

*voorzien.*

*In bestemmingsplannen van gemeenten waarvoor woonafspraken van toepassing*

*zijn, mag \- in afwijking van lid 2 \- in een hoger percentage dan 80% worden*

*voorzien, met een maximum van 100% van de behoefte zoals vastgesteld in het*

*kader van de woonafspraken.*

*De behoefte aan nieuwe woningen zoals bedoeld in lid 1 wordt in ieder geval*

*geacht te zijn aangetoond als realisatie daarvan past binnen de geldende*

*woonafspraken zoals die zijn gemaakt tussen gemeente en provincie op basis van*

*regionale afstemming.*

*Wanneer de realisatie van nieuwe woningen niet past binnen geldende*

*woonafspraken of wanneer er voor de gemeente geen woonafspraken gelden, dan*

*moet de behoefte aan nieuwe woningen aangetoond worden door middel van*

*actueel onderzoek woningbouw waarop de instemming is verkregen van zowel de*

*gemeenten in de regio als Gedeputeerde Staten.*

*In afwijking van het bepaalde in lid 5 geldt de eis dat gemeenten in de regio*

*moeten hebben ingestemd niet voor buurgemeenten die gelegen zijn buiten de*

*provincie Overijssel. In dat geval moet zijn aangetoond dat afstemmingsoverleg*

*heeft plaatsgevonden.*

De van belang zijnde begrippen in het kader van artikel 2\.2\.2 zijn hierna opgenomen:

* Nieuwe woningen:Â *te realiseren woningen, waarvoor nog geen omgevingsvergunning*

*is afgegeven.*

* Actueel onderzoek woningbouw:Â *door de raad vastgesteld onderzoek waarin de*

*behoefte van de gemeente aan nieuwe woningen is onderbouwd op basis van de*

*regionale behoefte woningbouw, markt\- en vastgoedanalyses en andere relevante*

*gegevens.*

* Regionale behoefte woningbouw:Â *door Gedeputeerde Staten vastgestelde*

*provinciale analyse waarin de regionale behoefte aan nog te realiseren woningen is*

*onderbouwd op basis van provinciale behoefteprognoses.*

* Woonafspraken:Â *bestuurlijke afspraken tussen provincie Overijssel en gemeenten*

*over onder meer doelgroepen, wonen en zorg, stedelijke vernieuwing,*

*toekomstbestendigheid bestaande voorraad, programmeren en zuinig en*

*zorgvuldig ruimtegebruik en bijbehorende programmeringsdocumenten, zoals voor*

*een aangegeven periode zijn gemaakt.*

* Regio:Â *de gemeenten die onderdeel uitmaken van de samenhangende*

*woningmarkt die bediend wordt met de woningbouwmogelijkheden die een*

*gemeente biedt.*

In artikel 2\.2\.3 lid 1 van de Omgevingsverordening wordt onder actueel onderzoek woningbouw verstaan: onderzoek wat eens in de 2 jaar wordt geactualiseerd.

*Toetsing van het initiatief aan artikel 2\.2\.2 van de Omgevingsverordening Overijssel*

In paragraaf 4\.1\.2 is al ingegaan op de kwantitatieve en kwalitatieve behoefte van woningbouw in de regio Twente, de gemeente Hof van Twente en de stad Goor. In paragraaf 4\.3 vindt een verdere toetsing plaats aan de gemeentelijke Visie op wonen. Op deze plaats wordt geconcludeerd dat voorliggende ontwikkeling bijdraagt aan de actuele kwantitatieve en kwalitatieve woningbouwbehoefte. In verband hiermee is het voorliggende bestemmingsplan in overeenstemming met artikel 2\.2\.2 uit de Omgevingsverordening Overijssel.

Artikel 2\.13\.3: Grondwaterbeschermingsgebieden en intrekgebieden

*Bestemmingsplannen voorzien in een aanduiding voor*

*grondwaterbeschermingsgebieden en intrekgebieden waarbij alleen functies worden*

*toegestaan die harmoniÃ«ren met de functie voor de drinkwatervoorziening.*

Artikel 2\.13\.5: Niet\-risicovolle functies en grote risicovolle functies in intrekgebieden

*In afwijking van het bepaalde in artikel 2\.13\.3 Grondwaterbeschermingsgebieden en*

*intrekgebieden kunnen in intrekgebieden ook nieuwe niet\-risicovolle en grote*

*risicovolle functies worden toegestaan, mits daarbij wordt voldaan aan het stand*

*still\-principe.*

Artikel 2\.13\.6: Grote of grootschalige \-risicovolle functies

*In afwijking van het bepaalde in artikel 2\.13\.3 en onverlet het bepaalde in artikel 2\.13\.4*

*en artikel 2\.13\.5, kunnen nieuwe grote of grootschalige risicovolle functies in*

*grondwaterbeschermingsgebieden en nieuwe grootschalige risicovolle functies in*

*intrekgebieden alleen worden toegestaan als dit noodzakelijk is vanuit een*

*zwaarwegend maatschappelijk belang, waarvoor redelijke alternatieven ontbreken en*

*mits voldaan wordt aan het stap vooruit\-principe.*

Artikel 2\.13\.8: Intrekgebied met een stedelijke functie

*In afwijking van het bepaalde in artikel 2\.13\.3 en onverlet het bepaalde in de artikelen*

*2\.13\.5 en 2\.13\.6 kunnen binnen intrekgebieden met stedelijke functies nieuwe grote of*

*grootschalige risicovolle functies worden toegestaan mits deze functie voldoet aan de*

*eis van een goede ruimtelijke ordening en aan het stand stillprincipe*

De van belang zijnde begrippen in het kader van artikelen 2\.13\.3, 2\.13\.5 en 2\.13\.6 zijn hierna opgenomen:

* niet\-risicovolle functies: alle functies behalve harmoniÃ«rende functies en grotere of grootschalige risicovolle functies.

* harmoniÃ«rende functies: functies die goed samengaan met de drinkwaterwinning.

* grote en grootschalige risicovolle functies: functies die gelet op de risicoâs voor de grondwaterkwaliteit Ã©n als zodanig, ongewenst zijn in grondwaterbeschermingsgebieden en intrekgebieden.

* stand\-stillprincipe: beginsel dat erop gericht is verslechtering van de grondwaterkwaliteit tegen te gaan en het vergroten van risicoâs op verontreiniging van het grondwater te voorkomen.

*Toetsing van het initiatief aan artikelen 2\.13\.3, 2\.13\.5, 2\.13\.6, 2\.13\.8 van de*

*Omgevingsverordening Overijssel*

Het plangebied ligt in een gebied dat wordt aangemerkt als een intrekgebied voor waterwinning. In voorliggend geval is sprake van realiseren van woonfuncties. Een woonfunctie betreft een harmoniÃ«rende functie. De wijziging heeft dan ook geen negatieve invloed op het grondwater. De gebiedsaanduiding ter bescherming van het intrekgebied wordt daarnaast overgenomen in voorliggend bestemmingsplan.

Geconcludeerd wordt dat het voornemen in overeenstemming is met de artikelen met betrekking tot het intrekgebied.

###### 4\.2\.4\.2 Waar \- Ontwikkelingsperspectieven

De opgaven, kansen, beleidsambities en ruimtelijke kwaliteitsambities voor de provincie zijn geschetst in ontwikkelingsperspectieven voor de groene omgeving en stedelijke omgeving. Met de ontwikkelingsperspectieven wordt de ruimtelijke ontwikkelingsvisie van de provincie Overijssel vorm gegeven. Hiervoor gelden de gebiedskenmerken als onderligger.

In dit geval zijn de ontwikkelingsperspectieven voor de groene omgeving van belang. In de groene ruimte gaat het \- kort door de bocht \- om het behoud en de versterking van het landschap, het realiseren van een samenhangend netwerk van gebieden met natuur\- en waterkwaliteit, ontwikkelingsmogelijkheden voor de landbouw, het toerisme en andere economische dragers, realisatie van waterkwaliteitsdoelen, het duurzaam beheer van drinkwatervoorraden Ã©n het opwekken van hernieuwbare energie. In de Groene Omgeving onderscheidt de provincie de volgende drie ontwikkelingsperspectieven:

* de zone Ondernemen met Natuur en Water (ONW);

* agrarisch ondernemen in het grootschalig landschap;

* wonen en werken in het kleinschalig mixlandschap.

Het plangebied behoort tot het ontwikkelingsperspectief 'Woon\- en werklocaties buiten de stedelijke netwerken'. In afbeelding 4\.2 is een uitsnede van de ontwikkelingsperspectievenkaart opgenomen, waarin het plangebied indicatief is weergegeven met de rode contour.

| afbeelding "i_NL.IMRO.1735.GOxSpoorpark-VS10_0010.png"      Â |

| --- |

| *Afbeelding 4\.2: Uitsnede ontwikkelingsperspectievenkaart Omgevingsvisie Overijssel (Bron: Provincie Overijssel)*   Â |

**"Woon\- en werklocaties buiten de stedelijke netwerken"**

De steden en dorpen buiten de stedelijke netwerken mogen altijd bouwen voor de lokale behoefte aan wonen, werken en voorzieningen, inclusief lokaal gewortelde bedrijvigheid, mits onderbouwd en regionaal afgestemd. Herstructurering en transformatie van de woon\-, werk\-, voorzieningen\- en mixmilieus moeten deze vitaal en aantrekkelijk houden en de diversiteit aan milieus versterken. Herstructurering en transformatie bieden kansen om te anticiperen op klimaatverandering (bijvoorbeeld door ruimte voor groen, natuur en water te reserveren). Van belang is de stedelijke ontwikkeling altijd af te stemmen op de kenmerken van het watersysteem, bijvoorbeeld in laaggelegen gebieden bij bouw\- en evacuatieplannen rekening houden met risico's op overstroming of wateroverlast. Herstructurering en transformatie kunnen ook bijdragen aan de energietransitie (door het nemen van energie\-efficiÃ«nte maatregelen en/of het opwekken van duurzame energie door bijvoorbeeld het aanwezige dakoppervlak te benutten).

###### 4\.2\.4\.2\.1 Toetsing van het initiatief aan het âOntwikkelingsperspectiefâ

Het plan gaat uit van de herontwikkeling van het plangebied naar woningbouw. Hierbij worden 23 wooneenheden gebouwd voor de lokale behoefte. In paragraaf 4\.1\.2 is reeds aangetoond dat er sprake van een actuele regionale en lokale kwantitatieve en kwalitatieve woningbouwbehoefte. Deze ontwikkeling past goed in het geldende ontwikkelingsperspectief.

###### 4\.2\.4\.3 Hoe \- Gebiedskenmerken

Op basis van gebiedskenmerken in vier lagen (natuurlijke laag, laag van het agrarisch\-cultuurlandschap, stedelijke laag en de laag van de beleving) gelden specifieke kwaliteitsvoorwaarden en âopgaven voor ruimtelijke ontwikkelingen.

Gelet op liggen van het plangebied in het stedelijk gebied gelden er ten aanzien van de natuurlijke laag en de laag van het agrarisch\-cultuurlandschap geen specifieke eigenschappen. Daarnaast is er vanuit de laag van de beleving geen sprake van specifieke kenmerken waar voorliggend plan invloed op zou kunnen hebben. Deze lagen kunnen voor wat betreft de toetsing dan ook buiten beschouwing blijven.

**De 'Stedelijke laag'**

Het plangebied is op basis van de gebiedskenmerkenkaart de 'Stedelijk laag' aangeduid met zowel het gebiedstype 'Woonwijken 1955\-nu' als het gebiedstype 'Bebouwingsschil 1900\-1955'. In afbeelding 4\.3 is het plangebied met de rode contour weergegeven in een uitsnede van de Stedelijke laag.

| afbeelding "i_NL.IMRO.1735.GOxSpoorpark-VS10_0011.png"      Â |

| --- |

| *Afbeelding 4\.3: Uitsnede Stedelijke laag Omgevingsvisie Overijssel (Bron: Provincie Overijssel)*   Â |

**'Bebouwingsschil 1900\-1955'**

De bebouwingsschil 1900\-1955 bestaat uit gemengde stadwijken en woonwijken direct aansluitend op de historische centra en binnensteden. Op sommige plaatsen liggen (voormalige) grootschalige fabriekscomplexen direct aansluitend aan woonwijken. Deze stadswijken kennen een gesloten, compacte vorm (bouwblokken) en zijn veelal opdeelbaar in wijken met eigen karakter. De wijken worden van elkaar gescheiden door doorgaande lanen, singels en stadsstraten. Als herstructurering, inbreiding en toevoeging van bebouwing plaats vinden in de individueel ontwikkelde stadswijken van de bebouwingsschil 1900 \- 1955, dan dragen deze bij aan behoud, versterking en vernieuwing van de individuele bebouwing met een eigen karakter en uitstraling. Ontwikkelingen voegen zich in maat, schaal en ritme naar de omliggende bebouwing.

**''Woonwijken 1955 \- nu'**

De woonwijken van 1955 tot nu zijn uitbreidingswijken op basis van een collectief idee en grotere bouwstromen. Wonen, werken en voorzieningencentra zijn uiteengelegd en de wijken zijn opgedeeld in buurten met een homogeen bebouwingskarakter. Er is een tijdsgebonden verkavelingsstructuur op basis van verschillende ordeningsprincipes. Er is aandacht voor de aansluiting op de binnenstad en het hoofdwegennetwerk, maar vaak minder op fietsaansluitingen naar het buitengebied. De tijdsgeest van de bouwperiode is af te lezen in de stedenbouwkundige structuur en architectuur. Nieuwbouwwijkjes bij kleinere plaatsen zijn niet altijd afgeronde eenheden, omdat de bouwopgave daarvoor te klein was.

Vaak is er een buurtje aangeplakt aan de oudere bebouwingsstructuur, zonder relatie met de oorspronkelijke structuur van het dorp of het voormalige agrarische cultuurlandschap.

###### 4\.2\.4\.3\.1 Toetsing van het initiatief aan de 'Stedelijke laag'

Het plangebied wordt herontwikkeld tot woongebied en een park, waarbij qua bebouwing en inrichting een relatie wordt gelegd met de directe omgeving. Daarbij wordt tevens rekening gehouden met het laten terugkeren van bestaande historie elementen in de woongebouwen. Geconcludeerd wordt dat de ontwikkeling past binnen de gebiedskenmerken.

##### 4\.2\.5 Conclusie toetsing aan het provinciaal beleid

Geconcludeerd kan worden dat de in dit voorliggende bestemmingsplan besloten ontwikkeling in overeenstemming is met het in de Omgevingsvisie Overijssel verwoorde en in de Omgevingsverordening verankerde provinciaal ruimtelijk beleid.

#### 4\.3 Gemeentelijk beleid

Het gemeentelijk beleid is verwoord in tal van plannen. De belangrijkste beleidsdocumenten die van toepassing zijn op de gewenste ontwikkeling worden hieronder behandeld.

##### 4\.3\.1 Strategische Visie 'Hof van Twente \- Zicht op 2030'

###### 4\.3\.1\.1 Algemeen

Doel van de toekomstvisie is het schetsen van de grote lijnen: wat kenmerkt de gemeente Hof van Twente nu en straks. Maar de visie geeft ook een mogelijk toekomstperspectief specifiek voor de gemeente, met vernieuwende ideeÃ«n en kansrijke oplossingsrichtingen. Een perspectief dat beoogt te boeien, te inspireren en richtinggevend te zijn bij het maken van keuzes.

Alle kernen en buurtschappen hebben hun eigen sterke en zwakke punten. In 2030 wordt het onderscheid tussen de verschillende delen gerespecteerd en krijgt het de ruimte. In die verscheidenheid schuilt de kracht van Hof van Twente. Vanzelfsprekend houden kernen uiteenlopende functies, maar door bewust accenten te leggen kan iedere kern werken aan een herkenbaar profiel van de eigen sterke punten en zich hiermee profileren. Voor Delden wordt gedacht aan het profiel van een 'Historie' .Ten aanzien van voorgenomen ontwikkeling is vooral streefbeeld 14 van belang.

###### 4\.3\.1\.2 Streefbeeld 14: Kwaliteit woningenbestand is hoog en divers, aansluitend op de markt/behoefte van inwoners, maar toch betaalbaar gebleven

De grotere kernen in Hof van Twente houden een belangrijke woonfunctie; de meeste mensen wonen daar. Ze hebben ook de functie om woonruimte te bieden aan mensen die uit het buitengebied komen. Als centraal gelegen kern heeft Goor het meest een stedelijk karakter. In de buurtschappen en het buitengebied wordt het wonen zorgvuldig geÃ¯ntegreerd in het landschap. Vrijkomende agrarische gebouwen krijgen alleen een andere, bijvoorbeeld woonfunctie, na een zorgvuldige afweging. Structuurvisies en bestemmingsplannen zijn op deze uitgangspunten aangepast. In het buitengebied en de buurtschappen zal het wonen kleinschalig, groen en duurzaam zijn.

Belangrijker in omvang dan uitbreiding zijn de plannen voor inbreiding in kernen en voor vernieuwing/verduurzaming van de bestaande woningvoorraad.

In 2030 bestaat op het gebied van de volkshuisvesting de grootste opgave uit het vervangen van in de jaren vijftig en zestig van de twintigste eeuw gebouwde wijken/woningen. Dit gaat gepaard met een verduurzaming. Tegelijk komen als gevolg hiervan ruimtes in kernen vrij die niet direct weer voor woningbouw gebruikt worden. Dit biedt stedenbouwkundig nieuwe kansen. Hier is nadrukkelijk ingespeeld op de kansen van de demografische krimp.

De kwaliteit gaat in alles boven de kwantiteit in 2030\. Waar vanaf 2020 in de nieuwbouw energieneutrale woningen de standaard zijn, zijn in 2030 ook enkele energiepositieve wijken ontstaan. Daarbij is een verschuiving van type wooneenheden opgetreden. Wooncomplexen met een diversiteit van wooneenheden zijn in de grotere kernen ontstaan. Combinaties met zorgaanbod passen in die opzet. De traditionele twee\-onder\-Ã©Ã©n kap woningen zijn geleidelijk wat teruggelopen in aandeel.

Daarnaast wordt in 2030 gewerkt aan het energieneutraal maken van relatief nieuwe wijken.

###### 4\.3\.1\.3 Toetsing van het initiatief aan de Strategische Visie 'Hof van Twente \- Zicht op 2030'

Onderhavig bestemmingsplan past binnen de in de strategische visie geschetste streefbeelden. Er is sprake van de invulling van een inbreidingslocatie in Goor. Door de relatie van gebouwen met de het vroege station Goor\-West, waarbij ingezet wordt op kwaliteit en het creÃ«ren van samenhang, wordt ingezet op een kwalitatief hoogwaardige gebied met een hoogwaardige openbare ruimte en een logische (verkeers)structuur. Hiermee wordt recht gedaan aan het streefbeeld voor het creÃ«ren van een hechte samenleving. De voorgenomen ontwikkeling is hierdoor in lijn met het beleid, zoals opgenomen in de 'Toekomstvisie Hof van Twente'.

##### 4\.3\.2 Structuurvisie Goor 2025

###### 4\.3\.2\.1 Algemeen

De structuurvisie Goor 2025, vastgesteld in 2013, bevat de gemeentelijke visie op de gewenste ruimtelijke ontwikkelingen voor de periode tot en met 2025 voor de kern Goor, met uitzondering van het centrum van Goor waarvoor een masterplan is opgesteld. De ambities ten aanzien van meerdere sectorale onderwerpen (zoals wonen, economie, verkeer en infrastructuur en cultuurhistorie) zijn hierin samengebracht, voor zover deze betrekking hebben op de ruimtelijke structuur van Goor. Daarnaast bevat de structuurvisie een visie op de ruimtelijke kwaliteit. De visie biedt hiermee Ã©Ã©n actueel ruimtelijk kader voor de verschillende beleidsterreinen. Nieuwe initiatieven worden in eerste instantie getoetst aan de structuurvisie, maar de gemeente staat ook open voor nieuwe initiatieven die niet direct in de visie staan omschreven.

Belangrijke ambities zijn het realiseren van een duurzame woon\- en werkomgeving voor iedereen en het realiseren van een robuust groen\-blauw raamwerk. Bij beide componenten speelt ruimtelijke kwaliteit een belangrijke rol. Ruimtelijke kwaliteit, met name ten aanzien van de versterking van de elementen 'groen en water' en verbetering van de kwaliteit van de openbare ruimte staan dan ook hoog in het vaandel.

Op de visiekaart staan de ambities afgebeeld, onderstaande afbeelding toont de ligging van het plangebied op deze kaart en de bijhorende ambitie\-onderdelen. De ambities worden in de structuurvisie categorisch toegelicht. In de volgende subparagraaf wordt het plan getoetst aan de ambities die gelden voor het plangebied overeenkomstig de visiekaart. In afbeelding 4\.4 is een uitsnede van de visiekaart weergegeven. Het plangebied is hierop aangeduid met de gele omlijning. In dit geval is hoofdzakelijk de thema's 'ruimtelijke kwaliteit' en 'wonen' van belang.

| afbeelding "i_NL.IMRO.1735.GOxSpoorpark-VS10_0012.png"      Â |

| --- |

| *Afbeelding 4\.4: Uitsnede visiekaart (Bron: Gemeente Hof van Twente)*   Â |

###### 4\.3\.2\.2 Ruimtelijke kwaliteit

De relatie met het verleden is in delen van Goor in de loop der jaren verwaterd. De onderlinge verbanden tussen de karakteristieke elementen zijn verloren gegaan. In het centrum zijn veel karakteristieke panden verwoest tijdens de Tweede Wereldoorlog of gesloopt om plaats te maken voor nieuwbouw. De bebouwing die ervoor in de plaats is gekomen is qua stedenbouw/architectuur vaak van minder hoge (ruimtelijke) kwaliteit.

De strook Van Kollaan â Roerdompstraat is te karakteriseren als een gebied met een lage ruimtelijke kwaliteit door een verscheidenheid aan functies, een gebrek aan samenhang en een onduidelijke structuur. Het streven naar verbetering van de ruimtelijke kwaliteit van de zone Van Kollaan is een uitdrukkelijk punt in de structuurvisie.

In zijn algemeenheid kan echter worden gesteld dat Goor weinig doorgaande groenstructuren heeft en met name de kern van de stad is op delen stenig te noemen. Ook waterlopen en waterpartijen, welke bepalend zijn geweest voor het ontstaan en de groei van Goor, zijn verdwenen of ondergronds gebracht.

De ruimtelijke opgave ten aanzien van het verbeteren van de ruimtelijke kwaliteit heeft in hoofdzaak betrekking op twee elementen, te weten âgroen en waterâ en âkwaliteit openbare ruimteâ. Hierbij dient niet uit het oog te worden verloren dat een ruimtelijke kwaliteitsslag voor gebieden als geheel niet zonder een voldoende kwaliteit van bebouwing, waaronder individuele panden, kan.

Wat betreft groen en water staan het versterken van de groen\- en waterstructuur als opgave centraal. In vergelijking met de andere kernen binnen de gemeente Hof van Twente beschikt Goor over opvallend weinig openbaar groen. Op wijkniveau dient de identiteit van de afzonderlijke wijken in Goor benadrukt te worden. Hierbij is een evenwichtige verdeling van het groen over de wijken van belang, waarbij per wijk een structurele keuze moet worden gemaakt tussen:

* het groen verspreid aanbrengen langs meerdere wegen;

* het groen concentreren op enkele groene âpleinenâ en in de overige straatbeelden het particuliere groen het beeld laten bepalen.

Ter plaatse van de kruising Kerkstraat/Van Kollaan, alsook aan de rand van het TSB\-terrein en op de hoek Enterseweg/Breukersweg (entree vanaf de noordzijde), zijn potenties aanwezig voor de ontwikkeling van een knooppunt met een belangrijke functie voor groen in combinatie met verkeer.

Qua functioneel groen kan gesteld worden dat voldoende speelplekken voor kinderen een aandachtspunt is. Vanwege de geringe hoeveelheid openbaar groen in het bebouwde gebied van Goor, met name in het centrum, is het wenselijk om de mogelijkheden tot het realiseren van beleefbaar groen (park) aan te grijpen.

###### 4\.3\.2\.3 Wonen

Demografische ontwikkelingen als ontgroening en vergrijzing zorgen voor een druk op de woningmarkt in Goor. Door aanhoudende gezinsverdunning blijft er behoefte aan nieuwe woningen. In Goor is, net als in de rest van de gemeente Hof van Twente, een tekort aan seniorenwoningen. Het grootste aandeel senioren en zorgbehoevenden wil zo lang mogelijk zelfstandig blijven wonen en voldoende zorgmogelijkheden bij of nabij de woning hebben. De woningen moeten drempelloos zijn en naar behoefte aangepast kunnen worden gedurende de levensloop (levensloopbestendige woningen).

Ook de vraag naar goedkope eengezinskoopwoningen is groter dan het aanbod. Hier manifesteert zich de vraag van starters. Starters hebben vooral behoefte aan eengezinswoningen met enkele slaapkamers en een tuin.

De gemeente zet primair in op inbreidingslocaties.

Om te voorkomen dat buiten het centrum, met name bij eventuele toekomstige concentratie van voorzieningen, te veel monotone woonwijken ontstaan is het wenselijk om (op kleine schaal) meer levendige wijken, met incidenteel niet\-woonfuncties, te creÃ«ren. Hierdoor wordt de sociale samenhang versterkt en ontstaat meer contact tussen werkenden, ouderen en jongeren.

Deze meer levendige wijken zijn met name geschikt als overgang tussen centrum en de hedendaagse woonwijken. Particuliere initiatieven, zoals een door de buurt geÃ¯nitieerde en beheerde wijk\- of speeltuin moeten een sleutelrol spelen in het verlevendigen en differentiÃ«ren van wijken.

###### 4\.3\.2\.4 Toetsing aan de Structuurvisie Goor 2025

Het initiatief past binnen de uitgangspunten van de 'Structuurvisie Goor 2025'. De locatie betreft een inbreidingslocatie binnen het bestaande stedelijk gebied van Goor. De gewenste ontwikkeling van woningen en een park past binnen de uitgangspunten uit de structuurvisie. Er wordt gebouwd voor meerdere doelgroepen, het park draagt bij aan de een verbetering van de groenstructuur en de ruimtelijke kwaliteit in Goor. Een verpauperde locatie wordt herontwikkeld met hoogwaardige woningbouw en park met onder meer speeltoestellen. Dit komt de sociale samenhang ten goede. Geconcludeerd wordt dat het initiatief in overeenstemming is met de uitgangspunten van de structuurvisie.

### Hoofdstuk 5 Milieu\- en omgevingsaspecten

Op grond van artikel 3\.1\.6 van het Besluit ruimtelijke ordening moet in de toelichting op het bestemmingsplan een beschrijving worden opgenomen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet\- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven. Het betreffen de thema's geluid, bodem, luchtkwaliteit, externe veiligheid, milieuzonering, ecologie en archeologie \& cultuurhistorie.

#### 5\.1 Geluid

##### 5\.1\.1 Algemeen

De Wet geluidhinder (Wgh) bevat geluidnormen en richtlijnen over de toelaatbaarheid van geluidniveaus als gevolg van rail\- en wegverkeerslawaai en industrielawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een bestemmingsplan of het nemen van een omgevingsvergunning indien het plan een geluidgevoelig object mogelijk maakt binnen een geluidszone van een bestaande geluidsbron of indien het plan een nieuwe geluidsbron mogelijk maakt. Het akoestisch onderzoek moet uitwijzen of de wettelijke voorkeurswaarde bij geluidgevoelige objecten wordt overschreden en zo ja, welke maatregelen nodig zijn om aan de voorkeurswaarde te voldoen.

##### 5\.1\.2 Situatie plangebied

De beoogde woningen worden op basis van de Wgh aangemerkt als geluidsgevoelig objecten. Hierna wordt achtereenvolgens ingegaan op de aspecten wegverkeer\-, railverkeer\- en industrielawaai als bedoeld in de Wgh.

###### 5\.1\.2\.1 Industrielawaai

In de omgeving van het plangebied is geen gezoneerd bedrijventerrein, zoals bedoeld in de Wet geluidhinder, aanwezig. Het aspect industrielawaai is niet van toepassing. Wat betreft de invloed van individuele bedrijven op de woningen wordt verwezen naar paragraaf 5\.5 (milieuzonering).

###### 5\.1\.2\.2 Railverkeerslawaai

In voorliggend geval is het aspect railverkeerslawaai niet van belang, aangezien er geen spoorweg in de directe omgeving aanwezig is.

###### 5\.1\.2\.3 Wegverkeerslawaai

In artikel 74 van de Wgh is aangegeven dat wegen aan weerszijden een wettelijke geluidszone hebben waarvan de grootte is opgenomen in onderstaande tabel.

| **Aantal rijstroken**   Â | **Stedelijk gebied**   Â | **Buitenstedelijk gebied**   Â |

| --- | --- | --- |

| 1 of 2 rijstroken   Â | 200 m    Â | 250 m   Â |

| 3 of 4 rijstroken   Â | 350 m   Â | 400 m   Â |

| 5 of meer rijstroken   Â | 350 m   Â | 600 m   Â |

De hiervoor genoemde zones gelden niet voor:

* wegen die zijn aangeduid als woonerf (art 74\.2\);

* wegen waarvoor een maximumsnelheid van 30 km/uur geldt (art 74\.2\).

Het plangebied ligt in het 'stedelijk gebied' van Goor. De locatie ligt niet binnen een wettelijke geluidszone van een weg. De gewenste woningen wordt gerealiseerd in een gebied waar voor wegen een maximumsnelheid van 30 km/uur geldt. Het gaat om de Roerdompstraat, de Patrijzenstraat en de Van Kollaan. Het feit dat er geen wettelijke geluidszone geldt voor 30 km/uur wegen, betekent niet dat een akoestisch onderzoek op voorhand niet benodigd is. Indien vooraf aangenomen kan worden dat er niet aan de voorkeurswaarde van 48 dB kan worden voldaan, dient er een akoestisch onderzoek uitgevoerd te worden. De geluidsbelasting van de weg kan hierdoor meegenomen worden in de belangenafweging in het kader van 'een goede ruimtelijke ordening'.

In voorliggend geval wordt de uitvoering van een akoestisch onderzoek wegverkeerslawaai niet noodzakelijk geacht. De hiervoor genoemde wegen dienen ter ontsluiting van het bestemmingsverkeer (hoofdzakelijk woningen). Deze 30 km/uur wegen rondom het plangebied kennen hiermee naar verwachting een dusdanig lage verkeersintensiteit dat ter plaatse van de nieuwe woningen naar verwachting wordt voldaan aan de wettelijke voorkeurswaarde van 48 dB. Hiermee wordt aangenomen dat er ter plaatse van de nieuwe woningen een aanvaardbaar woon\- en leefklimaat aanwezig is.

##### 5\.1\.3 Conclusie

Het aspect 'geluid' vormt geen belemmering voor de uitvoerbaarheid van het plan.

#### 5\.2 Bodemkwaliteit

##### 5\.2\.1 Algemeen

Bij de vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van de bodem en of deze aspecten optimaal op elkaar kunnen worden afgestemd. Om hierin inzicht te krijgen, dient doorgaans een bodemonderzoek te worden verricht conform de NEN\-richtlijnen.

##### 5\.2\.2 Situatie plangebied

De bodemsituatie in het plangebied is in beeld gebracht middels meerdere bodemonderzoeken. De gemeente Hof van Twente heeft middels een memo een beknopte samenvatting van deze onderzoeksrapporten opgesteld. Deze memo is als Bijlage 2 toegevoegd aan deze toelichting. Voor de onderzoeksrapporten wordt verwezen naar Bijlage 3 tot en met Bijlage 7. Hierna wordt ingegaan op de belangrijkste punten uit de memo.

Ten gevolge van de voormalige spoorlijn, de op\- en overslag activiteiten en overige bedrijfsactiviteiten zijn er diverse bodemverontreinigingen in het plangebied aanwezig. De voornaamste verontreiniging is asbest(pulp) in de bodem en daarnaast is PAK en enkele zware metalen verhoogd aangetroffen. De aangetoonde verontreinigingen belemmeren de beoogde functieverandering naar wonen en openbaar groen. De sanering van de bodem is daarom noodzakelijk. Voor de bodemverontreiniging wordt gebruik gemaakt van de diensten van Projectbureau BAS. Projectbureau BAS is de uitvoeringsorganisatie van onder anderen de gemeente Hof van Twente die met rijksmiddelen aangevuld met bijdragen van derden asbestbodemsanering laat uitvoeren.

Voor de terreindelen die de functie wonen krijgen zijn uitvoeringsovereenkomsten gesloten die de bijdrage in de saneringskosten vastleggen. Voor de percelen waar de functie openbaar groen komt, worden de noodzakelijke saneringen uitgevoerd in samenspraak tussen projectbureau BAS en de gemeente Hof van Twente. De bodemsituatie, verontreinigingen en de dekking van de bodemsaneringskosten zijn voldoende in beeld. De haalbaarheid van de voorgenomen bestemmingsplanwijziging is daarmee geborgd.

##### 5\.2\.3 Conclusie

Het aspect 'bodem' vormt geen belemmering voor de uitvoerbaarheid van dit plan.

#### 5\.3 Luchtkwaliteit

##### 5\.3\.1 Algemeen

Om een goede luchtkwaliteit in Europa te garanderen heeft de Europese kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer. Deze wetgeving staat ook bekend als de Wet luchtkwaliteit.

In de Wet luchtkwaliteit staan ondermeer de grenswaarden voor de verschillende luchtverontreinigende stoffen. Onderdeel van de Wet luchtkwaliteit zijn de volgende Besluiten en Regelingen:

* Besluit en de Regeling niet in betekenende mate bijdragen (luchtkwaliteitseisen);

* Besluit gevoelige bestemmingen (luchtkwaliteitseisen);

###### 5\.3\.1\.1 Besluit en de Regeling niet in betekende mate bijdragen

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtkwaliteit van het desbetreffende project niet in betekenende mate is. Het begrip âniet in betekenende mateâ is gedefinieerd als 3% van de grenswaarden uit de Wet milieubeheer. Het gaat hierbij uitsluitend om stikstofdioxide (NO2) en fijn stof (PM10). Toetsing aan andere luchtverontreinigende stoffen uit de Wet luchtkwaliteit vindt niet plaats.

In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Enkele voorbeelden zijn:

* woningen: 1\.500 met een enkele ontsluitingsweg;

* woningen: 3\.000 met twee ontsluitingswegen;

* kantoren: 100\.000 m2 bruto vloeroppervlak met een enkele ontsluitingsweg.

Als een ruimtelijke ontwikkeling niet genoemd staat in de Regeling NIBM kan deze nog steeds niet in betekenende mate bijdragen. De bijdrage aan NO2 en PM10 moet dan minder zijn dan 3% van de grenswaarden.

###### 5\.3\.1\.2 Besluit gevoelige bestemmingen

Dit besluit is opgesteld om mensen die extra gevoelig zijn voor een matige luchtkwaliteit aanvullend te beschermen. Deze 'gevoelige bestemmingen' zijn scholen, kinderdagverblijven en verzorgings\-, verpleeg\- en bejaardentehuizen. Woningen en ziekenhuizen/ klinieken zijn geen gevoelige bestemmingen.

De grootste bron van luchtverontreiniging in Nederland is het wegverkeer. Het Besluit legt aan weerszijden van rijkswegen en provinciale wegen zones vast. Bij rijkswegen is deze zone 300 meter, bij provinciale wegen 50 meter. Bij realisatie van 'gevoelige bestemmingen' binnen deze zones is toetsing aan de grenswaarden die genoemd zijn in de Wet luchtkwaliteit nodig.

##### 5\.3\.2 Situatie plangebied

Gelet op de aard van voorliggende ontwikkeling (het realiseren van 23 woningen en een park) is het aan te merken als een project welke 'niet in betekende mate bijdraagt' aan luchtverontreiniging. Tot slot wordt geconcludeerd dat een woning niet wordt aangemerkt als een gevoelige bestemming in het kader van luchtkwaliteit.

##### 5\.3\.3 Conclusie

Het aspect 'luchtkwaliteit' vormt geen belemmering voor de uitvoerbaarheid van dit plan.

#### 5\.4 Externe veiligheid

##### 5\.4\.1 Algemeen

Externe veiligheid is een beleidsveld dat is gericht op het beheersen van risico's die ontstaan voor de omgeving bij de productie, de opslag, de verlading, het gebruik en het transport van gevaarlijke stoffen. Bij nieuwe ruimtelijke ontwikkelingen moeten worden getoetst aan wet\- en regelgeving op het gebied van externe veiligheid. Concreet gaat het om risicovolle bedrijven, vervoer gevaarlijke stoffen per weg, spoor en water en transport gevaarlijke stoffen via buisleidingen. Op de diverse aspecten van externe veiligheid is afzonderlijke wetgeving van toepassing. Voor risicovolle bedrijven gelden onder meer:

* het Besluit externe veiligheid inrichtingen (Bevi);

* de Regeling externe veiligheid inrichtingen (Revi);

* de Registratiebesluit externe veiligheid;

* het Besluit risico's Zware Ongevallen 2015 (Brzo 2015\);

* het Vuurwerkbesluit.

Voor vervoer van gevaarlijke stoffen geldt de 'Wet Basisnet vervoer gevaarlijke stoffen' (Wet Basisnet). Dat vervoer gaat over water, spoor, wegen, per buisleiding of door de lucht. De regels van het Basisnet voor ruimtelijke ordening zijn vastgelegd in:Â

* het Besluit externe veiligheid transportroutes (Bevt);

* de Regeling basisnet;

* de (aanpassing) Regeling Bouwbesluit (veiligheidszone en plasbrandaandachtsgebied).

Het vervoer van gevaarlijke stoffen per buisleiding is geregeld in het Besluit externe veiligheid buisleidingen (Bevb).

Het doel van wetgeving op het gebied van externe veiligheid is risico's waaraan burgers in hun leefomgeving worden blootgesteld vanwege risicovolle inrichtingen en activiteiten tot een aanvaardbaar minimum te beperken. Het is noodzakelijk inzicht te hebben in de kwetsbare en beperkt kwetsbare objecten en het plaatsgebonden en het groepsrisico.

##### 5\.4\.2 Situatie in en bij het plangebied

###### 5\.4\.2\.1 Algemeen

Aan hand van de Risicokaart is een inventarisatie verricht van risicobronnen in en rond het plangebied. Op de Risicokaart staan meerdere soorten risico's, zoals ongevallen met brandbare, explosieve en giftige stoffen, grote branden of verstoring van de openbare orde. In totaal worden op de Risicokaart dertien soorten rampen weergegeven. In afbeelding 5\.1 is een uitsnede van de Risicokaart met betrekking tot het plangebied en omgeving weergegeven.

| afbeelding "i_NL.IMRO.1735.GOxSpoorpark-VS10_0013.png"      Â |

| --- |

| *Afbeelding 5\.1: Uitsnede Risicokaart (Bron: atlasleefomgeving.nl)*   Â |

###### 5\.4\.2\.2 Beoordeling

Buisleiding Gasunie

Ten noorden van het plangebied ligt een aardgasleiding van de Nederlandse Gasunie B.V. Het betreft een leiding met een maximale werkdruk 40 bar en een uitwendige diameter van 108 mm. Bij dergelijke gasleidingen ligt de 1% letaliteitsgrens op 50 meter. Het plangebied ligt op ten minste 650 meter afstand van deze aardgasleidingen en valt daarmee buiten het groepsrisico\-aandachtsgebied. Een nadere verantwoording is niet noodzakelijk.

Spoorlijn Zutphen \- Glanerbeek

Ten zuiden van het plangebied, op een afstand van circa 510 meter van de beoogde woningen, bevindt zich de spoorlijn Zutphen \- Glanerbeek, waarover vervoer van gevaarlijke stoffen plaatsvindt. Het plangebied bevindt zich buiten de plaatsgebonden risicocontour, er is geen sprake van een plasbrandaandachtsgebied. De locatie ligt wel binnen het invloedsgebied van de spoorlijn (4 kilometer). Gelet op de ligging in het invloedsgebied is een beperkte verantwoording van het groepsrisico noodzakelijk. Hier wordt in 5\.4\.2\.3 nader op ingegaan.

Uit de inventarisatie blijkt verder dat de locatie:

* zich niet bevindt binnen de risicocontour van Bevi\- en Brzo\-inrichtingen danwel inrichtingen die vallen onder het Vuurwerkbesluit (plaatsgebonden risico);

* niet ligt binnen de veiligheidsafstanden van het vervoer gevaarlijke stoffen;

* niet ligt binnen de veiligheidsafstanden van buisleidingen voor het vervoer van gevaarlijke stoffen.

###### 5\.4\.2\.3 Beperkte verantwoording groepsrisico

In voorliggend geval is sprake van een ontwikkeling waarbij 23 wooneenheden worden toegevoegd. Doordat extra woningen worden toegevoegd neemt het gemiddeld aantal personen dat aanwezig is binnen het plangebied gedurende de dag, avond en nacht, en hiermee de personendichtheid, in beginsel toe. Het gaat echter om een zeer beperkte toename van de personendichtheid. Bij het verantwoorden van het groepsrisico zijn er zowel locatie\-specifieke als ontwikkelingsspecifieke aspecten die dienen te worden onderbouwd.

De volgende locatie\-specifieke aspecten zijn daarbij van belang: opkomsttijd, dekking waarschuwingsinstallatie en nabijheid bluswatervoorzieningen. Deze worden hierna onderbouwd.

* Opkomsttijd: De brandweer dient binnen zes minuten ter plaatse te zijn. In voorliggend geval kan de brandweer in theorie binnen 1 minuut ter plaatse zijn. De dichtstbijzijnde brandweerpost bevindt zich namelijk aan de Van Kollaan 19, op circa 200 meter afstand tot het plangebied;

* Dekking waarschuwingsinstallatie: In geval van calamiteiten worden de aanwezige personen in bedreigd gebied gewaarschuwd middels NL\-Alert. Dit is bijvoorbeeld het geval als er gevaarlijke stoffen vrijkomen bij een brand of ongeval. In het bericht wordt tevens het handelingsperspectief vermeld, zodat de personen die in het bedreigde gebied bevinden weten hoe te handelen.

* Nabijheid bluswatervoorziening: Er zijn in en rondom het plangebied voldoende bluswatervoorzieningen aanwezig.

Eveneens dient in voorliggend geval aan de ontwikkelingsspecifieke aspecten te worden getoetst. Dit betreffen de volgende aspecten: bereikbaarheid van hulpdiensten ter plaatse, vluchtmogelijkheden en (zelf)redzaamheid van de aanwezige personen. Hierna worden de voorgenoemde aspecten nader onderbouwd:

* Bereikbaarheid: is dat een gebied/object via minimaal twee ontsluitingswegen toegankelijk is. Daarnaast dient er in de directe omgeving voldoende ruimte te zijn om materiaal op te stellen. Het plangebied is in de huidige situatie vanwege haar ligging via meerdere zijden goed bereikbaar en is via minimaal twee ontsluitingswegen toegankelijk. Daarnaast is er in de directe omgeving voldoende ruimte beschikbaar voor het opstellen van het materieel van hulpdiensten;

* Ontvluchten van het gebied: Het plangebied is via het omliggende (wegen)netwerk goed te ontvluchten in de richting van de risicobron af.

* Zelfredzaamheid; (Zelf)redzaamheid houdt in dat personen zichzelf en eventueel anderen, binnen een bepaald tijdsbestek, kunnen veiligstellen (bijv. schuilen of vluchten) bij dreigend gevaar. Hierbij wordt van de persoon zelf uitgegaan zonder de hulp van hulpverleningsdiensten. De woningen zijn bedoeld voor reguliere bewoning. Verwacht wordt dat de in het plangebied aanwezige personen zelfredzaam zijn. Het plangebied is daarnaast relatief eenvoudig te ontvluchten.

##### 5\.4\.3 Conclusie

Een en ander brengt met zich mee dat het project in overeenstemming is met wet\- en regelgeving met betrekking op externe veiligheid.

#### 5\.5 Milieuzonering

##### 5\.5\.1 Algemeen

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* het voorkomen of zoveel mogelijk beperken van hinder en gevaar bij woningen en andere gevoelige functies;

* het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Voor het bepalen van de aan te houden afstanden wordt de VNG\-uitgave âBedrijven en Milieuzoneringâ uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan/wijzigingsplan mogelijk is. Hoewel deze richtafstanden indicatief zijn, volgt uit jurisprudentie dat deze afstanden als harde eis gezien worden door de Raad van State bij de beoordeling of woningen op een passende afstand van bedrijven worden gesitueerd.

##### 5\.5\.2 Gebiedstypen

Volgens de VNG\-uitgave âBedrijven en Milieuzoneringâ dient eerst te worden beoordeeld of in de omgeving sprake is van een ârustige woonwijkâ of een âgemengd gebiedâ.

Een rustige woonwijk is een woonwijk die is ingericht volgens het principe van functiescheiding. Overige functies komen vrijwel niet voor. Langs de randen is weinig verstoring van verkeer. In de VNG\-uitgave wordt het buitengebied veelal gerekend tot het omgevingstype ârustige woonwijkâ.

Een âgemengd gebiedâ is een gebied met een matige tot sterke functiemenging. Direct naast woningen komen andere functies voor zoals winkels, horeca en kleine bedrijven. Ook lintbebouwing in het buitengebied met overwegend agrarische en andere bedrijvigheid kan als gemengd gebied worden beschouwd. Gebieden die direct langs de hoofdinfrastructuur liggen, behoren eveneens tot het omgevingstype gemengd gebied. Hier kan de verhoogde milieubelasting voor geluid de toepassing van kleinere richtafstanden rechtvaardigen. Geluid is voor de te hanteren afstand van milieubelastende activiteiten veelal bepalend.

Het plangebied ligt in een gebied waar naast woonfuncties ook andere functie voorkomen. Het gaat om een brandweerkazerne, maatschappelijke voorzieningen, een supermarkt en detailhandel. Daarom wordt in dit geval uitgegaan van het omgevingstype 'gemengd gebied'.

![afbeelding "i_NL.IMRO.1735.GOxSpoorpark-VS10_0014.png"](i_NL.IMRO.1735.GOxSpoorpark-VS10_0014.png)

##### 5\.5\.3 Situatie plangebied

###### 5\.5\.3\.1 Algemeen

Aan de hand van vorenstaande regeling is onderzoek verricht naar de feitelijke situatie. Hierbij spelen twee vragen en rol:

* past de nieuwe functie in de omgeving? (externe werking);

* laat de omgeving de nieuwe functie toe? (interne werking).

###### 5\.5\.3\.2 Externe werking

Hierbij gaat het met name om de vraag of de voorgenomen ruimtelijke ontwikkeling leidt tot een situatie die, vanuit hinder of gevaar bezien, in strijd is te achten met een goede ruimtelijke ordening. Daarvan is sprake als het woon\- en leefklimaat van omwonenden in ernstige mate wordt aangetast of de realisatie van het plan leidt tot hinder of belemmeringen voor de bedrijven in de omgeving.

Het voorliggende bestemmingsplan voorziet in de mogelijkheid om maximaal 23 wooneenheden te realiseren binnen het plangebied. De functie âwonenâ betreft geen milieubelastende activiteit voor de omgeving. Datzelfde geldt voor een park. Daarnaast wordt opgemerkt dat middels voorliggend bestemmingsplan de huidige bedrijfsbestemming wordt verwijderd, waardoor de bijbehorende milieubelastende activiteiten permanent komen te vervallen. Er is daarmee sprake van een verbetering van het woon\- en leefklimaat van omwonenden.

###### 5\.5\.3\.3 Interne werking

Hierbij gaat het om de vraag of nieuwe functies binnen het plangebied hinder ondervinden van bestaande functies in de omgeving en andersom of nieuwe functies de bedrijfsvoering of ontwikkelingsmogelijkheden van omliggende bedrijven aantasten. In dit geval worden de woningen binnen het plangebied aangemerkt als een milieugevoelige functies.

In de directe omgeving van het plangebied bevinden zich locaties waar op basis van het huidige juridisch\-planologisch regime milieubelastende functies zijn toegestaan. Het gaat om maatschappelijke bestemmingen (Van Kollaan 19 en Roerdompstraat 61\), een bedrijfsbestemming (Roerdompstraat 63\), de bestemming 'detailhandel' (Van Kollaan 11 en Kerkstraat 90\-92 en omgeving).

Maatschappelijke bestemmingen

Op gronden met de bestemming 'maatschappelijk' zijn op basis van het geldende planologische regime milieubelastende functies toegestaan tot en met maximaal milieucategorie 3\.1 (o.a. een brandweerkazerne). Op basis van omgevingstype 'gemengd gebied' dient bij een dergelijke toegestane functies een richtafstand van 30 meter te worden aangehouden. In voorliggend geval bedraagt de afstand tussen de dichtstbijzijnde gevel van de nieuw toe te voegen milieugevoelige functies in het plangebied en de bestemmingsvlakken 'maatschappelijk' ten minste 35 meter. Hiermee wordt aan de richtafstand voldaan.

Bestemmingen 'bedrijf'

Op gronden met bedrijfsbestemmingen zijn milieubelastende functies toegestaan tot en met maximaal milieucategorie 2\. Op basis van omgevingstype 'gemengd gebied' dient bij een dergelijke toegestane functies een richtafstand van 10 meter te worden aangehouden. In voorliggend geval bedraagt de afstand tussen de dichtstbijzijnde mogelijke gevel van een milieugevoelige functie in het plangebied en de bestemmingsvlakken in alle ten minste 95 meter. Hiermee wordt aan de richtafstand voldaan.

Bestemmingen 'detailhandel'

Op gronden met de bestemming 'detailhandel' zijn milieubelastende functies toegestaan tot en met maximaal milieucategorie 2\. Het gaat hierbij onder andere om een supermarkt. Op basis van omgevingstype 'gemengd gebied' dient bij een dergelijke toegestane functies een richtafstand van 10 meter te worden aangehouden. In voorliggend geval bedraagt de afstand tussen de dichtstbijzijnde mogelijke gevel van een milieugevoelige functie in het plangebied en de bestemmingsvlakken in alle ten minste 95 meter. Hiermee wordt aan de richtafstand voldaan.

Tenslotte wordt opgemerkt dat ten zuiden van het plangebied een parkeerplaats aanwezig is ten behoeve van de winkels. Voor parkeerterreinen geldt een milieucategorie 2 met een grootste richtafstand van 10 meter voor het aspect 'geluid' op basis van het gemengd gebied. Aan deze afstand wordt ruimschoots voldaan (circa 50 meter).

##### 5\.5\.4 Conclusie

Vanuit het oogpunt van milieuzonering zijn er geen belemmeringen voor de uitvoerbaarheid van dit bestemmingsplan.

#### 5\.6 Ecologie

Bescherming in het kader van de natuur wet\- en regelgeving is op te delen in gebieds\- en soortenbescherming. Sinds 1 januari 2017 is het wettelijk kader ten aanzien van gebieds\- en soortenbescherming vastgelegd in de Wet natuurbescherming. Bij gebiedsbescherming heeft men te maken met Natura 2000\-gebieden en het Natuur Netwerk Nederland (voorheen EHS). Soortenbescherming gaat uit van de bescherming van dier\- en plantensoorten.

##### 5\.6\.1 Gebiedsbescherming

###### 5\.6\.1\.1 Natura 2000

Natura 2000 is een samenhangend netwerk van natuurgebieden in Europa. Natura 2000 bestaat uit gebieden die zijn aangewezen in het kader van de Europese Vogelrichtlijn (79/409/EEG) en gebieden die zijn aangemeld op grond van de Europese Habitatrichtlijn (92/43/EEG). Deze gebieden worden in Nederland op grond van de Wet natuurbescherming (Wnb) beschermd. Nederland zal aan de hand van een vergunningenstelsel de zorgvuldige afweging waarborgen rond projecten die gevolgen kunnen hebben voor Natura 2000\-gebieden. Deze vergunningen worden verleend door de provincies of door de Minister van EZ.

###### 5\.6\.1\.1\.1 Situatie plangebied

Het plangebied ligt niet binnen of nabij een Natura 2000\-gebied. Het dichtstbijzijnde Natura 2000\-gebied 'Borkeld' ligt op circa 5,6 kilometer afstand van het plangebied. Uit de uitgevoerde AERIUS\-berekening opgenomen in Bijlage 8 met betrekking tot zowel de aanlegfase als de gebruiksfase blijkt dat voor de voorgenomen ontwikkeling geen sprake is van rekenresultaten hoger dan 0,00 mol/ha/j. Er is daarmee geen sprake van een stikstofdepositie met significant negatief effect op Natura 2000\-gebieden.

Het project is in het kader van de Wet natuurbescherming, ten aanzien van de effecten van stikstofdepositie op Natura 2000\-gebieden, niet vergunningsplichtig.

###### 5\.6\.1\.2 Natuur Netwerk Nederland

Het Natuurnetwerk Nederland (NNN) is de kern van het Nederlands natuurbeleid. Het NNN is in provinciale structuurvisies uitgewerkt. In of in de directe nabijheid van het NNN geldt het 'nee, tenzij'\- principe. In principe zijn er geen ontwikkelingen toegestaan als zij de wezenlijke kenmerken of waarden van het gebied aantasten.

###### 5\.6\.1\.2\.1 Situatie plangebied

Het dichtstbijzijnde gebied dat is aangewezen als NNN ligt op circa 120 meter afstand. Gezien de onderlinge afstand, de aard en omvang van de ontwikkeling, wordt gesteld dat er geen sprake is van aantasting van de wezenlijke kenmerken en waarden van het NNN.

##### 5\.6\.2 Soortenbescherming

###### 5\.6\.2\.1 Algemeen

Sinds 1 januari 2017 is de Wet natuurbescherming van kracht. Het is verboden om alle soorten die beschermd zijn volgens de Vogelrichtlijn, Habitatrichtlijn, het Verdrag van Bern en het Verdrag van Bonn, evenals de in paragraaf 3\.2 en 3\.3 van de Wet natuurbescherming genoemde soorten te doden en te verwonden, evenals het beschadigen en vernielen van voortplantingsplaatsen of rustplaatsen. Bij ruimtelijke ontwikkelingen dient te worden getoetst of er sprake is van negatieve effecten op de aanwezige natuurwaarden

###### 5\.6\.2\.2 Situatie plangebied

In dit geval is ter plaatse van het plangebied is er door de Natuurbank Overijssel een Quickscan Flora en fauna uitgevoerd. De volledige onderzoeksrapportage is opgenomen in Bijlage 9 van deze toelichting. Hierna wordt ingegaan op de belangrijkste resultaten.

Onderzoeksresultaten

De inrichting en het gevoerde beheer maken het plangebied niet tot een geschikte groeiplaats voor beschermde plantensoorten, maar wel tot geschikt functioneel leefgebied voor verschillende beschermde dieren. Beschermde diersoorten benutten het plangebied hoofdzakelijk als foerageergebied, maar mogelijk bezetten beschermde grondgebonden zoogdieren er een vaste rust\- en voortplantingsplaats, bezetten amfibieÃ«n er een (winter)rustplaats, nestelen er vogels en bezetten vleermuizen er een verblijfplaats.

Van de in het plangebied nestelende vogelsoorten, is uitsluitend het bezette nest beschermd, niet het oude nest of de nestplaats. Bezette vogelnesten zijn beschermd en mogen niet verstoord, beschadigd of vernield worden. Gelet op de aard van de werkzaamheden kan geen ontheffing verkregen worden voor het beschadigen of vernielen van bezette vogelnesten. Geadviseerd wordt de werkzaamheden, waarbij mogelijk een bezet vogelnest negatief beÃ¯nvloed wordt, uit te voeren buiten de voortplantingsperiode. Indien deze werkzaamheden uitgevoerd moeten worden tijdens de voortplantingsperiode, wordt geadviseerd vooraf een broedvogelscan uit te voeren om de aanwezigheid van een bezet vogelnest uit te kunnen sluiten.

Vleermuizen en hun vaste rust\- en voortplantingsplaatsen zijn beschermd en mogen alleen met een ontheffing negatief beÃ¯nvloed worden. Om de functie van de bebouwing voor vleermuizen vast te kunnen stellen dient aanvullend onderzoek uitgevoerd te worden. Dit onderzoek dient uitgevoerd te worden in de periode half mei\-half september (half oktober).

Voor de amfibieÃ«n en grondgebonden zoogdieren, die vaste rust\- en/of voortplantingsplaats in het plangebied bezetten, geldt een vrijstelling van de verbodsbepalingen 'doden' en het 'beschadigen en vernielen van vaste rust\- en/of voortplantingsplaats'. Deze vrijstelling is van toepassing omdat er sprake is van een ruimtelijke ontwikkeling.

###### 5\.6\.2\.2\.1 Aanvullend onderzoek vleermuizen

Gelet op de resultaten van de quickscan natuurwaardenonderzoek (zie 5\.6\.2\.2 en Bijlage 9) is dit geval een aanvullend onderzoek conform het vleermuisprotocol uitgevoerd. Hierna wordt nader ingegaan op de wettelijke consequenties en de conclusie. Voor de volledige rapportage wordt verwezen naar Bijlage 10 bij deze toelichting.

Onderzoeksresultaten

**Wettelijke consequenties**

Er zijn geen aanwijzingen gevonden dat een vleermuis een verblijfplaats bezet in de bebouwing in het onderzoekgebied. Door het slopen/verbouwen van de bebouwing in het plangebied, wordt geen vleermuis verwond of gedood en wordt geen verblijfplaats beschadigd of vernield.

Het onderzoekgebied maakt geen onderdeel uit van een vliegroute en het plangebied heeft geen functie als foerageergebied voor vleermuizen.

Het onderzoek is conform het vleermuisprotocol 2021 uitgevoerd onder gunstige weersomstandigheden. Op basis van het uitgevoerde onderzoek zijn geen aanwijzingen gevonden dat vleermuizen een verblijfplaats in het onderzoekgebied bezetten.

**Samenvatting en conclusie**

In de zomer en najaar van 2021 is de functie van de bebouwing van een perceel, gelegen tussen de Van Kollaan en Roerdompstraat te Goor, onderzocht op de aanwezigheid van een verblijfplaats van vleermuizen. Het onderzoek is uitgevoerd volgens het daarvoor geldende protocol en is volledig en onder gunstige weersomstandigheden uitgevoerd.

Uit het onderzoek is gebleken dat vleermuizen geen verblijfplaats bezetten in het onderzoekgebied. Het slopen van de bebouwing leidt niet tot wettelijke consequenties in het kader van de wet\- en regelgeving voor beschermde soorten. Er hoeft geen nader onderzoek uitgevoerd te worden en er hoeft geen ontheffing van de verbodsbepalingen aangevraagd te worden.

##### 5\.6\.3 Conclusie

Het aspect ecologie vormt geen belemmering voor de uitvoerbaarheid van dit bestemmingsplan.

#### 5\.7 Archeologie \& Cultuurhistorie

##### 5\.7\.1 Archeologie

###### 5\.7\.1\.1 Algemeen

Op grond van de Erfgoedwet dient er in ruimtelijke plannen rekening gehouden te worden met archeologische waarden. In de Erfgoedwet is bepaald dat gemeenten een archeologische zorgplicht hebben en dat initiatiefnemers van projecten waarbij de bodem wordt verstoord, verplicht zijn rekening te houden met de archeologische relicten die in het plangebied aanwezig (kunnen) zijn. Hiervoor is onderzoek noodzakelijk: het archeologisch vooronderzoek. Als blijkt dat in het plangebied behoudenswaardige archeologische vindplaatsen aanwezig zijn, dan kan de initiatiefnemer verplicht worden hiermee rekening te houden. Dit kan leiden tot een aanpassing van de plannen, waardoor de vindplaatsen behouden blijven, of tot een archeologische opgraving en publicatie van de resultaten.

Als blijkt dat in het plangebied behoudenswaardige archeologische vindplaatsen aanwezig zijn, dan kan de initiatiefnemer verplicht worden hiermee rekening te houden. Dit kan leiden tot een aanpassing van de plannen, waardoor de vindplaatsen behouden blijven, of tot een archeologische opgraving en publicatie van de resultaten.

###### 5\.7\.1\.2 Situatie plangebied

De gemeente Hof van Twente heeft archeologiebeleid voor het grondgebied doorvertaald in bestemmingsplanen middels dubbelbestemmingen. Op de gronden van het plangebied zijn in de huidige situatie twee bestemmingsplannen van toepassing. Op basis van de geldende bestemmingsplannen "Goor" en "Goor, herziening Jumbo e.o." is een deel van plangebied voorzien van respectievelijk de dubbelbestemmingen 'Waarde \- Archeologische verwachting 2' en 'Waarde \- Archeologie 3'.

Voor beide dubbelbestemmingen geldt dat archeologische onderzoek nodig is bij bodemingrepen groter dan 5\.000 m2 en een diepte van 50 cm of meer. In voorliggend geval vinden op gronden waarvoor deze dubbelbestemmingen gelden geen nieuwe bodemingrepen plaats groter dan 5\.000 m2. Een rapport waarin de archeologische waarden voldoende zijn vastgelegd is dan ook niet noodzakelijk. De archeologische dubbelbestemming 'Waarde \- Archeologische verwachting 2' wordt in dit bestemmingsplan overgenomen.

##### 5\.7\.2 Cultuurhistorie

###### 5\.7\.2\.1 Algemeen

Onder cultuurhistorische waarden worden alle structuren, elementen en gebieden bedoeld die cultuurhistorisch van belang zijn. Zij vertellen iets over de ontstaansgeschiedenis van het Nederlandse cultuurlandschap. Vaak is er een sterke relatie tussen aardkundige aspecten en cultuurhistorische aspecten.

In de Bro is sinds 1 januari 2012 (artikel 3\.1\.6, vijfde lid, onderdeel a) opgenomen dat een bestemmingsplan *âeen beschrijving van de wijze waarop met de in het gebied*

*aanwezige cultuurhistorische waarden en in de grond aanwezige of te verwachten*

*monumenten rekening is gehoudenâ* dient te bevatten.

###### 5\.7\.2\.2 Situatie plangebied

Er bevinden zich in de omgeving van het plangebied geen rijks\- dan wel gemeentelijke monumenten. In het plangebied of in de directe nabijheid van het plangebied is er daarnaast geen sprake van bijzondere cultuurhistorische waarden. Met de voorgenomen ontwikkeling worden bovendien woongebouwen gebouwd die qua bouwstijl en uitstraling een relatie hebben met het voormalig treinstation Goor\-West. Gesteld wordt dat het aspect cultuurhistorie geen belemmering vormt voor dit plan.

##### 5\.7\.3 Conclusie

Geconcludeerd kan worden dat er geen nader archeologisch onderzoek benodigd is en er sprake is van positieve effecten op de cultuurhistorische waarden.

#### 5\.8 Besluit milieueffectrapportage

##### 5\.8\.1 Kader

De milieueffectrapportage is een wettelijk instrument met als doel het aspect milieu een volwaardige plaats in deze integrale afweging te geven. Een bestemmingsplan kan op drie manieren met milieueffectrapportage in aanraking komen:

* Op basis van artikel 7\.2a, lid 1 Wm (als wettelijk plan);

Er ontstaat een m.e.r.\-plicht wanneer er een passende beoordeling op basis van art. 2\.8, lid 1 Wet natuurbescherming nodig is.

* Op basis van Besluit milieueffectrapportage (bestemmingsplan in kolom 3\);

Er ontstaat een m.e.r.\-plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 3 (plannen).

* Op basis van Besluit milieueffectrapportage (bestemmingsplan in kolom 4\);

Er ontstaat een m.e.r.\-(beoordelings)plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 4 (besluiten).

In het Besluit m.e.r. neemt het bestemmingsplan een bijzondere positie in, want het kan namelijk tegelijkertijd opgenomen zijn in zowel kolom 3 als in kolom 4 van het Besluit m.e.r.. Of het bestemmingsplan in deze gevallen voldoet aan de definitie van het plan uit kolom 3 of aan de definitie van het besluit uit kolom 4 is afhankelijk van de wijze waarop de activiteit in het bestemmingsplan wordt bestemd. Als voor de activiteit eerst Ã©Ã©n of meerdere uitwerkings\- of wijzigingsplannen moeten worden vastgesteld dan is sprake van 'kaderstellend voor' en voldoet het bestemmingsplan aan de definitie van het plan. Is de activiteit geheel of gedeeltelijk als eindbestemming opgenomen voldoet het aan de definitie van het besluit.

Een belangrijk element in het Besluit m.e.r., is het (in feite) indicatief maken van de gevalsdefinities (de drempelwaarden in kolom 2 in de D\-lijst). Dit betekent dat het bevoegd gezag meer moet doen dan onder de oude regelgeving. Kon vroeger worden volstaan met de mededeling in het besluit dat de omvang van de activiteit onder de drempelwaarde lag en dus geen m.e.r. (beoordeling) noodzakelijk was, onder de nu geldende regeling moet een motivering worden gegeven. Voor deze toets wordt de term vormvrije m.e.r.\-beoordeling gehanteerd.

##### 5\.8\.2 Situatie plangebied

###### 5\.8\.2\.1 Artikel 2\.8 van de Wet natuurbescherming

Het plangebied ligt niet binnen of nabij een Natura 2000\-gebied. Het dichtstbijzijnde Natura 2000\-gebied 'Borkeld' ligt op minimaal 5,6 kilometer afstand van het plangebied. Om aan te tonen of het voornemen resulteert in significante negatieve effecten op Natura 2000\-gebieden, is door BJZ.nu een stikstofonderzoek uitgevoerd (zie Bijlage 8)

Uit de berekening is naar voren gekomen dat voor er geen sprake is van rekenresultaten hoger dan 0,00 mol/ha/j. Er is daarmee geen sprake van een stikstofdepositie met significant negatief effect op Natura 2000\-gebieden. Het project is in het kader van de Wet natuurbescherming, ten aanzien van de effecten van stikstofdepositie op Natura 2000\-gebieden, niet vergunningsplichtig.

###### 5\.8\.2\.2 Drempelwaarden Besluit m.e.r.

Voor wat betreft het gehele plangebied wordt voorzien in een directe eindbestemming waardoor, indien activiteiten worden mogelijk gemaakt die genoemd worden in onderdeel C of D van het Besluit m.e.r. en de daarin opgenomen drempelwaarden overschrijden, sprake kan zijn van een m.e.r.\-beoordelingsplichtig plan. In het voorliggende geval is geen sprake van activiteiten die op grond van onderdeel C van het Besluit milieueffectrapportage m.e.r.\-plichtig zijn. Wel is sprake van een activiteit die is opgenomen in onderdeel D van het Besluit m.e.r., namelijk: 'de aanleg, wijziging of uitbreiding van een stedelijk ontwikkelingsproject.' Aangezien hier sprake van is, dient te worden getoetst of sprake is van m.e.r\-beoordelingsplicht. Hier is sprake van indien de activiteiten de volgende drempelwaarden uit onderdeel D overschrijden:

* 1\. een oppervlakte van 100 hectare of meer,

* 2\. een aaneengesloten gebied en 2\.000 of meer woningen omvat, of

* 3\. een bedrijfsvloeroppervlakte van 200\.000 m2 of meer.

Gezien de drempelwaarden (bedrijfsvloeroppervlakte van 2000 woningen of meer) wordt geconcludeerd dat in dit geval geen sprake is van een directe m.e.r.\-plicht. Echter, zoals ook in het voorgaande aangegeven, dient ook wanneer ontwikkelingen onder drempelwaarden blijven, het bevoegd gezag zich er van te vergewissen of activiteiten geen aanzienlijke milieugevolgen kunnen hebben. Hiertoe dient de vormvrije m.e.r.\-beoordeling te worden gehanteerd. In dit geval is er een vormvrije m.e.r.\-beoordelingsnotitie opgesteld. De notitie is als Bijlage 11 bij deze toelichting opgenomen.

Uit de vormvrije m.e.r.\-beoordelingsnotitie blijkt dat dit bestemmingsplan geen belangrijk nadelige milieugevolgen tot gevolg heeft die het doorlopen van een m.e.r.\-procedure noodzakelijk maken.

##### 5\.8\.3 Conclusie

Dit plan is niet m.e.r.\-plichtig. Tevens zijn geen belangrijk nadelige milieugevolgen te verwachten als gevolg van de vaststelling van dit plan

#### 5\.9 Bezonning

Ten behoeve van dit bestemmingsplan is door The Citadel Company een bezonningsstudie uitgevoerd. Doel van het onderzoek is het inzichtelijk maken van de effecten van de geplande nieuwbouw op de bezonning van de omliggende bebouwing/percelen. Hiertoe is de schaduwwerking als gevolg van de nieuwbouw op verschillende tijdstippen/periodes van het jaar in beeld gebracht. Voor de volledige onderzoeksrapportage wordt verwezen naar Bijlage 12 bij deze toelichting.

Op basis van het onderzoek kan worden geconcludeerd dat de effecten van de nieuwbouw op de bezonning van omliggnede woningen/percelen relatief beperkt is en dat er geen sprake is van onevenredige schaduwwerking als gevolg van de voorgenomen ontwikkeling.

### Hoofdstuk 6 Wateraspecten

#### 6\.1 Vigerend beleid

##### 6\.1\.1 Europees beleid

De Europese Kaderrichtlijn Water (2000/60/EG) is op 22 december 2000 in werking getreden en is bedoeld om in alle Europese wateren de waterkwaliteit chemisch en ecologisch verder te verbeteren. De Kaderrichtlijn Water omvat regelgeving ter bescherming van het binnenlandse oppervlaktewater, overgangswateren (waaronder estuaria worden verstaan), kustwateren en grondwater. Streefdatum voor het bereiken van gewenste waterkwaliteit is 2015\. Eventueel kan er, mits goed onderbouwd, uitstel (derogatie) verleend worden tot uiteindelijk 2027\. Voor het uitwerken van de doelstellingen worden er op (deel)stroomgebied plannen opgesteld. In deze (deel)stroomgebiedbeheersplannen staan de ambities en maatregelen beschreven voor de verschillende (deel)stroomgebieden. Met name de ecologische ambities worden op het niveau van de deelstroomgebieden bepaald.

##### 6\.1\.2 Rijksbeleid

Het Rijksbeleid op het gebied van waterbeheer is vastgelegd in het Nationaal Waterplan (NWP) 2016\-2021 (vastgesteld 17 december 2015\). Het plan geeft op hoofdlijnen de ambities weer van het Rijk ten aanzien van het nationale waterbeleid en het daaraan gerelateerde ruimtelijke beleid. De belangrijkste ambities richten zich op waterveiligheid, zoetwater en waterkwaliteit. Maar ook de Deltabeslissingen en enkele waterafhankelijke themaâs als natuur en duurzame energie hebben in het plan een plek gekregen. De doorwerking van de beleidsambities/uitgangspunten naar lagere overheden is geregeld in de Structuurvisie Infrastructuur en Ruimte (2012\), het Bestuursakkoord Water (2011\) en de Waterwet (2009\).

##### 6\.1\.3 Provinciaal beleid

In de Omgevingsvisie Overijssel wordt ruim aandacht besteed aan de wateraspecten. De ambities zijn, naast de uitvoering van de Kaderrichtlijn Water, gericht op de verbetering van de kwaliteit van de kleinere wateren, de veiligheid, de grondwaterbescherming, bestrijding van wateroverlast, de kwantiteit en kwaliteit van grond\- en oppervlakte water en waterbeleving zowel in de groene ruimte als stedelijk gebied.

##### 6\.1\.4 Waterschap Vechtstromen

Door de invoering van de Kaderrichtlijn Water is Nederland verdeeld in vijf deelstroomgebieden. Het deelstroomgebied Rijn\-Oost wordt beheerd door de waterschappen Rijn en IJssel, Vechtstromen, Vallei en Veluwe, Drents Overijsselse Delta, en Zuiderzeeland. Om te voldoen aan de eisen van de Kaderrichtlijn Water hebben deze waterschappen een Waterbeheerplan opgesteld.

Het algemeen bestuur van het waterschap Vechtstromen heeft in de vergadering van 7 oktober 2015 het 'Waterbeheerplan 2016\-2021' vastgesteld.

In het Waterbeheerplan is aangegeven hoe het waterschap zijn taken de komende jaren (2016 tot 2021\) wil uitvoeren. In het plan zijn doelen en maatregelen gesteld voor de thema's waterveiligheid, voldoende water, schoon water en het zuiveren van afvalwater. Deze zijn gericht op het:

* voorkomen of beperken van overstromingen, wateroverlast en droogte;

* beschermen en verbeteren van de kwaliteit van het oppervlaktewater en grondwater en het zorgen voor een goed functionerend regionaal watersysteem.

* het effectief en efficiÃ«nt behandelen van afvalwater in de afvalwaterzuiveringsinstallaties.

##### 6\.1\.5 Waterplan Hof van Twente

Het waterplan is een overkoepelend beleidsstuk over het waterbeheer in de gemeente Hof van Twente dat ook door de waterbeheerders â de waterschappen Vechtstromen (voorheen Regge en Dinkel) en Rijn en IJssel en drinkwaterleidingbedrijf Vitens is vastgesteld. Het waterplan geeft een visie hoe het watersysteem binnen de gemeente over ongeveer 25 jaar er uit ziet en welke maatregelen er op korte en lange termijn daarvoor nodig zijn. De visie wordt op basis van drie invalshoeken beschreven, te weten:

* Twents landschap: Water speelt een belangrijke rol in het gevarieerde en kleinschalige landschap. Het water is zo ingericht dat meerdere functies tegelijk kunnen vervullen. Het waterbeheer sluit zoveel mogelijk aan bij de natuurlijke omstandigheden, zoals hoogteligging, grondwaterstroming en bodemsoort.

* Ruimte voor water: De visie is gericht op het ontwikkelen van een robuust en veerkrachtig watersysteem met als doel wateroverlast en verdroging zoveel mogelijk te voorkomen. Om dit te bereiken is er voldoende ruimte nodig voor het vasthouden en tijdelijk bergen van water. Voor de verbetering van de waterkwaliteit dienen de vervuilende lozingen te worden beperkt. Door het afkoppelen van schoon hemelwater van de riolering wordt de emissie door lozingen vanuit riooloverstorten en rioolwaterzuiveringen gereduceerd.

* Beleving van water: In de woon\- en werkomgeving is water zichtbaar, bereikbaar en veilig voor bijvoorbeeld vissers en wandelaars. Zichtbaar water dat beleefd wordt, is er niet alleen om van te genieten, maar ook er van bewust van te zijn. Om dit te bereiken wordt het hemelwater bij voorkeur met bovengrondse voorzieningen ingezameld en geÃ¯nfiltreerd.

#### 6\.2 Waterparagraaf

##### 6\.2\.1 Algemeen

Zoals in voorgaande paragrafen uiteen is gezet, wordt in het moderne waterbeheer (waterbeheer 21e eeuw) gestreefd naar duurzame, veerkrachtige watersystemen met minimale risico's op wateroverlast of watertekorten. Belangrijk instrument hierbij is de watertoets, die sinds 1 november 2003 in ruimtelijke plannen is verankerd. In de toelichting op ruimtelijke plannen dient een waterparagraaf te worden opgenomen. Hierin wordt verslag gedaan van de wijze waarop rekening is gehouden met de gevolgen van het plan voor de waterhuishoudkundige situatie (watertoets).

Het doel van de watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

##### 6\.2\.2 Watertoetsproces

Het waterschap Vechtstromen is geÃ¯nformeerd over het plan door gebruik te maken van de digitale watertoets. De beantwoording van de vragen heeft er toe geleid dat de normale procedure van de watertoets van toepassing is. Het volledige watertoetsresultaat is opgenomen als Bijlage 13 bij deze toelichting.

Het waterschap is heeft in dit geval een reactie gegeven op het bestemmingsplan. Naar aanleiding van deze reactie van het waterschap is de door gemeente Hof van Twente de memo 'Waterhuishouding Spoorparkâ opgesteld, waarin nader wordt ingegaan op de waterhuishouding met bestekken tot dit plan. Hiervoor wordt verwezen naar Bijlage 14Â bij deze toelichting. Hieronder wordt eerst ingegaan op de relevante waterhuishoudkundige aspecten in het plangebied.

##### 6\.2\.3 Waterhuishoudkundige aspecten

*Hemelwater*

In de bestaande situatie is het plangebied nagenoeg volledig verhard (zie ook afbeelding 2\.1\). In de nieuwe situatie wordt in circa de helft van het plangebied een park aangelegd. In dit park worden infiltratiemogelijkheden voor het hemelwater gecreÃ«erd.

*Grondwater*

In het plangebied is in de huidige situatie geen wateroverlast aan de orde. Wel ligt het plangebied is binnen een intrekgebied zoals bedoeld in de Omgevingsverordening Overijssel. Dit heeft echter geen gevolgen. De geldende gebiedsaanduiding 'milieuzone \- intrekgebied' wordt in voorliggend bestemmingsplan overgenomen.

*Oppervlaktewater*

Binnen het plangebied is geen oppervlaktewater aanwezig. Het plan voorziet niet in de aanleg van nieuw oppervlaktewater.

*Riolering*

Het afvalwater van de woningen zal worden aangesloten op bestaande rioleringssysteem ter plaatse en afgevoerd naar de dichtstbijzijnde RWZI. In verband met het herbestemmen van bedrijfsbestemming is vanuit planologisch/feitelijk oogpunt een significante toename van het aantal vervuileenheden uit te sluiten.

##### 6\.2\.4 Conclusie

De bestemming en de grootte van het plan hebben een geringe invloed op de waterhuishouding. Het aspect water vormt geen belemmering voor voorliggend plan. Daarnaast vindt er overleg plaats met het waterschap Vechtstromen over deze ontwikkeling omdat de beantwoording van de digitale watertoets er toe heeft geleid dat de ânormale procedureâ van toepassing is.

Het aspect 'water' vormt geen belemmering voor voorliggend plan.

### Hoofdstuk 7 Juridische planopzet

#### 7\.1 Inleiding

De in deze toelichting beschreven planopzet is juridisch\-planologisch vertaald in een bestemmingsregeling, die (digitaal) bindend is voor overheid en burgers. Het bestemmingsplan bestaat uit een verbeelding en regels en is voorzien van een toelichting. De regels en verbeelding vormen het juridisch bindende deel, terwijl de toelichting geen juridische binding heeft, maar moet worden beschouwd als handvat voor de uitleg en de onderbouwing van de opgenomen bestemmingen. De regels bevatten het juridische instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De verbeelding heeft een rol voor toepassing van de regels, alsmede de functie van visualisering van de bestemmingen.

#### 7\.2 Opbouw van de regels

##### 7\.2\.1 Algemeen

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010\. Dit bestemmingplan is opgesteld conform de normen van de SVBP 2012 (Standaard voor vergelijkbare bestemmingsplannen 2012\). De Standaard Vergelijkbare Bestemmingsplannen maakt het mogelijk bestemmingsplannen te maken die op vergelijkbare wijze zijn opgebouwd en op een zelfde manier worden verbeeld. Vergelijkbare bestemmingsplannen leiden tot een betere dienstverlening en tot een effectievere en efficiÃ«ntere overheid.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken.

De regels zijn onderverdeeld in vier hoofdstukken:

* 1\. Inleidende regels;

* 2\. Bestemmingsregels;

* 3\. Algemene regels;

* 4\. Overgangs\- en slotregels.

##### 7\.2\.2 Inleidende regels

###### 7\.2\.2\.1 Begrippen

In Artikel 1 zijn omschrijvingen gegeven van de in het bestemmingsplan gebruikte begrippen. Deze worden opgenomen om interpretatieverschillen te voorkomen. Begripsbepalingen zijn alleen nodig voor begrippen die gebruikt worden in de regels en die tot verwarring kunnen leiden of voor meerdere uitleg vatbaar zijn.

###### 7\.2\.2\.2 Wijze van meten

Om op een eenduidige manier afstanden, oppervlakten en inhoud van gebouwen en/of bouwwerken, geen gebouwen zijnde, te bepalen wordt in de wijze van meten (Artikel 2\) uitleg gegeven wat onder de diverse begrippen wordt verstaan. Ten aanzien van de wijze van meten op de verbeelding geldt de digitale verbeelding.

##### 7\.2\.3 Bestemmingsregels

Hoofdstuk 2 van de regels bevat de juridische vertaling van de in het plangebied voorkomende bestemmingen. De regels zijn onderverdeeld in o.a:

* Bestemmingsomschrijving: Hierin is de omschrijving van de activiteiten die zijn toegestaan binnen deze bestemming opgenomen. Hierbij gaat het in beginsel om een beschrijving van de aan de grond toegekende functies.

* Bouwregels: In deze regels zijn eisen opgenomen waaraan de binnen de bestemming voorkomende bebouwing moet voldoen. Waar en met welke maatvoering mag worden gebouwd is hierin vastgelegd.

* Specifieke gebruiksregels: In de specifiek gebruiksregels is bepaald welk gebruik van gronden en opstallen in elk geval strijdig is met of wordt toegestaan binnen deze bestemming. Daarbij zijn niet alle mogelijke toegestane en strijdige gebruiksvormen genoemd.

* Afwijken van de gebruiksregels: Deze afwijking geeft burgemeester en wethouders de bevoegdheid om met omgevingsvergunning af te wijken van functies die in eerste aanleg strijdig zijn met de bestemmingsomschrijving of de specifieke gebruiksregels;

##### 7\.2\.4 Algemene regels

* *Anti\-dubbeltelregel (Artikel 6):* deze regel is opgenomen om te voorkomen dat, wanneer volgens een plan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld;

* *Algemene gebruiksregels (Artikel 7):* in deze regel is aangegeven wat onder verboden gebruik wordt verstaan. Deze regel gaat uit van de gedachte dat het gebruik uitsluitend mag plaatsvinden in overeenstemming met de bestemming.

* *Algemene aanduidingsregels (Artikel 8)*In deze regel zijn de regels zijn de bouwregels en specifieke gebruiksregels voor de aanduiding 'milieuzone \- intrekgebied' opgenomen.

* *Algemene afwijkingsregels (Artikel 9):* in deze regel is aan burgemeester en wethouders de bevoegdheid gegeven om bij een omgevingsvergunning af te wijken van bepaalde, in het bestemmingsplan geregelde, onderwerpen. De criteria, die bij toepassing van deze bevoegdheid in acht moeten worden genomen, zijn aangegeven.

* *Overige regels (Artikel 10):* in dit artikel zijn regels in verband met parkeren opgenomen.

##### 7\.2\.5 Overgangs\- en slotregels

In hoofdstuk 4 van de regels staan de overgangs\- en slotregels. In de overgangsregels is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregel wordt aangegeven hoe het bestemmingsplan wordt genoemd.

#### 7\.3 Bestemmingen

Kenmerk van de Nederlandse ruimtelijke ordeningsregelgeving is dat er uitgegaan wordt van toelatingsplanologie. Een bestemmingsplan geeft aan welke functies waar zijn toegestaan en welke bebouwing mag worden opgericht. Bij het opstellen van dit bestemmingsplan zijn keuzes gemaakt over welke functies waar worden mogelijk gemaakt en is gekeken welke bebouwing stedenbouwkundig toegestaan kan worden.

Het is noodzakelijk dat het bestemmingsplan een compleet inzicht biedt in de bouw\- en gebruiksmogelijkheden binnen het betreffende plangebied. Het bestemmingsplan is het juridische toetsingskader dat bindend is voor de burger en overheid en geeft aan wat de gewenste planologische situatie voor het plangebied is. In deze paragraaf worden de gemaakte keuzes nader onderbouwd.

Qua systematiek is aangesloten bij het bestemmingsplan "Goor" (vastgesteld op 30 oktober 2018\).

**'Artikel 3 Groen'**

Ter plaatse van het beoogde park is de bestemming 'Groen' toegekend. De voor 'Groen' aangewezen gronden zijn bestemd onder meer voor groenvoorzieningen, voet\- en fietspaden, speelvoorzieningen, water, afvoer van water, tijdelijke berging en infiltratie van hemelwater, openbare nutsvoorzieningen, verblijfsdoeleinden, dagrecreatief medegebruik en kunstobjecten.

**'Artikel 4 Woongebied \- 1'**

Ter plaatse van het beoogde woongebouwen en de bijbehorende gronden is de bestemming 'Woongebied \- 1' toegekend. Deze gronden zijn hoofdzakelijk bestemd voor het wonen. De gebouwen mogen worden gebouwd binnen het bouwvlak. Het aantal woningen is op de verbeelding aangeduid met de aanduiding 'maximum aantal wooneenheden'. Ter plaatse van de aanduiding 'aaneengebouwd', de woningen aaneengesloten worden gebouwd en uitsluitend ter plaatse van de aanduiding 'gestapeld' mogen woningen in de vorm van appartementen worden gebouwd. De goot\- en bouwhoogte bedragen de hoogtes die zijn aangegeven op de verbeelding. De dakhelling bedraagt minimaal het percentage dat is aangegeven op de verbeelding.

**'Artikel 5 Waarde \- Archeologische verwachting 2**'

De voor 'Waarde \- Archeologische verwachting 2' aangewezen gronden zijn, behalve voor de andere daar voorkomende bestemmingen, mede bestemd voor de bescherming en veiligstelling van archeologische waarden. Ter bescherming van deze gronden zijn bepalingen opgenomen met betrekking tot het uitvoeren van werken, geen bouwwerken zijnde, en werkzaamheden.

### Hoofdstuk 8 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

Het gaat voor wat betreft de aanleg van het om een gemeentelijk plan. Het plan wordt gefinancierd uit gemeentelijke middelen. Het is niet noodzakelijk een exploitatieplan vast te stellen. Er zijn naast procedurele kosten geen andere kosten verbonden aan de vaststelling van dit plan. Bij de woningbouwontwikkeling gaat het om een particulier initiatief. In het voorliggende geval is een anterieure overeenkomst gesloten tussen initiatiefnemer en de gemeente Hof van Twente. Hierin wordt tevens het risico van planschade opgenomen zodat het kostenverhaal voor de gemeente volledig is verzekerd. Het plan is economisch uitvoerbaar.

### Hoofdstuk 9 Vooroverleg, inspraak en zienswijzen

Op grond van artikel 3\.1\.1 Bro is vooroverleg vereist met het waterschap en met de diensten van de provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

#### 9\.1 Vooroverleg

##### 9\.1\.1 Het Rijk

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Geoordeeld wordt dat dit bestemmingsplan geen nationale belangen schaadt. Daarom is afgezien van het voeren van vooroverleg met het Rijk.

##### 9\.1\.2 Provincie Overijssel

In het kader van het vooroverleg ex artikel 3\.1\.1\. Bro wordt is voorliggende bestemmingsplan voorgelegd aan de provincie Overijssel.

##### 9\.1\.3 Waterschap Vechtstromen

Door middel van de digitale watertoets is het waterschap geÃ¯nformeerd. Uit de digitale watertoets blijkt dat sprake is van de 'normale procedure'. In het kader van het wettelijke vooroverleg is het plan voorgelegd aan het waterschap. In dit geval heeft het waterschap een reactie op het plan gegeven. Naar aanleiding van deze reactie is door de gemeente Hof van Twente de memo 'Waterhuishouding Spoorparkâ opgesteld, waarin nader wordt ingegaan op de waterhuishouding. Hiervoor wordt verwezen naar Bijlage 14 bij deze toelichting. Hiermee is het vooroverleg met het waterschap succesvol afgerond.

#### 9\.2 Inspraak en zienswijzen

Het ontwerpbestemmingsplan heeft gedurende de periode van 24 juni tot en met 4 augustus 2021 voor eenieder ter inzage gelegen. Binnen deze termijn zijn enkele zienswijzen ingediend. Voor de samenvatting van de zienswijzen en de gemeentelijke beantwoording hiervan wordt verwezen naar de reactienota in Bijlage 15 bij deze toelichting.