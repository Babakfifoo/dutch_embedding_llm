xml version\="1\.0" encoding\="UTF\-8"?

Ronde Akkers: Toelichting

direct naar inhoud van Toelichting

Ronde Akkers

============

Toelichting

-----------

| Plan: | Ronde Akkers |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0785\.BP2017009Rondeakke\-vg01 |

* Toelichting

* Bijlage bij toelichting

* Regels

* Bijlage bij regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

+ 1\.1 Aanleiding en doel van het bestemmingsplan

+ 1\.2 Ligging en begrenzing plangebied

+ 1\.3 Vigerend bestemmingsplan

+ 1\.4 Bij het plan behorende stukken

+ 1\.5 Leeswijzer

* Hoofdstuk 2 BESCHRIJVING PLANGEBIED

+ 2\.1 Historische ontwikkeling

+ 2\.2 Ruimtelijke en functionele structuur

+ 2\.3 Technische infrastructuur

* Hoofdstuk 3 RUIMTELIJK BELEIDSKADER

+ 3\.1 Rijk

+ 3\.2 Provincie

+ 3\.3 Gemeente

* Hoofdstuk 4 THEMATISCHE BELEIDSKADERS

+ 4\.1 Stedenbouwkundige uitgangspunten en welstand

+ 4\.2 Archeologie, cultuurhistorie en monumentenzorg

+ 4\.3 Volkshuisvesting

+ 4\.4 Groen

+ 4\.5 Verkeer en parkeren

* Hoofdstuk 5 MILIEUASPECTEN

+ 5\.1 Milieuhinder en bedrijven

+ 5\.2 Externe veiligheid

+ 5\.3 Kabels, leidingen en straalpad

+ 5\.4 Geluid

+ 5\.5 Lucht

+ 5\.6 Geur

+ 5\.7 Bodem

+ 5\.8 Natuur

+ 5\.9 Milieueffectrapportage

* Hoofdstuk 6 WATER

+ 6\.1 Beleid

+ 6\.2 Huidige en toekomstige situatie

* Hoofdstuk 7 OPZET PLANREGELS

+ 7\.1 Plansystematiek

+ 7\.2 Hoofdstuk 1 van de regels: Inleidende regels

+ 7\.3 Hoofdstuk 2 van de regels: Bestemmingsregels

+ 7\.4 Hoofdstuk 3 van de regels: Algemene regels

+ 7\.5 Hoofdstuk 4 van de regels: Overgangsrecht en slotregel

* Hoofdstuk 8 UITVOERBAARHEID

+ 8\.1 Economische uitvoerbaarheid

+ 8\.2 Maatschappelijke uitvoerbaarheid

### Hoofdstuk 1 INLEIDING

#### 1\.1 Aanleiding en doel van het bestemmingsplan

Op de gronden gelegen op het perceel Dorpstraat 51 in Riel zijn plannen om een vrijstaande woning te realiseren, georiÃ«nteerd op Ronde Akkers. Omdat dit voornemen niet mogelijk is op basis van het vigerende bestemmingsplan is onderhavig bestemmingsplan 'Ronde Akkers' opgesteld, dat als doel heeft om de beoogde ontwikkeling planologisch te verankeren binnen duidelijke kaders. Deze kaders worden bepaald door de in het Besluit ruimtelijke ordening genoemde onderdelen waaruit een bestemmingsplan ten minste dient te bestaan: een verbeelding, regels en een toelichting.

Het plangebied bestaat uit een begroeide tuin en heeft een omvang van circa 900 m2\. Ten behoeve van de ontwikkeling is op de verbeelding een bouwvlak opgenomen op een afstand van circa 10 meter uit het hart van de aangrenzende weg en 3 meter uit de zijdelingse perceelgrenzen. Het bouwvlak is 13 meter lang en 8,5 meter breed. Hierbinnen is de realisatie van de woning mogelijk. Voor de bouw van de woning is het niet nodig om de aanwezige bomen te kappen. In paragraaf 4\.1 wordt hier verder op ingegaan. Het parkeren voor de woning wordt op eigen terrein opgelost.

#### 1\.2 Ligging en begrenzing plangebied

Het plangebied ligt aan de Ronde Akkers, naast nummer 17, in Riel en bevindt zich achter de bestaande woning Dorpstraat 51\. Op de onderstaande afbeelding is de ligging van het plangebied weergegeven. De locatie wordt omringd door bestaande woonpercelen. Aan de zuidzijde bevinden zich groene percelen met bomen en bossages.

![afbeelding "i_NL.IMRO.0785.BP2017009Rondeakke-vg01_0001.png"](i_NL.IMRO.0785.BP2017009Rondeakke-vg01_0001.png)

Afbeelding: luchtfoto met globale ligging van het plangebied (bron:www.globespotter.nl)

#### 1\.3 Vigerend bestemmingsplan

Tot het moment waarop voorliggend bestemmingsplan in werking treedt, geldt in het plangebied het volgende bestemmingsplan.

![afbeelding "i_NL.IMRO.0785.BP2017009Rondeakke-vg01_0002.png"](i_NL.IMRO.0785.BP2017009Rondeakke-vg01_0002.png)

Het plangebied heeft op grond van het bestemmingsplan 'Kom Riel' de bestemming 'Woondoeleinden'. Het bouwen van een woning is ter plaatse niet toegestaan omdat ter plaatse geen bouwvlak op de verbeelding is opgenomen. Onderstaande afbeelding geeft een uitsnede van de geldende verbeelding weer.

![afbeelding "i_NL.IMRO.0785.BP2017009Rondeakke-vg01_0003.png"](i_NL.IMRO.0785.BP2017009Rondeakke-vg01_0003.png)Afbeelding: uitsnede plankaart bestemmingsplan 'Kom Riel'

#### 1\.4 Bij het plan behorende stukken

Dit bestemmingsplan bestaat uit drie delen: een verbeelding waarop onder meer de bestemming in het plangebied is aangegeven, planregels waarin de bouw\- en gebruiksmogelijkheden voor de op de verbeelding vermelde bestemming zijn opgenomen en deze toelichting waarin de achtergronden van het bestemmingsplan zijn beschreven. De verbeelding vormt samen met de regels het bindende deel van het bestemmingsplan. In deze toelichting worden onder andere de keuzes die in het bestemmingsplan worden gemaakt nader gemotiveerd en verantwoord. Hierin staat ook beschreven wat het vigerend beleid inhoudt en met welke (milieu)planologische aspecten rekening is gehouden.

#### 1\.5 Leeswijzer

Deze toelichting bestaat uit acht hoofdstukken. Na dit inleidende hoofdstuk, wordt in hoofdstuk 2 een beschrijving gegeven van het plangebied. Hoofdstuk 3 gaat in op het ruimtelijk beleidskader van rijk, provincie en gemeente. Het thematische beleidskader komt aan de orde in hoofdstuk 4\. In hoofdstuk 5 worden milieuaspecten behandeld. Hoofdstuk 6 gaat in op de wateraspecten. De opzet van de planregels wordt in hoofdstuk 7 besproken, gevolgd door de uitvoerbaarheid in hoofdstuk 8\.

### Hoofdstuk 2 BESCHRIJVING PLANGEBIED

Voor het opstellen van een bestemmingsplan is het van belang dat de uitgangssituatie, ofwel de bestaande situatie, goed in beeld wordt gebracht. In dit hoofdstuk volgt een beschrijving van deze situatie door middel van een beschrijving van de historische ontwikkeling alsmede de ruimtelijke en functionele structuur.

#### 2\.1 Historische ontwikkeling

Het dorp Riel is samengesteld uit de gehuchten Brakel, Zandeind en de dorpskom of Kerkeind. Brakel is daarvan het oudste buurtschap, waar al in de prehistorische en Romeinse tijd bewoners gevestigd waren. Zo zijn in 1840 op de heide onder Brakel meer dan 50 urnen opgegraven.

![afbeelding "i_NL.IMRO.0785.BP2017009Rondeakke-vg01_0004.png"](i_NL.IMRO.0785.BP2017009Rondeakke-vg01_0004.png)

Afbeelding: situatie Riel omstreeks 1900 (omgeving plangebied in rode cirkel)

Riel is een typisch Brabants esdorp. De dorpen zijn hier niet, zoals in Drenthe, concentrisch van vorm, maar langgerekt. Deze zogenaamde kransakkerdorpen breidden zich uit naarmate de beschikbaar de beschikbare bouwgrond rondom de akkers vol raakte. Nieuwe vestigingen vonden dan wat verderop aan de kronkelige weg rondom de akkers plaats. Dit nederzettingspatroon is in Riel goed bewaard gebleven, zie afbeelding. Een bijzonderheid is dat de eerste ontginningsactiviteiten hier al in de 7e eeuw moeten hebben plaatsgevonden. De blokvormige verkaveling, waarbij akkers door hagen en houtwallen omringd werden om het vee te weren, is in Riel nog steeds te herkennen. In de eeuwen vÃ³Ã³r het gebruik van kunstmest werden de akkers vruchtbaarder gemaakt door er zoden op te leggen die met dierlijke mest waren vermengd. Dit verklaart het holle, hoge karakter van de oude akkers.

In de 12e eeuw kwam er in Riel een opleving in de ontginning van de woeste gronden, doordat een kerkelijke instelling zich hierop toelegde. Later, toen Brabant door de Staten\-Generaal tot Generaliteitsland was verklaard en als een wingewest werd uitgebuit, hadden de boeren weinig reden en mogelijkheden om hun arsenaal uit te breiden. De meeste boerderijen ter plaatse dateren uit het einde van de 19e eeuw, omdat bij een grote brand in 1877 vele hoeven verloren gingen. Riel maakte deel uit van de heerlijkheid Hilvarenbeek, maar lag echter daarvan gescheiden door het grondgebied van Goirle.

#### 2\.2 Ruimtelijke en functionele structuur

Het plangebied bevindt zich tussen de Dorpstraat en Ronde Akkers in de kern Riel en heeft een oppervlakte van 837 m2. Ten behoeve van onderhavige ontwikkeling is het voormalig perceel kadastraal bekend, sectie F nummer 410, plaatselijk bekend Dorpstraat 51, gesplitst in twee percelen (1532 en 1533\). Het plangebied betreft het perceel 1533 en wordt omgeven door enkele bestaande woonpercelen aan de Ronde Akkers en enkele begroeide percelen ten zuiden van het plangebied, zie afbeelding.

![afbeelding "i_NL.IMRO.0785.BP2017009Rondeakke-vg01_0005.png"](i_NL.IMRO.0785.BP2017009Rondeakke-vg01_0005.png)

Afbeelding: Kadastrale percelen nieuwe situatie, met het plangebied in rood weergegeven

Ten oosten van het plangebied bevindt zich de kruising van het dorpslint Dorpstraat met de Tilburgseweg, beide doorgaande wegen waarover alle verkeer van de kern Riel wordt afgewikkeld. Het dorpslint wordt gekenmerkt door afwisselend vrijstaande, halfvrijstaande woningen en een aantal clusters met aaneen gebouwde woningen en bedrijven. De lintbebouwing bestaat uit maximaal twee bouwlagen, met uitzondering van de twee voormalige leerlooierijen aan de Dorpstraat, en is voorzien van diverse kapvormen. De bebouwingsdichtheid neemt vanuit het centrum richting het buitengebied af. De percelen aan het lint zijn vaak smal en diep en hebben veelal fraaie erf\- en singelbeplantingen.

#### 2\.3 Technische infrastructuur

Binnen het plangebied bevinden zich geen belangrijke technische infrastructurele voorzieningen met ruimtelijke relevantie.

### Hoofdstuk 3 RUIMTELIJK BELEIDSKADER

Dit hoofdstuk geeft een korte weergave van het bij het opstellen van dit bestemmingsplan van kracht zijnde ruimtelijke beleidskader.

#### 3\.1 Rijk

**Structuurvisie Infrastructuur en Ruimte**

De Structuurvisie Infrastructuur en Ruimte (SVIR) geeft een nieuw, integraal kader voor het ruimtelijke en mobiliteitsbeleid op rijksniveau. Op 13 maart 2012 is de SVIR vastgesteld. In de SVIR schetst het kabinet hoe Nederland er in 2040 zou moeten uitzien: concurrerend, bereikbaar, leefbaar en veilig. Daarbij streeft het Rijk naar een aanpak die ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt. Bij deze aanpak hanteert het Rijk een filosofie die uitgaat van vertrouwen, heldere verantwoordelijkheden, eenvoudige regels en een selectieve rijksbetrokkenheid.

Daarnaast verstevigt de SVIR het motto 'decentraal wat kan, centraal wat moet'. De verantwoordelijkheid om te sturen in de ruimtelijke ordening wordt door de SVIR nog meer bij de provincies en gemeenten gelegd. Zo laat het Rijk de verantwoordelijkheid voor de afstemming tussen verstedelijking en groene ruimte op regionale schaal over aan provincies. Dit houdt in dat de betekenis van de nationale structuurvisie voor het bestemmingsplangebied zodoende zeer beperkt blijft.

De SVIR richt zich op een dusdanig schaalniveau en is als gevolg daarvan ook van een zeker (hoog) abstractieniveau, dat hieruit geen concrete beleidskaders voortkomen voor onderhavig bestemmingsplan. Door decentralisatie van bevoegdheden wordt het relevante beleidskader gevormd door de provincie Noord\-Brabant en de gemeente Goirle.

Conclusie

Dit rijksbeleid werkt niet direct door in onderhavig plan. De afweging vindt voor onderhavige planontwikkeling decentraal plaats.

**Realisatieparagraaf Nationaal Ruimtelijk Beleid**

In de zogenaamde Realisatieparagraaf ('Realisatie Nationaal Ruimtelijk Beleid'), zijn alle nationale ruimtelijke belangen uit de verschillende Planologische Kern Beslissingen en de voorgenomen verwezenlijking daarvan gebundeld. Daarbij wordt onder meer ingezet op zuinig ruimtegebruik, de bescherming van kwetsbare gebieden (nationale landschappen en Ecologische Hoofdstructuur) en op bescherming van het land tegen overstromingen en wateroverlast. In de Realisatieparagraaf benoemt het kabinet ruim 30 nationale ruimtelijke belangen en de instrumenten om die uit te voeren. De Realisatieparagraaf is toegevoegd aan de Nota Ruimte en heeft de status van structuurvisie.

Conclusie

Dit rijksbeleid werkt niet direct door in onderhavig plan. De afweging vindt voor onderhavige planontwikkeling decentraal plaats.

**AMvB Ruimte**

In het Besluit algemene regels ruimtelijke ordening (Barro) stelt het Rijk een aantal regels voor met betrekking tot de inhoud van bestemmingsplannen. De onderwerpen betreffen: project mainportontwikkeling Rotterdam, kustfundamenten, grote rivieren, Waddenzee en waddengebied en defensie (met uitzondering van radar). Voor de in het Barro genoemde onderwerpen moeten op grond van de Wet ruimtelijke ordening alle bestemmingsplannen binnen een jaar aan de bepalingen uit het Barro voldoen. Geen van de in het Barro genoemde onderwerpen hebben echter betrekking op onderhavig bestemmingsplan.

Conclusie

Het Barro heeft geen betrekking op het onderhavig bestemmingplan.

**Ladder voor duurzame ontwikkeling**

Om zorgvuldig ruimtegebruik te bevorderen is per 1 oktober 2012 de ladder voor duurzame verstedelijking in artikel 3\.1\.6 Bro opgenomen, de ladder ziet op een zorgvuldige afweging en transparante besluitvorming bij alle ruimtelijke en infrastructurele besluiten. De ladder is een motiveringsinstrument dat verplicht moet worden toegepast bij elk ruimtelijk besluit dat een 'nieuwe stedelijke ontwikkeling' mogelijk maakt. Wat er onder een nieuwe stedelijke ontwikkeling wordt verstaan, is in artikel 1\.1\.1 Bro bepaald: "De ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen." Uit de jurisprudentie komt naar voren dat het wel een nieuwe stedelijke ontwikkeling van enige omvang moet zijn.

Per 1 juli 2017 is een gewijzigde ladder in werking getreden. Hierin is de tekst van de ladder teruggebracht naar de essentie, namelijk de noodzaak om aan te geven dat de voorgenomen nieuwe stedelijke ontwikkeling voorziet in een behoefte plus een motivering indien de stedelijke ontwikkeling niet binnen bestaand stedelijk gebied kan worden gerealiseerd: "De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien."(artikel 3\.1\.6, tweede lid, Bro).

Uit jurisprudentie blijkt dat de Afdeling bestuursrechtspraak van de Raad van State woningbouwontwikkelingen vanaf 12 woningen beschouwt als een nieuwe stedelijke ontwikkeling. Het voorliggende initiatief maakt de realisatie van Ã©Ã©n woning mogelijk en wordt daarmee niet beschouwd als stedelijke ontwikkeling waarvoor de ladder voor duurzame verstedelijking doorlopen moet worden.

Conclusie

De ladder voor duurzame ontwikkeling hoeft niet doorlopen te worden.

**Crisis\- en herstelwet**

Met de Crisis\- en herstelwet (Chw) wil het kabinet de procedures voor grote projecten versnellen. Hiermee wordt een stap gezet om de gevolgen van de economische crisis te bestrijden. De Chw zorgt voor een toename van het aantal kwalitatief goede woningen en bedrijfslocaties. Integrale gebiedsontwikkeling krijgt een belangrijke impuls. De regels uit de Chw betreffen in deze vooral het bestuursprocesrecht waardoor de doorlooptijd van procedures voor in de wet aangewezen projecten kan worden verkort.

**Conclusie**

De Crisis\- en herstelwet is niet van toepassing op onderhavig bestemmingsplan, omdat dit plan niet kan worden aangemerkt als een besluit dat noodzakelijk is voor de verwezenlijking van een ruimtelijk project zoals omschreven in de Chw.

#### 3\.2 Provincie

**Structuurvisie Ruimtelijke Ordening**Â

De Structuurvisie Ruimtelijke Ordening (SVRO) is door Provinciale Staten vastgesteld op 1 oktober 2010 en geeft de hoofdlijnen van het provinciaal ruimtelijk beleid tot 2025 (met een doorkijk 2040\). Op 7 februari 2014 hebben Provinciale Staten de Structuurvisie 2010, partiele herziening 2014 vastgesteld. Hierin is een aantal wijzigingen opgenomen ten aanzien van SVRO uit 2010\.

De visie is bindend voor het ruimtelijk handelen van de provincie, maar bindt gemeenten niet rechtsreeks. Het is de basis voor de wijze waarop de provincie de instrumenten inzet die de Wro biedt. EÃ©n van deze instrumenten is de provinciale verordening. In de Verordening Ruimte zijn de kaderstellende elementen uit de structuurvisie vertaald in concrete regels die van toepassing zijn op (gemeentelijke) bestemmingsplannen.

De provincie stuurt door middel van vier ruimtelijke structuren: de groenblauwe structuur, het landelijk gebied, de stedelijke structuur en de infrastructuur. Binnen deze structuren worden de belangrijkste, maatschappelijke ontwikkelingen opgevangen en kiest de provincie voor een bepaalde ordening van functies. Hiermee wil de provincie een gevarieerd en aantrekkelijk woon\-, werk\- en leefklimaat ontwikkelen waarin een kennisinnovatieve economie centraal staat voor een duurzaam Brabant. Het principe van 'behoud en ontwikkeling' staat hierin centraal.

Binnen de stedelijke structuur worden twee ontwikkelingsperspectieven onderscheiden:

* 1\. stedelijk concentratiegebied (stedelijke regio's): in het stedelijk concentratiegebied, inclusief de bijbehorende zoekgebieden voor verstedelijking, wordt de bovenlokale verstedelijkingsbehoefte opgevangen;

* 2\. overig stedelijk gebied (landelijke regio's): het overige stedelijke gebied, met de bijbehorende zoekgebieden voor verstedelijking , voorziet in de opvang van de lokale verstedelijkingsbehoefte. Grootschalige verstedelijking is ongewenst en voor woningbouw geldt in principe 'bouwen voor migratiesaldo \-nul'.

Bij verstedelijking wordt het accent verlegd van nieuwe uitleg naar het bestaand stedelijk gebied. Er wordt ingezet op zorgvuldig ruimtegebruik door de ruimte binnen het bestaand bebouwd gebied zo goed mogelijk te benutten door in te zetten op herstructurering en onderhoud. Daarnaast wordt door middel van gebiedspaspoorten aangegeven welke landschapskenmerken de provincie bepalend vindt en welke ambities de provincie heeft voor de ontwikkeling van de landschapskwaliteiten in deze gebieden. De ruimte binnen deze gebieden moet zo goed mogelijk benut worden waarbij rekening gehouden dient te worden met de gebiedskenmerken en de kwaliteiten van de omgeving.

![afbeelding "i_NL.IMRO.0785.BP2017009Rondeakke-vg01_0006.png"](i_NL.IMRO.0785.BP2017009Rondeakke-vg01_0006.png)Afbeelding: uitsnede kaart SVRO met ligging plangebied

Conclusie

Onderhavige ontwikkeling vindt plaats in een gebied dat in de structuurvisie is aangeduid als stedelijk concentratiegebied (zie afbeelding). De ruimtevraag dient hierbinnen te worden opgevangen. De voorgenomen herontwikkeling sluit aan bij de doelstellingen uit de SVRO.

**Verordening ruimte**

In de Wro is vastgelegd hoe de bevoegdheden op het gebied van ruimtelijke ordening zijn verdeeld tussen rijk, provincies en gemeenten. De provincie kan door middel van een planologische verordening regels formuleren waarmee gemeenten bij het opstellen van ruimtelijke plannen rekening moeten houden. De provincie Noord\-Brabant heeft hiertoe de Verordening Ruimte opgesteld.

De regels van de Verordening ruimte zijn er, in lijn met het beleid van de SVRO, op gericht om het grootste deel van de stedelijke ontwikkelingen plaats te laten vinden in de stedelijke regio's en in het bestaand stedelijk gebied. De begrenzingen van de stedelijke en landelijke regio's zijn vastgelegd in kaarten behorende bij de Verordening Ruimte. In de verordening zijn ook het bestaande stedelijk gebied, de zoekgebieden voor stedelijke ontwikkeling en de ecologische hoofdstructuur begrensd. In de Verordening ruimte zijn regels opgenomen waaraan ruimtelijke plannen dienen te voldoen. Nieuwe stedelijke ontwikkelingen dienen in principe plaats te vinden in bestaand stedelijk gebied of in een zoekgebied voor stedelijke ontwikkeling. Het plangebied is in de Verordening ruimte aangeduid als 'bestaand stedelijk gebied: stedelijk concentratiegebied'.

![afbeelding "i_NL.IMRO.0785.BP2017009Rondeakke-vg01_0007.png"](i_NL.IMRO.0785.BP2017009Rondeakke-vg01_0007.png)

Afbeelding: uitsnede Verordening ruimte met ligging plangebied

**Conclusie**

Het plangebied is binnen de Verordening ruimte aangeduid als 'bestaand stedelijk gebied: stedelijk concentratiegebied'. Bestaand stedelijk gebied is gebied dat het bestaande ruimtebeslag van een kern bevat ten behoeve van een samenhangende ruimtelijke structuur van stedelijke functies. Op deze gronden mogen stedelijke ontwikkelingen plaatsvinden. De voorgestane ontwikkeling is zodoende in overeenstemming met dit provinciale beleid.

#### 3\.3 Gemeente

**Structuurvisie**

De structuurvisie, vastgesteld door de gemeenteraad op 20 juli 2010, biedt het kader voor het te voeren ruimtelijke beleid tot 2020\. Het omvat de visie en de hoofdlijnen van het ruimtelijk beleid. Het plangebied is in de structuurvisie onder meer aangewezen voor het beheer en de intensivering van het stedelijk gebied. Daarnaast past de ontwikkeling bij het beleidsuitgangspunt 'Dorps' bouwen aan de linten.

![afbeelding "i_NL.IMRO.0785.BP2017009Rondeakke-vg01_0008.png"](i_NL.IMRO.0785.BP2017009Rondeakke-vg01_0008.png)

Afbeelding: structuurvisiekaart met ligging plangebied (gele cirkel)

**Conclusie**

De voorgestane ontwikkeling is in overeenstemming met dit gemeentelijke beleid.

**Bestemmingsplan**

Tot het moment waarop het voorliggende bestemmingsplan in werking treedt, geldt in het plangebied het bestemmingsplan 'Kom\-Riel'. Op basis van dit bestemmingsplan is het plangebied bestemd voor 'Woondoeleinden'. Deze bestemming staat de functie 'wonen' toe op het perceel. Echter is de bouwlocatie niet voorzien van een bouwvlak. Hiermee staat het bestemmingsplan de bouw van een woning niet toe.

Conclusie

Om de gewenste ontwikkeling mogelijk te maken, is onderhavig bestemmingsplan opgesteld.

**Stedenbouwkundige notitie 'Inbreidingsmogelijkheden kom Riel'**

In 2005 heeft de gemeenteraad de stedenbouwkundige notitie 'Inbreidingsmogelijkheden kom Riel' vastgesteld. Deze notitie vormt het toetsingskader waaraan toekomstige initiatieven stedenbouwkundig geobjectiveerd kunnen worden beoordeeld op hun aanvaardbaarheid. Volgens deze notitie maakt het perceel Dorpsstraat 51 deel uit van deelgebied 1, het Dorpslint. Met betrekking tot de bebouwing aan het Dorpslint Kerkstraat/Dorpstraat/Zandeind zijn stedenbouwkundige randvoorwaarden gesteld. Voor de achterterreinen van het Dorpslint, waar onderhavig plangebied gesitueerd is, gelden eveneens randvoorwaarden.

De toetsing vindt plaats op basis van gebiedsgerichte criteria die zijn ontleend aan de ter plaatse aanwezige stedenbouwkundige kwaliteiten. Voor de achterterreinen van deelgebied 1 zijn de volgende stedenbouwkundige randvoorwaarden geformuleerd:

* Het achterterrein gelegen tussen Valboompad, Peelland, Maasland en de Meierij is dusdanig waardevol voor de structuur en het karakter van het dorp dat deze gevrijwaard dient te blijven van bebouwing.

* Het achterterrein gelegen tussen Blokakkers, Speelman en Ronde Akkers biedt mogelijkheden voor ontwikkeling mits dit plaatsvindt op basis van behoud van zichtlijnen tussen woonwijk en lint. Daarnaast dient de karakteristiek van het lint gerespecteerd te worden.

* Nieuwe invullingen in het gebied dienen bij te dragen aan een grotere herkenbaarheid van het Dorpslint door een grotere zichtbaarheid van de 'achterkant' mogelijk te maken, bijvoorbeeld door middel van:

+ 1\. Bebouwing met beperkte hoogte direct gelegen achter het lint;

+ 2\. Nieuwe routes mogelijk in combinatie met bebouwing in een strook langs de bestaande woonwijk;

+ 3\. Lage strokenbebouwing loodrecht op het lint met grote ruimten tussen de stroken.

* Er wordt gestreefd naar een grotere samenhang tussen de achterterreinen van het lint; nieuwe ontwikkelingen kunnen bijdragen aan het creÃ«ren van meer samenhang.

* Mits de uiterlijke vorm niet afwijkt van het bestaande beeld zou het mogelijk zijn bestaande bebouwing te herontwikkelen ten behoeve van seniorenhuisvesting (evt. in de vorm van meergezinswoningen).

* Parkeren geschiedt in principe geheel op eigen terrein, behoudens gevallen waarin dit stedenbouwkundig tot ongewenste oplossingen zou leiden.

* Op het terrein van de voormalige gemeentewerf aan de Beatrixstraat kan, zo mogelijk uitgebreid met delen van aanliggende percelen, een inbreiding plaatsvinden met woningbouw.

Conclusie

De voorgestane ontwikkeling is, bij naleving van de stedenbouwkundige uitgangspunten als beschreven in paragraaf 4\.1, in overeenstemming met dit gemeentelijke beleid.

**Toekomstvisie**

In 2013 is door de gemeenteraad de âToekomstvisie gemeente Goirle 2020â vastgesteld onder de titel âThuis in Goirle: groen, sociaal, ondernemendâ. Kortweg werd aan dit document de subtitel âToekomstvisie 2020â gegeven. Deze visie \- gebaseerd op de drie kernbegrippen 'groen, sociaal en ondernemend' â dient als leidraad voor de toekomstige beleidsontwikkeling. De ambitie voor Goirle in 2020 luidt: Onze inwoners voelen zich thuis in de gemeente Goirle, want Goirle is een groene, sociale en ondernemende gemeente.

*Goirle is Groen*

De gemeente Goirle wordt gekenmerkt door het dorpse en landschappelijke karakter en is een prettige en groene woonomgeving gelegen in het prachtige groen (bossen, beken, Regte Heide) nabij de grote stad.

*Goirle is Sociaal*

De gemeente Goirle is een dynamische en levendige gemeente. De onderlinge sfeer is goed, open en positief. Ieder handelt vanuit zijn of haar eigen verantwoordelijkheid. Problemen worden door onze inwoners zoveel als mogelijk zelf opgelost. In laatste instantie biedt de gemeente een vangnet voor diegenen die daarop zijn aangewezen. We denken en handelen vanuit de Â´menselijke maatÂ´. De inwoners kennen elkaar en zijn betrokken bij hun directe naaste omgeving maar juist ook in buurten en wijken. We zijn er voor elkaar en zorgen voor elkaar als dat nodig is. Goirle heeft een actief verenigingsleven en er zijn veel vrijwilligers. We zijn trots op ons eigen karakter en onze eigen identiteit en houden deze graag in stand.

*Goirle is Ondernemend*

Binnen de gemeente Goirle zijn voldoende voorzieningen voor wonen, leven, onderwijs, recreatie en zorg aanwezig voor jong en oud, voor ieder wat wils. Economische ontwikkelingen in dat kader worden waar mogelijk ondersteund. In onze afwegingen maken we een verantwoorde keuze gericht op duurzaamheid. Daarbij wegen we economische en ecologische argumenten in samenhang en zorgen we voor balans. We staan open voor nieuwe initiatieven van burgers, organisaties en ondernemers; soms initiÃ«ren we deze initiatieven zelf als we kansen zien of iets willen bereiken. Als gemeente kiezen we hierbij bij voorkeur een regierol.

**Conclusie**

Met de ontwikkeling wordt ruimte gegeven aan een particulier initiatief om een onbebouwd perceel in te zetten voor woningbouw. De ontwikkeling past binnen de gestelde kaders uit de Toekomstvisie.

### Hoofdstuk 4 THEMATISCHE BELEIDSKADERS

In dit hoofdstuk volgt een beschrijving van de bij het opstellen van dit bestemmingsplan van kracht zijnde beleidskaders ten aanzien van de in relatie tot het plan relevante thema's. Daar waar nodig, wordt dieper ingegaan op de keuzes die in het plan zijn gemaakt op basis van de kaders. Milieuaspecten en water komen aan bod in de volgende hoofdstukken.

#### 4\.1 Stedenbouwkundige uitgangspunten en welstand

**Stedenbouwkundige uitgangspunten**

Er wordt medewerking aan het plan verleend op basis van een aantal stedenbouwkundige uitgangspunten. Deze zijn:

* er mag op het plangebied maximaal Ã©Ã©n vrijstaande woning worden gebouwd;

* de woning dient te worden georiÃ«nteerd op en ontsloten vanaf de Ronde Akkers;

* de woning dient gesitueerd te worden binnen het bouwblok zoals deze is opgenomen op de verbeelding;

* de woning mag worden gerealiseerd met een goothoogte van maximaal 3 meter aan de zijde van de Ronde Akkers 17 en een goothoogte van maximaal 4,5 meter aan de andere zijde, een en ander zoals op de verbeelding is weergegeven;

* parkeren moet volledig op eigen terrein plaatsvinden volgens de parkeernormen zoals deze zijn vastgelegd in de door de raad vastgestelde Nota Parkeernormen en Uitvoeringsregels (CROW\-publicatie 317\);

* aan beide zijden dient vanaf het hoofdgebouw een afstand van minimaal 3 meter ten opzichte van de zijdelingse perceelgrens in acht genomen te worden en de afstand van het hoofgebouw tot de groenstrook langs de Ronde Akkers dient op het kortste punt minimaal 5 meter te bedragen en mag daar maximaal 10 meter bedragen;

* bestaande grote bomen op het perceel en in de groenstrook aan de Ronde Akkers dienen zoveel mogelijk gespaard te worden.

**Welstand**

Bouwplannen moeten onder meer worden getoetst aan 'redelijke eisen van welstand', aldus de Wet algemene bepalingen omgevingsrecht. Naast het bestemmingsplan is het welstandsbeleid een middel om de ruimtelijke kwaliteit van de publieke omgeving te waarborgen bij de bouwplannen die in de gemeente worden gerealiseerd. Sinds 1 juli 2004 moet iedere gemeente de gehanteerde welstandscriteria vastleggen in een Welstandsnota, die door de gemeenteraad moet worden vastgesteld. In Goirle is dat gebeurd op 11 maart 2014\. De welstandsnota heeft een duidelijke relatie met bestemmingsplannen. Het bestemmingsplan beschrijft naast de toegelaten functies in stedenbouwkundige termen de toegestane bouwmassa's in een gebied en de plaats waar deze mogen worden gebouwd. Het is de taak van welstandsbeleid te borgen dat bij veranderingen de verschijning van de bouwmassa's passend is en blijft in de omgeving. De Welstandsnota verdeelt de gemeente hiertoe in verschillende soorten gebieden, ieder met hun eigen gebiedsgerichte criteria. Voor de gedetailleerde regeling wordt verwezen naar de welstandsnota. Het concrete bouwplan dient te zijner tijd ter advisering aan de welstandscommissie te worden voorgelegd, waarbij zal worden getoetst aan de gebiedsgerichte criteria.

#### 4\.2 Archeologie, cultuurhistorie en monumentenzorg

**Archeologie**

Omdat in groeiende mate het Europese archeologische erfgoed werd bedreigd, is in 1992 het Verdrag van Malta tot stand gekomen. Uitgangspunt van dit verdrag is het archeologisch erfgoed zo veel mogelijk in situ te behouden. Waar dit mogelijk is, dient het bodemarchief met zorg ontsloten te worden. Bij het ontwikkelen van ruimtelijk beleid moet het archeologische belang vanaf het begin meewegen in de besluitvorming. Om dit meewegen te laten plaatsvinden wordt, naast de in ontwikkeling zijnde regelgeving en beleid, een economische factor toegevoegd. De kosten voor het zorgvuldig omgaan met het bodemarchief, in casu de kosten voor inventarisatie, (voor)onderzoeken, bodemonderzoek en documentatie, worden door de initiatiefnemer betaald.

Op 1 september 2007 is de Wet op de archeologische monumentenzorg in werking getreden. Hiermee is het Verdrag van Malta in de Nederlandse wetgeving geÃ¯mplementeerd. Dit betekent onder meer het volgende:

* de introductie van het veroorzakersprincipe, waardoor de kosten van archeologische onderzoek verhaald kunnen worden op de verstoorder;

* de verankering van de archeologische monumentenzorg in de ruimtelijke ordening.

In wetgeving is de omgang met archeologisch erfgoed geregeld en zijn enkele uitgangspunten en doelstellingen gesteld. Zo kan iedere initiatiefnemer van projecten waarbij de bodem verstoord wordt, verplicht worden gesteld om een rapport over te leggen waaruit de archeologische waarde van het te verstoren terrein (het plangebied) blijkt. Voor een dergelijk rapport is archeologisch onderzoek vereist. Dit bestaat in de eerste plaats uit vooronderzoek: het bureauonderzoek en/of inventariserende veldonderzoek, elk met bijbehorende standaardrapportages. Tijdens het bureauonderzoek wordt gekeken naar wat er in historisch, archeologisch en aardwetenschappelijk opzicht al bekend is over het plangebied. De volgende fase bestaat in veel gevallen uit een veldonderzoek. Dergelijk onderzoek heeft als doel kansrijke en kansarme zones te karteren. Hierbij kan booronderzoek plaatsvinden alsmede proefsleuvenonderzoek. De resultaten dienen vervolgens te worden gewaardeerd. Tijdens de waarderende fase wordt van de aangetroffen vindplaatsen, ook wel site genoemd, de omvang, aard, datering en fysieke kwaliteit vastgesteld om zo tot een oordeel over de behoudenswaardigheid te komen. Op basis van dit oordeel neemt de betrokken overheid een (selectie)besluit hoe met eventueel aanwezige vindplaatsen dient te worden omgegaan.

**Bureauonderzoek**

Op basis van de (algemene) gegevens die voor het bureauonderzoek zijn geraadpleegd is de archeologische verwachting voor het plangebied hoog. Deze verwachting kan echter worden genuanceerd op basis van de verhoudingsgewijs lage ligging ten opzichte van de omgeving en de tijdens het milieukundige onderzoek aangetroffen dikke zandige leemlaag. Het natte karakter van delen van gebieden die (sterk) leemhoudend zijn, zorgen er voor dat deze zones niet als voorkeursgebieden voor bewoning werden benut.

Dit in combinatie met mogelijke kuilen op het achtererf van een looierij leidt ertoe dat de verwachting kan worden bijgesteld tot laag.

Op basis van het uitgevoerde bureauonderzoek wordt de kans op het aantreffen van archeologische resten in het plangebied bijgesteld naar laag. Het plangebied kan worden vrijgegeven voor het aspect archeologie.

Conclusie

Op basis van bovenstaande onderbouwing alsmede de kleine schaal van het bouwplan is geen dubbelbestemming 'Waarde\-Archeologie' opgenomen in onderhavig bestemmingsplan. Er hoeft geen nader onderzoek naar het aspect archeologie te worden uitgevoerd. Het aspect archeologie staat de planvorming niet in de weg.

Bovenstaande betreft een selectieadvies. Het nemen van een selectiebesluit is voorbehouden aan de bevoegde overheid, in deze de gemeente Goirle.

**Cultuurhistorie en monumentenzorg**

Het gemeentelijk beleid is erop gericht om bestaande cultuurhistorische en architectonische kwaliteiten te handhaven. Hierbij zijn vooral de Monumentenwet 1988, de gemeentelijke Monumentenverordening en de lijst van gemeentelijke monumenten het kader. In het plangebied komt geen cultuurhistorisch waardevolle bebouwing voor.

**Monumenten**

In het plangebied komen geen rijksmonumenten en gemeentelijke monumenten voor.

#### 4\.3 Volkshuisvesting

**Bevolkings\- en woningbehoefteprognose Noord\-Brabant**

De 'Bevolkings\- en woningbehoefteprognose Noord\-Brabant' (Actualisering 2017\) geeft inzicht in de veranderingen in de omvang, groei en samenstelling van de bevolking van de provincie Noord\-Brabant. Deze prognoses zijn voor beleidmakers op elk maatschappelijk terrein, waaronder woningbouw en volkshuisvesting, van belang.

Volgens de nieuwe provinciale bevolkings\- en woningbehoefteprognose neemt het inwonertal van Noord\-Brabant toe van 2\.513\.500 in 2017 tot een maximum van ruim 2\.645\.000 mensen aan het begin van de jaren '40\. Dit betekent dat de Brabantse bevolking de komende 25 jaar naar verwachting nog met ruim 130\.000 personen zal groeien.

De woningvoorraad bereikt eveneens een hoger maximum vergeleken met de vorige prognose uit 2014\. De hogere bevolkingsgroei speelt hierbij uiteraard een rol. Samen met de vergrijzing en de individualisering leidt dit tot een sterke groei van het aantal huishoudens (en dus woningen). Verwacht wordt dat er in Brabant anno 2050 iets meer dan 1\.260\.000 woningen nodig zijn om in de woningbehoefte te kunnen voorzien, ruim 20\.000 woningen meer dan de ramingen uit 2014\. Dat betekent een toename van een kleine 160\.000 woningen ten opzichte van de 1\.104\.000 die er aan het begin van 2017 in de provincie moeten staan. De woningvoorraad blijft tot aan het einde van de prognoseperiode groeien, al vlakt de groei in de loop van de prognoseperiode wel sterk af. Al met al wacht Brabant de komende tijd nog een flinke woningbouwopgave, met een accent op de eerstkomende jaren. Tot 2030 zal de woningvoorraad nog met ruim 120\.000 woningen moeten toenemen, gemiddeld genomen bijna 10\.000 woningen (netto) per jaar. Dit om de verwachte groei van het aantal huishoudens op te kunnen vangen en bestaande woningtekorten terug te dringen.

In lijn met het provinciale verstedelijkingsbeleid concentreert de groei van de woningvoorraad zich in de stedelijke gebieden Het beleid richt zich onder meer op:

* het bouwen van voldoende woningen;

* het voorzien in een gevarieerd en aantrekkelijk aanbod van woningen en woonmilieus.

Het is dan ook van provinciaal belang, dat de regionale woningmarkt goed functioneert. Daarvoor worden in regionaal verband afspraken gemaakt. De 'Bevolkings\- en woningbehoefteprognose Noord\-Brabant' geeft daarvoor, aangevuld met regionale woningbehoefteonderzoeken, waaronder het 'Woningbehoefteonderzoek Hart van Brabant' van 2017, de input.

**Regionale afspraken Hart van Brabant**

De gemeente Goirle maakt samen met de gemeenten Dongen, Gilze en Rijen, Hilvarenbeek, Loon op Zand, Oisterwijk , Tilburg en Waalwijk deel uit van de regio Hart van Brabant. Binnen deze regio maken deze gemeenten jaarlijks gezamenlijke afspraken met de provincie Noord\-Brabant over de kwantitatieve woningbouwopgave, dit voor een voortschrijdende tienjaarsperiode. Basis hiervoor vormt de, hiervoor genoemde, periodiek door de provincie uitgebrachte bevolkings\- en woningbehoefteprognose.

In het Regionaal Ruimtelijk Overleg Midden Brabant van 15 december 2016 (Regionale Agenda Wonen Deel A, dit document is te vinden op de website van de provincie Noord\-Brabant, www.brabant.nl ) zijn afspraken gemaakt tussen gemeenten Dongen, Gilze en Rijen, Goirle, Hilvarenbeek, Loon op Zand, Oisterwijk, Tilburg en Waalwijk over het maximum aantal te bouwen woningen tot en met 2024\. Binnen deze afspraken mag de gemeente Goirle tot en met 2024 een aantal van 865 woningen bouwen.

**Woonvisie**

Het gemeentelijk woonbeleid volgt uit de vierjaarlijkse woonvisie. De Woonvisie is vastgesteld door de gemeenteraad op 15 december 2015\. Het doel van de Woonvisie is onder meer het vaststellen van een gemeentelijke ambitie op het gebied van wonen, het bieden van een afwegingskader voor beleidskeuzes. In de Woonvisie komen thema's en trends in het wonen aan de orde, worden actuele knelpunten geduid en worden de woonopgaven voor de komende jaren benoemd. In de woonvisie is gekozen voor vier hoofdthema's:

* wonen en de woonomgeving;

* wonen, zorg en welzijn;

* nieuwbouw en

* duurzaamheid.

Gestreefd wordt naar een gemeente waarin voldoende mate van kwaliteit en differentiatie in het woningaanbod is zodat iedereen passende woonruimte kan vinden.

Onderhavig initiatief past binnen de Woonvisie.

Binnen de gemeente zijn veel potentiÃ«le woningbouwlocaties. Er moet daarom een zorgvuldige afweging plaatsvinden. Niet alleen omdat er niet meer woningen gebouwd 'mogen' worden, maar ook omdat wanneer er meer capaciteit wordt geboden dan er behoefte is, de kans groot is dat er uiteindelijk minder wordt gebouwd dan die behoefte. Bij te veel aanbod tegelijkertijd kunnen plannen elkaar onderling beconcurreren of zelfs elkaar in gijzeling nemen omdat bij geen van de plannen voldoende wordt afgenomen om te starten. De afweging waar woningen mogen worden gebouwd vindt plaats in de Notitie Prioritering woningbouwlocaties.

**Notitie Prioritering woningbouwlocaties 2016\-2021**

In deze notitie, vastgesteld door het college van burgemeester en wethouders, wordt antwoord gezocht op de vraag welke woningbouwlocaties in de komende jaren prioriteit moeten krijgen in het gemeentelijke woningbouwprogramma. Om te komen tot deze afweging en een prioritering te kunnen maken zijn in de Woonvisie de criteria, en de volgorde van deze criteria, vastgesteld waaraan de potentiele locaties moeten worden getoetst. Het gaat daar bij om de volgende criteria:

* woonbehoefte (zowel kwalitatief als kwantitatief);

* duurzaam ruimtegebruik (leegstand, bestaand stedelijk gebied);

* nut en noodzaak van ontwikkeling vanwege andere beleidsdoelen (in willekeurige volgorde bijvoorbeeld: stedenbouw, cultuurhistorie, grondpositie en sturingsmogelijkheden).

Onderhavig bestemmingsplan voorziet in de bouw van Ã©Ã©n woning. De bouw van onderhavige woning past binnen de gereserveerde ruimte voor individuele initiatieven.

**Ladder van Duurzame verstedelijking**

Per 1 oktober 2012 is in artikel 3\.1\.6 Bro een motiveringsplicht opgenomen voor nieuwe stedelijke ontwikkelingen in bestemmingsplannen. In de plantoelichting moet hiervoor een verantwoording plaatsvinden aan de hand van een drietal opeenvolgende treden (de "ladder duurzame verstedelijking"). De eerste trede in deze ladder is een beschrijving dat de voorgenomen stedelijke ontwikkeling voorziet in een actuele regionale behoefte. Hierbij kan het gaan om zowel kwantitatieve als kwalitatieve aspecten. De beide vervolgstappen uit de genoemde ladder hebben betrekking op de vraag of de ontwikkeling in bestaand stedelijk gebied ingepast kan worden en als dat niet mogelijk is op andere locaties, die vooral goed ontsloten moeten zijn.

In het Bro wordt een stedelijke ontwikkeling als volgt gedefinieerd:

*'ruimtelijke ontwikkeling van een bedrijventerrein of zeehaventerrein, of van kantoren, detailhandel woningbouwlocaties*

*of andere stedelijke voorzieningen'.*

**Conclusie**

Onderhavig initiatief betreft een stedelijke ontwikkeling daar het een woningbouwlocatie betreft. Echter daar het hier een dusdanig kleinschalig initiatief betreft, te weten de herbouw van Ã©Ã©n woning binnen het bestaand stedelijk gebied, is de ladder niet van toepassing. Diverse jurisprudentie onderschrijft dit.

#### 4\.4 Groen

De gemeenteraad heeft op 11 maart 2014 het Groenstructuurplan vastgesteld. In dit plan wordt een lange termijn visie voor het gemeentelijk groen binnen de bebouwde kom weergegeven. In het Groenstructuurplan is het plangebied aangeduid als 'particulier waardevol groen' (zie afbeelding).

Het particulier groen in Riel draagt bij aan het zichtbaar maken van de cultuurhistorische achtergrond van het gebied. Het is belangrijk dit particulier groen in stand te houden en (her)ontwikkeling hiervan te stimuleren. Daarnaast is particulier groen waardevol voor wijken waar openbaar groen ontbreekt maar waar het particulier groen zichtbaar is vanaf de weg en daarmee de groene sfeer van de wijk bepaalt of bijdraagt aan de leefbaarheid van de wijk. Dit kan door waardevolle bomen te beschermen, maar ook door voorlichting over de waarde van groen of stimuleringsmaatregelen. Door middel van de situering van het bouwvlak van onderhavige ontwikkeling wordt rekening gehouden met de bestaande bomen op het perceel en langs Ronde Akkers. Voor de bouw van de woning, de met het plan mogelijk gemaakte aanbouwen en voor de realisatie van de inrit en parkeerplaatsen hoeven geen bomen gekapt te worden.

**Conclusie**

Vanuit dit plan bestaan er geen belemmeringen voor de voorgenomen herontwikkeling. De bestaande bomen op het perceel en in de groenstrook aan de Ronde Akkers blijven bewaard.

![afbeelding "i_NL.IMRO.0785.BP2017009Rondeakke-vg01_0009.png"](i_NL.IMRO.0785.BP2017009Rondeakke-vg01_0009.png)

Afbeelding: detail Groenstructuurplan met ligging plangebied (rode cirkel)

#### 4\.5 Verkeer en parkeren

**Verkeer**

Op 10 december 2013 heeft de gemeenteraad van Goirle een nieuw Gemeentelijk Verkeers\- en Vervoersplan (GVVP) vastgesteld. Het doel van het GVVP is het vastleggen van het verkeers\- en vervoersbeleid van de gemeente Goirle voor de periode 2013 tot 2023\. Het beleid moet aansluiten bij de ambities en de speerpunten die de gemeente heeft en moet tevens passen binnen de kaders die hogere overheden in hun beleid stellen.

In het GVVP worden de thema's verkeersveiligheid, fiets, bereikbaarheid en verkeerscirculatie, voetgangers/minder validen, parkeren, openbaar vervoer en leefbaarheid en milieu besproken.

Ten aanzien van deze thema's is van belang dat het onderhavige bestemmingsplan niet leidt tot een toename van de verkeersgeneratie. De locatie ligt in bestaand woongebied en is goed bereikbaar.

Onderhavig plan sluit aan op de bestaande verkeerskundige situatie waarbij de vrijstaande woning wordt aangesloten op de doorgetrokken Ronde Akkers. Deze gaat richting de Dorpstraat over in een langzaam verkeer verbinding. Er is een te verwaarlozen toename te verwachten in het gebruik van de omliggende wegen door de realisatie van de extra woning.

Conclusie

Ten aanzien van bereikbaarheid en verkeerstoename wordt geconcludeerd dat er geen belemmeringen bestaan voor de uitvoering van het plan.

**Parkeren**

Bij de vestiging van nieuwe functies en intensivering van bestaande functies worden de parkeernormen gehanteerd zoals deze zijn opgenomen in de publicatie "Kencijfers parkeren en verkeersgeneratie" van het CROW. Dit is in de planregels opgenomen. Wat betreft parkeren wordt bij de woning voorzien in twee parkeerplaatsen op eigen terrein. De parkeerplaatsen zullen naast elkaar aangelegd worden, de ruimte daarvoor is beschikbaar.

**Conclusie**

Ten aanzien van verkeer en parkeren wordt geconcludeerd dat er geen belemmeringen bestaan voor de uitvoering van het plan.

### Hoofdstuk 5 MILIEUASPECTEN

Dit hoofdstuk geeft aan hoe de milieuaspecten een rol hebben gespeeld bij het opstellen van het voorliggende bestemmingsplan.

#### 5\.1 Milieuhinder en bedrijven

Vanuit milieuoogpunt kan een bepaalde afstand tussen een milieubelastende activiteit en een milieugevoelig object noodzakelijk zijn. Deze afstand dient dan bijvoorbeeld om ter plaatse van een kwetsbaar object, zoals woningen, een aanvaardbaar geur\-, geluid\- of veiligheidsniveau realiseren. Deze afstand wordt milieuzonering genoemd. Een milieuzonering vormt het indirecte ruimtegebruik van een milieubelastende activiteit. In VNG\-brochure 'Bedrijven en milieuzonering' (2009\) zijn richtafstanden opgenomen, waarmee rekening moet worden gehouden ten opzichte van gevoelige functies. Het gaat daarbij zowel om de invloed van omliggende milieubelastende activiteiten op nieuwbouwplannen, als om invloed van eventuele nieuwe milieubelastende activiteiten op milieugevoelige bestemmingen in de omgeving.

**Invloed van de omgeving op nieuwbouwplan**

In de directe omgeving van het plangebied bevinden zich geen (agrarische) bedrijven waarvan de milieuzonering van invloed is op de plannen voor het plangebied. Op grotere afstand van het plangebied bevinden zich wel diverse bedrijfs\- en sportfuncties met invloed op het gebied van milieuzonering. Echter, de invloed van deze functies reikt niet tot het plangebied. Op kortere afstand tot deze functies bevinden zich reeds bestaande woningen, die de maximale milieubelasting van betreffende milieubelastende functies bepalen.

**Conclusie**

Er bestaan geen belemmeringen vanuit het aspect bedrijven en milieuzonering.

#### 5\.2 Externe veiligheid

Externe veiligheid heeft betrekking op de risico's die mensen lopen ten gevolge van mogelijke ongelukken met gevaarlijke stoffen bij bedrijven en transportverbindingen (wegen, spoorwegen en waterwegen) en buisleidingen. Omdat de gevolgen van een ongeluk met gevaarlijke stoffen groot kunnen zijn, zijn de aanvaardbare risico's vastgelegd in diverse besluiten en regelingen. De belangrijkste zijn:

* Besluit externe veiligheid inrichtingen (Bevi);

* Besluit externe veiligheid transportroutes (Bevt);

* Besluit externe veiligheid buisleidingen (Bevb).

Binnen de beleidskaders voor deze drie typen risicobronnen staan altijd twee kernbegrippen centraal: het plaatsgebonden risico en het groepsrisico. Hoewel beide begrippen onderlinge samenhang vertonen zijn er belangrijke verschillen.

De risico's dienen te worden beoordeeld op het plaatsgebonden en het groepsrisico. Het plaatsgebonden risicobeleid bestaat uit harde afstandseisen tussen risicobron en (beperkt) kwetsbaar object. Het groepsrisico is een maat die aangeeft hoe groot de kans is op een ongeval met gevaarlijke stoffen met een bepaalde groep slachtoffers. Hoe hoger het groepsrisico, hoe groter deze kans. Het plaatsgebonden risico wordt weergegeven in de vorm van contouren rond een risicobron. Het groepsrisico wordt weergegeven in een grafiek: de fN\-curve. Deze curve geeft aan hoe groot de kans is op een ongeval met een bepaald aantal slachtoffers.

**Plaatsgebonden risico**

Het plaatsgebonden risico is de kans dat iemand die zich op een bepaalde plaats bevindt, komt te overlijden ten gevolge van een ongeval met gevaarlijke stoffen. Het plaatsgebonden risico wordt weergegeven door een lijn op een kaart die de punten met een gelijk risico met elkaar verbindt (zogeheten risicocontour). Het rijk heeft als maatgevende risicocontour de kans op overlijden van 10\-6 per jaar gegeven (indien een persoon zich gedurende een jaar binnen deze contour bevindt is de kans op overlijden groter dan Ã©Ã©n op een miljoen jaar).

Ruimtelijke ontwikkelingen moeten worden getoetst aan het plaatsgebonden risico 10\-6. Het plaatsgebonden risico 10\-6 is voor ruimtelijke besluiten vertaald naar grenswaarden en richtwaarden.

De wetgeving is erop gericht om voor bestaande situaties geen personen in kwetsbare objecten (zoals woningen, scholen, ziekenhuizen en grote kantoren) en zo min mogelijk personen in beperkt kwetsbare objecten (zoals kleine kantoren en sportcomplexen) bloot te stellen aan een plaatsgebonden risico dat hoger is dan 10\-6 per jaar.

Nieuwe ontwikkelingen van kwetsbare objecten binnen de risicocontour van 10\-6 per jaar zijn niet toegestaan. Nieuwe ontwikkelingen van beperkt kwetsbare objecten zijn ongewenst, maar wel toegestaan indien gemotiveerd kan worden waarom dit noodzakelijk is. Daarnaast dient aangetoond te worden dat afdoende maatregelen worden genomen om de risico's en de gevolgen van een eventueel ongeval te beperken.

**Groepsrisico**

Het groepsrisico is een maat voor de kans dat een bepaald aantal mensen overlijdt als direct gevolg van een ongeval met gevaarlijke stoffen. De hoogte van het groepsrisico hangt af van:

* de kans op een ongeval;

* het effect van het ongeval;

* het aantal personen dat in de omgeving van de bron(inrichting of transportroute) verblijft;

* de mate waarin de personen in de omgeving beschermd zijn tegen de gevolgen van een ongeval.

Het groepsrisico kan worden weergegeven in een grafiek met op de horizontale as het aantal dodelijke slachtoffers en op de verticale as de kans per jaar op tenminste dat aantal slachtoffers. Het groepsrisico wordt bepaald binnen het zogenaamde invloedsgebied van een risicovolle activiteit. Hoe meer personen per hectare in het invloedsgebied aanwezig zijn, hoe groter het aantal (potentiÃ«le) slachtoffers is, en hoe hoger het groepsrisico.

Bij het opstellen van een bestemmingsplan, waarvan het plangebied is gelegen binnen het invloedsgebied van een risicobron, geldt een verantwoordingsplicht.

**Inrichtingen**

In dit bestemmingsplan liggen geen risicovolle bedrijven en opslagvoorzieningen. Buiten het plangebied zijn geen bedrijven of opslagvoorzieningen aanwezig met een risicocontour, die van invloed is op het onderhavige plangebied. Het bestemmingsplan maakt voorts geen ontwikkelingen mogelijk, die een vergroting van het groepsrisico met zich brengen.

**Transport**

Het niet\-leidinggebonden transport van gevaarlijke stoffen in Goirle vindt plaats over de weg. De wegen rondom het plangebied maken geen onderdeel uit van een transportroute voor gevaarlijke stoffen. In de gemeente is geen sprake van vervoer per spoor en vervoer over water. Er is geen belemmering ten gevolge van dit aspect voor de voorgenomen bouw van de woning.

**Buisleidingen**

Op 1 januari 2011 is het Besluit externe veiligheid buisleidingen (Bevb) van kracht geworden. Het Bevb regelt onder andere welke veiligheidsafstanden moeten worden aangehouden rond buisleidingen met gevaarlijke stoffen. In en rond het plangebied zijn geen leidingen gelegen die van invloed zijn op het plangebied. Op circa 1 kilometer ten zuiden van het plangebied bevinden zich de dichtstbijzijnde buisleidingen (gas) met invloed op het gebied van externe veiligheid (zie afbeelding). Het plangebied ligt ruim buiten het invloedsgebied van deze leidingen.

![afbeelding "i_NL.IMRO.0785.BP2017009Rondeakke-vg01_0010.png"](i_NL.IMRO.0785.BP2017009Rondeakke-vg01_0010.png)

Afbeelding: Uitsnede www.risicokaart.nl met ligging plangebied (rode cirkel)

**Vuurwerk**

Op 1 maart 2002 is het Vuurwerkbesluit in werking getreden. Hierin zijn veiligheidsafstanden opgenomen, die moeten worden aangehouden tussen opslagplaatsen voor vuurwerk en kwetsbare objecten (zoals woningen, bedrijfsgebouwen, maar ook winkels, scholen en cafÃ©s). Bestaande vuurwerkbedrijven (inclusief detailhandel) kunnen positief worden bestemd, mits aan de veiligheidsafstanden ten opzichte van kwetsbare objecten wordt voldaan. Indien in een bestaande situatie niet wordt voldaan aan de geldende veiligheidsafstanden, dient een verandering in de inrichting te worden doorgevoerd, waardoor dit wel aan de veiligheidsafstand wordt voldaan, of dient het bedrijf te worden verplaatst. De veiligheidsafstanden worden gemeten vanaf de deuropening van de (buffer)bewaarplaats. Voor bedrijven waar niet meer dan 10\.000 kg consumentenvuurwerk wordt opgeslagen, geldt een vaste afstand van 8 meter in de voorwaartse richting tot (geprojecteerde) kwetsbare objecten.

Voor bedrijven die meer dan 10\.000 kg opslaan, geldt een vaste afstand van 20 meter in voorwaartse richting, indien het uitsluitend verpakt consumentenvuurwerk betreft. Indien er (ook) sprake is van onverpakt vuurwerk, dient een grotere afstand te worden aangehouden, afhankelijk van de hoeveelheid vuurwerk in de bufferbewaarplaats (deze afstand kan oplopen tot 48 meter voorwaarts).

In de directe omgeving van het plangebied zijn geen bedrijven aanwezig die vuurwerk verkopen.

**Overleg Brandweer Midden\- en West\-Brabant**In het kader van het overleg op grond van het Bro heeft onder meer overleg plaatsgevonden met de Brandweer Midden\- en West\-Brabant. Deze organisatie heeft aangegeven dat het standaard advies externe veiligheid van toepassing is.

Dit standaard advies is als bijlage bij de plantoelichting opgenomen.

**Conclusie**

Vanuit het aspect externe veiligheid zijn er geen beperkingen voor de voorgenomen ontwikkeling. Het aspect externe veiligheid vormt geen belemmering voor de uitvoerbaarheid van het onderhavige bestemmingsplan.

#### 5\.3 Kabels, leidingen en straalpad

In of nabij het plangebied liggen geen planologische relevante buisleidingen en lopen tevens geen relevante straalpaden.

#### 5\.4 Geluid

De Wet geluidhinder (Wgh) vormt het juridische kader voor het Nederlandse geluidsbeleid. De Wgh bevat een uitgebreid stelsel van bepalingen ter voorkoming en bestrijding van geluidshinder door wegverkeer, industriÃ«le activiteit en railverkeer. Het stelsel is gericht op het voorkomen van nieuwe geluidhinder.

**Wegverkeer**

De woning binnen het plangebied is een geluidsgevoelige bestemming, gelegen binnen de zones van wegen zoals bedoeld in hoofdstuk VI van de Wgh ("zones langs wegen"). Voor deze geluidsgevoelige bestemming is een akoestisch onderzoek uitgevoerd door Antea Group, zie bijlage.

De wegen binnen Riel hebben een maximale snelheid van 30 km/h. Gelet op de jurisprudentie aangaande dit punt blijkt echter dat, bij een ruimtelijke procedure, de geluidbelasting wel inzichtelijk gemaakt dient te worden vanuit het oogpunt van een goede ruimtelijke ordening. In het onderzoek is het cumulatief effect inzichtelijk gemaakt van de wegen Dorpstraat, Kerkstraat, Tilburgseweg en Zandeind.

Over het gehele perceel is de geluidbelasting berekend lager dan 53 dB. Dit staat gelijk aan de voorkeursgrenswaarde uit de Wet geluidhinder (excl. aftrek ex artikel 110g Wgh). In het kader van een goede ruimtelijke ordening op grond van de Wet ruimtelijke ordening kan de geluidbelasting daarmee als aanvaardbaar worden beschouwd en is er voldoende borging van een goed woon\- en leefklimaat.

Gezien de gecumuleerde geluidbelasting kan tevens worden gesteld dat met een standaard gevelwering van 20 dB (eis Bouwbesluit), een goed geluidniveau binnen de woning heerst.

Er kan worden gesteld dat een extra woning op het perceel van Dorpstraat 51 te Riel, inpasbaar is vanuit het aspect geluid.

**Industrie**

Het plangebied ligt niet binnen en zone/contour van een ingevolgde de Wgh gezoneerd industrieterrein. Ook zijn er in of in de directe omgeving van het plangebied geen nieuwe industrieÃ«n voorzien. In de directe omgeving van het plangebied is geen sprake van andere geluidhinderlijke inrichtingen die van invloed zijn op de ontwikkelingen binnen het plangebied.

**Railverkeer**

Binnen de gemeente Goirle bevinden zich geen spoorwegen. Een akoestisch onderzoek naar spoorweglawaai is daarmee niet aan de orde.

**Conclusie**

Vanuit het aspect akoestiek zijn er geen belemmeringen voor de bestemmingswijziging die met dit bestemmingsplan wordt mogelijk gemaakt.

#### 5\.5 Lucht

Om de ontwikkeling van nieuwe functies mogelijk te maken dient de luchtkwaliteit in beschouwing te worden genomen. In hoofdstuk 5 van de Wet milieubeheer is de regelgeving met betrekking tot luchtkwaliteit vastgelegd. Doel ervan is het beschermen van mens en milieu tegen de negatieve effecten van luchtverontreiniging.

In de Regeling NIBM (niet in betekenende mate) is een lijst met categorieÃ«n die niet in betekenende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Ook als het bevoegd gezag op een andere wijze, bijvoorbeeld door berekeningen, aannemelijk kan maken dat het geplande project NIBM bijdraagt, kan toetsing van de luchtkwaliteit achterwege blijven.

Onderhavige ontwikkeling betreft het planologisch mogelijk maken van slechts Ã©Ã©n woning, zodat dit niet behoort tot een categorie van gevallen waarvoor een luchtkwaliteitonderzoek nodig is. Het bestemmingsplan draagt derhalve âniet in betekende mateâ bij aan een (verslechtering) van de luchtkwaliteit en kan op dit vlak dus onbelemmerd doorgang vinden.

**Conclusie**

Er bestaan voor het onderhavige bestemmingsplan geen belemmeringen ten aanzien van het aspect luchtkwaliteit.

#### 5\.6 Geur

**IndustriÃ«le geur**

Het beleid voor industriÃ«le geur (geur van bedrijven die niet tot de agrarische sector behoren) is samengevat in een brief van het ministerie van VROM van 30 juni 1995\. Kort gezegd komt het erop neer dat afgestapt is van stringente geurnormen: de toetsing of een ontwikkeling toelaatbaar is zonder voor overmatige geurhinder te zorgen, is grotendeels overgelaten aan lokale overheden. Er wordt in de brief een aantal algemene beleidsuitgangspunten gegeven, waarbij "het voorkomen van nieuwe geurhinder" voor de ruimtelijke ordening het belangrijkst is. Binnen de gemeente worden deze algemene uitgangspunten gehanteerd.

Voor een aantal categorieÃ«n bedrijven is dit algemene geurbeleid geconcretiseerd in de Nederlandse emissie Richtlijn lucht (NeR). Voor zover een "dosis\-effectrelatie"(de relatie tussen de geuremissie bij het bedrijf en de hinder voor omwonenden) voor een bedrijfscategorie is vastgesteld, zijn voor die bedrijven "normen" vastgesteld waarbij hinder kan worden verwacht. Voor de overige categorieÃ«n bedrijven zal dit moeten worden vastgesteld door specifiek geuronderzoek. Aangezien de NeR een formele richtlijn is, en bovendien een concrete vertaling vormt van het algemene beleidskader, dient hier bij ruimtelijke plannen bij te worden aangesloten. In het Activiteitenbesluit zijn voorschriften met betrekking tot geur opgenomen die rechtstreeks gelden voor bedrijven die onder het Activiteitenbesluit vallen. De voorschriften die in het Activiteitenbesluit staan wijken overigens niet (sterk) af van de voorschriften in de NeR, omdat de voorschriften zijn gebaseerd op de NeR.

Voor enkele bedrijfscategorieÃ«n is behalve een grenswaarde voor nieuwe situaties ook een maximale geurimmissieconcentratie vastgesteld voor bestaande situaties. Het plangebied ligt niet binnen de invloedzone van bedrijven met geurhinder. Geurhinder van industriÃ«le bedrijvigheid vormt derhalve geen belemmering.

**Agrarische geur**

Op bedrijven die tot de agrarische sector behoren (veehouderijen) is ten aanzien van het geurbeleid de Wet geurhinder en veehouderij (5 oktober 2006\) en de bijbehorende Regeling geurhinder en veehouderij van toepassing. Deze regelgeving geeft normen voor de geurbelasting die een veehouderij mag veroorzaken op een geurgevoelig object. De geurbelasting wordt berekend en getoetst aan de hand van een verspreidingsmodel (V\-stacks model). Dit geldt alleen voor dieren waarvoor geuremissiefactoren zijn opgenomen in de Regeling geurhinder en veehouderij. Voor dieren zonder geuremissiefactor gelden minimaal aan te houden afstanden. De wet geeft de mogelijkheid om op lokaal niveau gemotiveerd af te wijken van de wettelijke norm met een verordening. De gemeente Goirle heeft vooralsnog geen verordening met afwijkende normen vastgesteld.

**Conclusie**

Het plangebied ligt in sterk stedelijk gebied en niet in de nabijheid van agrarische bedrijvigheid. Geurhinder van agrarische bedrijvigheid vormt derhalve geen belemmering.

#### 5\.7 Bodem

Bij het opstellen van een bestemmingsplan moet \- ingevolge het Besluit ruimtelijke ordening\- worden onderzocht of de voorgenomen bestemming niet wordt belemmerd door bodemverontreiniging. In het belang van de bescherming van het milieu zijn, om de bodem te beschermen, regels gesteld in de Wet bodembescherming. Deze wet is van toepassing op bestemmingsplannen die nieuwe ontwikkelingen mogelijk maken. De bodem dient geschikt dient te zijn voor de beoogde functie.

Voor het plangebied is in 2014 een bodemonderzoek uitgevoerd, zie bijlage. Uit de resultaten van dit onderzoek blijkt het volgende:

* Ter plaatse van het perceel sectie F, nummer 1532 zijn de restanten van een leerlooierij gevonden. Deze vondst en de gevolgen hiervan voor de bodemkwaliteit zijn niet van invloed op onderhavig bestemmingsplan wegens de ligging buiten het plangebied.

* Ter plaatse van het perceel sectie F, nummer 1533 is de bovengrond van het terrein licht verontreinigd met PAK, lood, zink en cadmium. Dit zijn gangbare, lichte verontreinigingen in oude stads\- en dorpskernen. Deze vormen geen belemmering voor de onderhavige ontwikkeling.

* In de ondergrond zijn alle parameters uit het standaardpakket in gehalten beneden de AW 2000 aangetroffen: het grondwater is licht verontreinigd met zink, cadmium, nikkel en barium. Dit zijn gangbare, niet relevante verhogingen.

De bestemming binnen het plangebied wordt niet gewijzigd. In de huidige situatie zijn de gronden reeds bestemd voor 'wonen'. Daarnaast is het plangebied extensief in gebruik als tuin. In dit kader wordt uitgegaan van een geldigheidsduur van 5 jaar voor de resultaten van het bodemonderzoek. Aangezien het gebruik van het plangebied in de periode 2014 \- heden geen ander gebruik heeft gekend dan tuin is het aannemelijk dat de bodemkwaliteit niet verslechterd zal zijn ten opzichte van de situatie in 2014\.

**Conclusie**

De voorgenomen ontwikkeling van het plangebied ondervindt ten aanzien van bodem geen belemmeringen.

#### 5\.8 Natuur

De bescherming van de natuur is vastgelegd in de Wet natuurbescherming (Wnb). De Wnb heeft per 1 januari 2017 de Boswet, Flora\- en faunawet en de Natuurbeschermingswet 1998 vervangen. De Wnb regelt de bescherming van Natura 2000\-gebieden, bescherming van soorten en de bescherming van houtopstanden. Naast bescherming vanuit de Wnb, zijn er ook gebieden die planologisch beschermd zijn door het Natuurnetwerk Nederland (NNN). Het NNN (voorheen de Ecologische Hoofdstructuur) is het Nederlands netwerk van bestaande en nieuw aan te leggen natuurgebieden. Het netwerk moet natuurgebieden beter verbinden met elkaar en met het omringende agrarisch gebied.

Doel van de Wnb is drieledig:

1\.bescherming van de biodiversiteit in Nederland;

2\.decentralisdaite van verantwoordelijkheden;

3\.vereenvoudiging van regels.

In deze paragraaf wordt getoetst of de ontwikkeling invloed heeft op de beschermde gebieden en soorten die zijn opgenomen in de Wnb.

*Gebiedsbescherming*

In het kader van de Wnb en NNN (voorheen de Ecologische hoofdstructuur) dient er getoetst te worden of de beoogde ontwikkelingen een negatieve invloed hebben op de beschermde gebieden. De gebiedsbescherming is beperkt tot de Natura 2000\-gebieden en eventuele buiten het NNN geleden bijzondere provinciale natuurgebieden.

In Nederland zijn 164 Natura 200\-gebieden aangewezen. Voorbeelden van de Natura 2000\-gebieden zijn Kempenland\-West, Kampina, Oisterwijkse Vennen en Regte Heide en Riels Laag. De provincie Noord\-Brabant heeft geen bijzondere natuurgebieden vastgesteld.

Per Natura 2000\-gebied zijn instandhoudingsdoelstellingen (voor soorten en vegetatietypen) opgesteld. Iedereen die vermoedt of kan weten dat zijn handelen of nalaten, gelet op de instandhoudingsdoelen, nadelige gevolgen voor een Natura 2000\-gebied kan hebben, is verplicht deze handelingen achterwege te laten of te beperken. Het bevoegd gezag kan schadelijke activiteiten beperken en eisen dat een vergunning in het kader van de Wnb wordt aangevraagd. Regulier beheer en bestaand gebruik zijn (of worden) opgenomen in Natura 2000\-beheerplannen. Na vaststelling van de beheerplannen hoeft daarvoor geen vergunning aangevraagd e worden.

In het plangebied is geen NNB\-gebied of Natura 2000\-gebied aanwezig. Ook ligt het plangebied niet binnen de Groenblauwe mantel. Er komen ook geen beschermde gebieden (NNB\-gebieden, N2000\-gebieden of Groenblauwe mantel) voor binnen de invloedsfeer van het plangebied. Er is zowel van indirecte als directe aantasting van de NNB\- en de Natura 2000\-gebieden en de Groenblauwe mantel dan ook geen sprake. (Significant) negatieve effecten zijn uitgesloten.

*Conclusie*

Er is om bovenstaande redenen geen noodzaak voor vervolgstappen of een uitgebreidere toetsing.

*Soortenbescherming*

De soortenbeschermende werking is rechtstreeks opgenomen in de Wnb. In hoofdstuk 3 van de Wnb zijn de beschermingsregimes in drie aparte paragrafen neergelegd. Per beschermingsregime is bepaald welke verboden er gelden en onder welke voorwaarden ontheffing of vrijstelling kan worden verleend door het bevoegd gezag.

Hieronder zijn de drie beschermingsregimes weergegeven:

* 1\. Beschermingsregime soorten Vogelrichtlijn

Dit zijn alle van nature in Nederland in het wild levende vogels (zoals bedoeld in artikel 1 van de Vogelrichtlijn).

* 2\. Beschermingsregime soorten Habitatrichtlijn

Dit zijn soorten die genoemd zijn in Bijlage IV van de Habitatrichtlijn, Bijlage I en II van het Verdrag van Bern en Bijlage II van het Verdrag van Bonn. IN de bijlagen van de Verdragen van Bern en Bonn worden ook vogels genoemd.

* 3\. Beschermingsregime andere soorten

Dit zijn soorten die genoemd zijn in Bijlage onderdeel A en B van de Wnb. Het gaat hier om de bescherming van zoogdieren, amfibieÃ«n, reptielen, vissen, dagvlinders, libellen, kevers en vaatplanten voorkomend in Nederland.

In de Wnb is onder meer bepaald dat beschermde diersoorten niet gedood, gevangen of verontrust mogen worden en plantensoorten niet geplukt, uitgestoken of verzameld worden. Bovendien dient iedereen voldoende zorg in acht ten nemen voor in het wild levende dieren en planten. Daarnaast is het niet toegestaan om hun directe leefomgeving, waaronder nesten en hole, te beschadigen, vernielen of te verstoren. Het voornemen kan worden uitgevoerd als aangetoond wordt dat het plan niet in strijd is met de Wet natuurbescherming en het beleid van het Natuurnetwerk Nederland. Om inzicht te verkrijgen in de aanwezigheid van beschermde soorten en beschermde gebieden binnen de invloedsfeer van het plangebied en de effecten hierop is door Antea Group een Natuurtoets opgesteld (zie bijlage). In deze paragraaf is het advies gegeven dat voortkomt uit de resultaten van de uitgevoerde Natuurtoets. Tevens is aangegeven of volgens de Nederlandse wetgeving vervolgstappen aan de orde zijn.

Uit de bureaustudie in combinatie met het terreinbezoek is gebleken dat (leefgebied van) de volgende in het kader van de Wet natuurbescherming beschermde soorten aanwezig zijn en/of mogelijk verwacht worden in het plangebied:

Algemene broedvogels (potentieel broedbiotoop in de vegetatie);

Er bevindt zich mogelijk een essentieel leefgebied in het plangebied. Mits er soortspecifieke maatregelen genomen worden is er geen sprake van een overtreding in het kader van de Wnb. Deze maatregelen houden in dat er buiten het broedseizoen wordt gewerkt (maart t/m juli).

Vleermuizen (potentiele rust\- en verblijfplaatsen in walnotenboom en potentieel foerageergebied).

Er bevinden zich mogelijk rust\- en verblijfplaatsen in het plangebied. Deze verblijfplaatsen worden in stand gehouden in onderhavige ontwikkeling (de walnotenboom wordt niet gekapt). Hiermee heeft de ontwikkeling weinig tot geen invloed op de vleermuisactiviteiten in het gebied. Er is geen sprake van een overtreding in het kader van de Wnb.

*Zorgplicht*

In de Wet natuurbescherming is een zorgplicht opgenomen. De zorgplicht houdt in dat planten en dieren niet onnodig vernield/gedood of verstoord mogen worden. De initiatiefnemer/uitvoerder is verantwoordelijk voor een adequate naleving van de algemene zorgplicht tijdens de uitvoering van de werkzaamheden. Dit houdt in ieder geval in:

In het broedseizoen van vogels (globaal half maart tot half juni) mogen eventueel in het plangebied aanwezige vegetatie, bosjes, en opstallen niet worden verwijderd. Werkzaamheden tijdens deze periode zouden leiden tot directe verstoring van broedvogels en het broedsucces. Alle vogels zijn beschermd. Er is geen vrijstelling te verkrijgen in het kader van de Wnb voor activiteiten die vogels in hun broedseizoen zouden kunnen verstoren.

Op basis van de zorgplicht volgens artikel 1\.11 van de Wnb dient bij de uitvoering van de werkzaamheden voldoende zorg in acht te worden genomen voor de in het wild levende dieren en hun omgeving.

**Conclusie**

Het voorkomen van vaste rust\- en verblijfplaatsen van zwaarder beschermde soorten binnen het plangebied kan worden uitgesloten. Er zijn geen strijdigheden met de Wet natuurbescherming.

#### 5\.9 Milieueffectrapportage

**Algemeen**

Bij besluit van 21 februari 2011 is het Besluit milieueffectrapportage en het Besluit omgevingsrecht gewijzigd. De belangrijkste wijziging betreft het meer Ã­n lijn brengen 'van het Besluit m.e.r. met de Europese richtlijn m.e.r. Dit houdt in dat onder ander de zogenaamde drempelwaarde voor activiteiten een indicatief karakter heeft gekregen. Met dit wijzigingsbesluit is bepaald dat voor activiteiten die op de bij het besluit behorende C\- en D\-lijst zijn opgenomen, altijd aandacht aan m.e.r. geschonken dient te worden. Dit strekt tot het bepalen of een m.e.r. of m.e.r.\-beoordeling noodzakelijk is. Op hoofdlijnen komt het erop neer dat voor activiteiten die behoren tot de C\-lijst een m.e.r.\-plicht volgt en voor activiteiten op de D\-lijst volgt dan wel een m.e.r.(beoordeling) nodig is. Hierbij is (onder meer) de bij de activiteit behorende drempelwaarde van belang.

**Onderzoek**

De activiteit die met het onderhavige bestemmingsplan mogelijk wordt gemaakt kan aangemerkt worden als een stedelijk ontwikkelingsproject, zoals bedoeld in het Besluit m.e.r., zijnde "de aanleg , wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen."

Vanuit de zogenaamde C\-lijst geldt voor de ontwikkeling geen direct m.e.r.\-plicht. De activiteit valt vanwege de omvang ervan eveneens buiten de D\-lijst (D11\.2\), omdat de activiteit geen betrekking heeft op:

* een oppervlakte van 100 hectare of meer;

* een aaneengesloten gebied en 2\.000 of meer woningen, of

* een bedrijfsvloeroppervlakte van 200\.000 mÂ² of meer.

Een (vorm)vast m.e.r.\-beoordelingsplicht is niet aan de orde. Wel dient (vormvrij) gemotiveerd te worden dat niet alsnog belangrijk negatieve effecten op het milieu zijn die aanleiding geven om een milieueffectrapport (MER) op te stellen.

De effecten van het voornemen zijn in vergelijking tot de huidige bestemmingsplan en het gebruik binnen het plangebied minimaal. Zo is de locatie gelegen binnen bestaand stedelijk gebied en zal geen relevant verschil in de verkeersaantrekkende werking optreden in vergelijking met de huidige situatie, waarin reeds vergelijkbare functies in het plangebied zijn gevestigd.

Op grond van de in dit kader van het onderhavige bestemmingsplan beschreven aspecten (zie vorige paragrafen) en het verschil tussen de daadwerkelijke activiteit in relatie tot de drempelwaarden waaruit een m.e.r.\-beoordelingsplicht voortvloeit, wordt geconcludeerd dat bij de vaststelling van dit bestemmingsplan geen belangrijk nadelige milieueffecten voortkomen die het uitvoeren van een m.e.r.\-beoordeling dan wel het doorlopen van een m.e.r.\-procedure noodzakelijk maken. Voor het project is geen aanleiding om een MER op te stellen.

**Conclusie**

Vanuit de m.e.r. wet\- en regelgeving zijn er geen belemmeringen voor het vaststellen van het onderhavige bestemmingsplan.

### Hoofdstuk 6 WATER

De watertoets, die wettelijk is verankerd in het Besluit ruimtelijke ordening, is het hele proces van vroegtijdig informeren, adviseren, afwegen en uiteindelijk beoordelen van waterhuishoudkundige aspecten in ruimtelijke plannen en besluiten. Het doel van de watertoets is dat de waterbelangen evenwichtig worden meegewogen bij de totstandkoming van een plan. De watertoets verplicht tot het opnemen van een beschrijving van de wijze waarop rekening is gehouden met de gevolgen van het plan voor de waterhuishouding. Dit hoofdstuk geeft daar uitvoering aan.

#### 6\.1 Beleid

**Rijk en provincie**

Het nationale en provinciale waterbeleid is beschreven in het Nationaal Waterplan en in het Provinciaal Milieu\- en Waterplan Noord\-Brabant.

*Nationaal Waterplan*

Dit plan geeft op hoofdlijnen aan welk beleid het Rijk in de periode 2009\-2015 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, voldoende en schoon water en diverse vormen van gebruik van water.

*Provinciaal Milieu en Waterplan Noord\-Brabant 2016\-2021*

Dit plan, vastgesteld op 18 december 2015 geeft de hoofdlijnen voor het milieu\- en waterbeleid in de provincie.

Hoofddoelen van dit plan zijn:

* voldoende water voor mens, plant en dier;

* schone en gezonde leefomgeving (bodem, water en lucht);

* bescherming van Brabant tegen overstromingen en externe risico's;

* verduurzaming van onze grondstoffen\-, energie\- en voedselvoorziening.

*Structuurvisie*

De provincie gaat ervan uit dat de wateroverlast in de regionale watersystemen in 2015 aangepakt is waarbij de trits "vasthouden, bergen, afvoeren" als uitgangspunt geldt. Het vasthouden van het water vindt zoveel als mogelijk bovenstrooms op de hoger gelegen gebieden plaats in de zogenaamde brongebieden. Hier liggen kansen voor de koppeling met natuurontwikkeling en droogtebestrijding. Ook in de nabijheid van de grote steden liggen kansen voor het bovenstrooms vasthouden en bergen van het water. Hier liggen mogelijkheden voor de koppeling met bijzondere woon\- en werkmilieus, de vergroting van het recreatief uitloopgebied en bestrijding van de verdroging in het omliggende landelijk gebied.

*Waterschap Brabantse Delta*

Waterschap Brabantse Delta is waterbeheerder van onder andere de gemeente Goirle en is verantwoordelijk voor de waterhuishoudkundige verzorging (waterkwaliteit en waterkwantiteit) binnen het plangebied. Het beleid van het waterschap is verwoord in de volgende documenten en wordt, voor zover relevant, hierna kort besproken:

* Waterbeheerplan 2016\-2021;

* Kadernota 2013\-2017;

* Ruimte voor de Rivier;

* Keur Waterschap Brabantse Delta.

*Waterbeheerplan Brabantse Delta 2016\-2021*

Het waterbeheerplan is het resultaat van een dialoog tussen alle verschillende partners die belang hebben bij goed waterbeheer. Het plan geeft inzicht in de doelen die het waterschap de komende zes jaar wil bereiken. Het is afgestemd op de gemeentelijke en provinciale plannen op het gebied van waterbeheer, de Europese Kaderrichtlijn Water en de Stroomgebiedbeheerplannen voor de Maas en de Schelde.

Het gaat over verschillende onderdelen:

* het watersysteem, bestaande uit het samenhangende geheel van oppervlaktewater en ondiep grondwater, inclusief kunstwerken zoals pompen en stuwen; het beheer gaat dan over de waterkwaliteit en de waterkwantiteit: over de stoffen in het water, de planten en dieren in en langs het water en over aan\- en afvoer van water en het regelen van de waterstanden.

* de dijken (waterkeringen) langs de grote en kleine rivieren;

* de rioolwaterzuiveringsinstallaties, inclusief de bijbehorende pompen en transportleidingen (samen met de gemeentelijke riolering onderdeel van de afvalwaterketen);

* de regionale vaarwegen voor beroeps\- en recreatievaart.

*Kadernota 2013\-2017*

Deze nota beschrijft hoe het waterschap haar financiÃ«n op orde wil houden, omdat deze aanzienlijk zijn geslonken door twee ingrijpende calamiteiten afgelopen jaren (Moerdijk en Bath). Het geeft inzicht in de vorderingen, de noodzakelijke bijstellingen van de koers en de gevolgen daarvan voor de projectplanning, de financiÃ«le situatie en de tarieven. In de agenda staan de volgende kernpunten:

* streven naar een robuust watersysteem (rekening houdend met actuele klimaatscenario's) en tijdige realisatie van doelen;

* gematigde ontwikkeling van lasten en tarieven;

* intensieve samenwerking met andere partijen en een professionele organisatie en dienstverlening.

*Keur*

Een van de instrumenten van het waterschap om zijn taken uit te oefenen is de Keur. De Keur kent gebods\- en verbodsbepalingen die erop gericht zijn watergangen te beschermen. Zo is het in bepaalde gevallen verboden om zonder vergunning water te lozen of te onttrekken aan oppervlaktewater. Ook legt de Keur in sommige gevallen aan burgers een onderhoudsverplichting op. Daarnaast mag men zonder vergunning geen activiteiten ontplooien of bouwwerken plaatsen die het onderhoud aan watergangen kunnen belemmeren. Dit betekent dat voor bepaalde activiteiten nabij watergangen of met mogelijke invloed op watergangen een vergunning bij het waterschap moet worden gevraagd.

Voor een aantal werkzaamheden is een vergunning vereist van het waterschap op grond van de Keur. Wanneer aan de bepalingen van de algemene regels van de Keur wordt voldaan is geen vergunning vereist. Voorbeelden van situaties waarbij de Keur van toepassing is zijn:

* het dempen of wijzigen van een watergang;

* het aanleggen van kabels of leidingen;

* het planten van bomen en struiken;

* het brengen van water in een watergang.

**Gemeente Goirle**

*Verbreed gemeentelijk Rioleringsplan 2015\-2019*

Als antwoord op de zorgplicht voortkomend uit de Wet milieubeheer, is door de gemeenteraad het Verbreed Gemeentelijk Rioleringsplan 2015\-2019 (VGRP) vastgesteld. De doelstellingen van het VGRP zijn:

* beschermen volksgezondheid;

* voorkomen wateroverlast;

* voorkomen grondwateroverlast;

* voorkomen milieuoverlast;

* voorkomen instortingsgevaar (riolering);

* voorkomen langdurige lozingsbeperking (riolering).

De gemeente Goirle en waterpartners streven naar een integrale en duurzame benadering van het watersysteem en de afvalwaterketen. Hierbij wordt nadrukkelijk samenwerking tussen de ketenpartners gezocht. Integraliteit en samenwerking zijn hierbij geen doelen op zich, maar essentiÃ«le randvoorwaarden om kosten en kwetsbaarheid te verminderen en de kwaliteit en kennisuitwisseling te verbeteren.

Door klimaatverandering wordt het bestaande rioolstelsel steeds zwaarder op de proef gesteld. Buien worden heviger en duren langer. Hierdoor neemt het risico op (grond)wateroverlast toe. Het blijven verruimen van de ondergrondse riolering is geen optie, de afvoercapaciteit zal tijdens extreme neerslagomstandigheden niet toereikend zijn en het is bovendien te kostbaar. Nieuwe ruimtelijke ontwikkelingen worden niet afgewenteld op het bestaande watersysteem en rioolstelsel.

Om droge voeten te houden en schade te voorkomen wordt ruimte gecreÃ«erd in het groen, oppervlaktewater en/of de openbare ruimte. Hierbij wordt de volgende voorkeursvolgorde aangehouden: infiltreren (vasthouden) waar mogelijk, bufferen op locaties met voldoende beschikbare ruimte en als het niet anders kan, dan pas afvoeren. In openbaar gebied komt dit tot uiting door hemelwatervoorzieningen in groenstroken die geschikt zijn gemaakt voor de opvang van overtollig hemelwater, aanpassing van waterpartijen en/of bovengrondse water regulerende constructies (bovengrondse waterslimme oplossingen). Indien doelmatig draagt de perceelseigenaar een steentje bij door op eigen terrein voorzieningen te treffen voor buffering en/of opslag van hemelwater en/of opvang van overtollig grondwater. De gemeente ziet hierbij toe op een doelmatige invulling van de hemelwateropgave. Afkoppelen is hierbij een van de middelen.

Nieuwe ontwikkelingen en reconstructies worden hydrologisch neutraal ingepast. Gestreefd wordt om de menselijke activiteiten zo veel mogelijk af te stemmen op de natuurlijke (grond)waterfluctuaties.

#### 6\.2 Huidige en toekomstige situatie

**Verhard oppervlak**

Het plangebied heeft een oppervlakte van circa 900 m2. In de nieuwe situatie wordt er een oppervlakte van circa 250 m2Â verhard. Hierdoor moet er betreft de waterhuishouding gecompenseerd worden binnen het plangebied.

![afbeelding "i_NL.IMRO.0785.BP2017009Rondeakke-vg01_0011.png"](i_NL.IMRO.0785.BP2017009Rondeakke-vg01_0011.png)

**Bodem en grondwater**

De bodem ter plaatse van de planlocatie is op dit moment volledig onverhard. Het maaiveld bevindt zich op circa NAP 15 m. De ondergrond bestaat tot circa 1 m âmv uit siltig fijn zand, matig humeus. Onder deze laag bevindt zich lemig zand tot circa 1,5 m \-mv. Onder het lemige zand ligt tot 3 m âmv een zandlaag, matig grof met een kleine leem, sterk zandige laag daartussen.

De doorlatendheid van de fijne zandlaag wordt ingeschat op circa 1 m/dag. De leemlaag heeft een doorlatendheid van circa 0,1 m/dag en de zandlaag, matig grof een doorlatendheid van circa 10 m/dag. De doorlatendheden zijn ontleend aan ervaringscijfers en literatuurgegevens.

De toekomstige verharding wordt aangesloten op het huidige rioleringsnetwerk. Het oppervlak onverhard heeft dezelfde werking als in de huidige situatie.

**Grondwater**

Tijdens het bodemonderzoek is de actuele grondwaterstand gemeten en die ligt op NAP \+13,4 m. De GHG en GLG zijn bepaald op basis van de peilbuis B50E0416 en is noordwestelijk van het plangebied gelegen nabij de kruising van de Zandeind en de Zeggestraat. Uit deze peilbuis blijkt de GHG te liggen op NAP \+13,88 m en de GLG op NAP \+12,78 m. De GG is gelegen op NAP \+13,37 m. Hieruit blijkt dat ten tijde van de actuele meting de grondwaterstand rond het gemiddelde lag.

De GHG ligt rond de 1,1 m âmv, waardoor de ontwateringsdiepte ruim voldoende is.

**Oppervlaktewater en watergangen**

In het plangebied bevindt zich geen oppervlaktewater. Rondom het plangebied is ook geen oppervlaktewater aanwezig. Hierdoor heeft het ruimtelijk plan geen invloed op het oppervlaktewatersysteem.

**Afvalwater**Â

In de huidige situatie is het plangebied niet aangesloten op het rioleringsstelsel. In de toekomstige situatie wordt het plangebied aangesloten op het rioleringsstelsel. Uit het verbreed gemeentelijk rioleringsplan van de gemeente Goirle (bijlage 7\) blijkt dat er een gescheiden riolering gelegen is.

**Hemelwater**

Voor hemelwater dient onderstaande voorkeursvolgorde te worden toegepast, waarbij optie 1 het meest wenselijk en optie 5 het minst wenselijk is:

* 1\. hergebruik

* 2\. vasthouden / infiltreren

* 3\. bergen en afvoeren

* 4\. afvoeren naar oppervlaktewater (direct of indirect)

* 5\. afvoeren naar de riolering

De voorgenomen nieuwbouw dient aangesloten te worden op het gemengde rioleringsstelsel. Op eigen erf dient een gescheiden riolering aangelegd te worden, waarnaar deze buiten de erfgrens wordt aangesloten op de huidige gemengde riolering.

Bij de inrichting, bouw en beheer dienen zo min mogelijk vervuilende stoffen te worden toegevoegd aan de bodem en het grond\- en oppervlaktewatersysteem. Conform de waterkwaliteitstrits, 1\. schoonhouden 2\. scheiden 3\. zuiveren, dienen de mogelijkheden voor bronmaatregelen (schoonhouden) te worden onderzocht. Denk hierbij bijvoorbeeld aan zorgvuldige materiaalkeuze (pakket duurzaam bouwen), geen blootstelling van uitloogbare bouwmaterialen zoals zink, koper en lood aan hemelwater en een verantwoord beheer van de openbare ruimte (weg\- en groenbeheer).

**Gebiedsspecifieke waterbelangen**

Het plangebied valt buiten de beschermde gebieden omtrent de waterhuishouding. Ook zijn er rondom het plangebied geen keringen te vinden die beÃ¯nvloed worden in de toekomstige situatie.

**Conclusie**

Er treedt geen grote toename van de verharding op. Effecten van de ontwikkeling op de bodem en grondwater, oppervlaktewater en watergangen, hemelwater, waterberging en afvalwater treden hiermee niet op. Het aspect water vormt geen belemmering voor de uitvoerbaarheid van het onderhavige bestemmingsplan.

### Hoofdstuk 7 OPZET PLANREGELS

In dit hoofdstuk wordt een toelichting gegeven op de verschillende regels die van toepassing zijn op de aanwezige bestemmingen.

#### 7\.1 Plansystematiek

Bij het opstellen van dit bestemmingsplan is aansluiting gezocht bij de in de Wet ruimtelijke ordening en het Besluit ruimtelijke ordening geformuleerde uitgangspunten. Gestreefd is hierbij naar uniformering en standaardisering van bestemmingen en regels, Voor de opbouw van de regels is aangesloten bij de geldende Standaard vergelijkbare Bestemmingsplannen (SVBP).

#### 7\.2 Hoofdstuk 1 van de regels: Inleidende regels

Dit hoofdstuk bevat twee artikelen over de in het plan gehanteerde begrippen en de wijze van meten.

**Begrippen**

In dit artikel zijn de begrippen die in de planregels worden gehanteerd gedefinieerd. Bij de toetsing aan het bestemmingsplan moet worden uitgegaan van de in dit artikel aan de betreffende begrippen toegekende betekenis. Als gebruikte begrippen niet in artikel 1 voorkomend dan geldt de uitleg/interpretatie die daaraan in het dagelijkse taalgebruik wordt gegeven.

**Wijze van meten**

In dit artikel is aangegeven hoe de hoogte en andere maten die bij het bouwen in acht genomen dienen te worden, gemeten moeten worden.

#### 7\.3 Hoofdstuk 2 van de regels: Bestemmingsregels

De standaard opbouw van de bestemmingsregels conform de SVBP betreft:

* bestemmingsomschrijving: een beschrijving van de bestemming;

* bouwregels: regels voor het oprichten van gebouwen en bouwwerken;

* nadere eisen: indien noodzakelijk staan hier aanvullende regels waarin specifieke eisen kunnen worden gesteld aan de realisatie van de op te richten bouwwerken;

* afwijken van de bouwregels: de gevallen waarin afgeweken kan worden van de bouwregels;

* specifieke gebruiksregels: indien noodzakelijk worden hier aanvullende regels gegeven voor het gebruik van de gronden binnen de betreffende bestemming;

* afwijken van de gebruiksregels: de gevallen waarin afgeweken kan worden van de gebruiksregels;

* omgevingsvergunning voor het uitvoeren van werken, geen bouwwerk zijnde, of van werkzaamheden;

* omgevingsvergunning voor het slopen van een bouwwerk ;

* wijzigingsbevoegdheid

Per bestemming kunnen onderdelen, voor zover niet relevant, ontbreken. In voorliggend bestemmingsplan komt alleen de bestemming 'Wonen' voor.

**Wonen**De bestemming 'Wonen' is toegekend aan gronden waarop het wonen de hoofdfunctie is. Daarnaast zijn in de woning en in de bijgebouwen onder voorwaarden aan huis gebonden beroepen en bedrijven als ondergeschikte nevenfunctie toegestaan. De begrippen aan huis verbonden beroep en bedrijf zijn omschreven in artikel 1 van de planregels. Belangrijke voorwaarden voor de uitoefening van een aan huis verbonden beroep en bedrijf als nevenfunctie zijn onder meer dat de nevenfunctie ondergeschikt blijft aan de woonfunctie en dat degene die de nevenfunctie uitoefent ook zelf de bewoner van de woning is. Voorts geldt dat geen detailhandel mag plaatsvinden en dat aan huis gebonden bedrijven behoren tot de categorie A volgens de als bijlage bij de regels gevoegde Staat van bedrijfsactiviteiten. De toelichting op de Staat van bedrijfsactiviteiten is opgenomen als bijlage bij de toelichting (Toelichting Staat van Bedrijfsactiviteiten).

**Verbeelding**Op de verbeelding is binnen het bestemmingsvlak een bouwvlak aangewezen. De woning (hoofdgebouw) is uitsluitend toegestaan binnen het bouwvlak, behoudens een algemene regeling voor overschrijding van bouwgrenzen. Voor het maximale aantal woningen en de maximale goot\- en bouwhoogte van woningen gelden de maxima zoals die op de verbeelding zijn aangegeven.

**Bouwregels**De bouwmogelijkheden zijn gekoppeld aan het begrip bouwperceel. De omschrijving van een bouwperceel luidt als volgt: 'een aaneengesloten stuk grond, waarop ingevolge de regels een zelfstandige , bij elkaar behorende bebouwing is toegestaan'.

Daarmee beslaat het bouwperceel nagenoeg altijd het gehele perceel. Het begrip bouwperceel is in die zin direct toepasbaar voor alle particuliere percelen. Onder bouwwerken vallen gebouwen en bouwwerken, geen gebouwen zijnde, zoals erfafscheidingen.

De bouwregels maken onderscheid tussen de woning (het hoofdgebouw), bijgebouwen en bouwwerken, geen gebouw zijnde.

Onder bijgebouwen worden begrepen alle vrijstaande en aangebouwde bijgebouwen. De begripsomschrijving is in artikelÂ 1 opgenomen. Bijgebouwen mogen binnen het bouwvlak worden gebouwd.

De maximaal toegestane oppervlakte aan bijgebouwen is afhankelijk van de oppervlakte van het (kadastrale) perceel. De volgende indeling en maatvoering wordt daarbij gehanteerd:

![afbeelding "i_NL.IMRO.0785.BP2017009Rondeakke-vg01_0012.png"](i_NL.IMRO.0785.BP2017009Rondeakke-vg01_0012.png)

Een aangebouwd bijgebouw mag voor woondoeleinden worden gebruikt, mits dat niet leidt tot een toename van het aantal woningen. De goothoogte van bijgebouwen mag maximaal 3 meter bedragen, de bouwhoogte van bijgebouwen mag maximaal 5 meter bedragen. Indien binnen een bouwvlak voor een woning, een gebouw de maximale hoogtemaat van een bijgebouw overstijgt, dan zal dat gebouw niet worden beschouwd als bijgebouw, omdat het in bouwkundige opzicht niet ondergeschikt is aan het hoofdgebouw. Toetsing vindt dan plaats aan de hoogtematen voor het hoofdgebouw, de woning.

**Carports**In de bouwregels is een afzonderlijke regeling opgenomen voor carports. In artikel 1 wordt het begrip carport omschreven. Op elk bouwperceel mag maximaal Ã©Ã©n carport van maximaal 30 mÂ² worden opgericht, welke achter (het verlengde van) de voorgevel van de woning moet worden gebouwd. Daarnaast geldt, dat een carport grotendeels moet worden opgericht naast de zijgevel van de woning. De hoogte van een carport mag niet meer dan 3 meter bedragen.

**Erfafscheidingen**In de bouwregels voor bouwwerken, geen gebouw zijnde, is een regeling opgenomen voor erfafscheidingen. Erfafscheidingen vÃ³Ã³r de naar de weg gekeerde gevel van de woning mogen niet hoger zijn dan 1 meter; overige erfafscheidingen niet hoger dan 2 meter. Onder omstandigheden kan hiervan worden afgeweken.

**Beroep/bedrijf aan huis**Zoals hierboven aangegeven mogen de woning en de daarbij behorende bijgebouwen tevens worden gebruikt voor de uitoefening van een aan huis verbonden beroep/bedrijf. Hierbij geldt, dat maximaal 30% van het vloeroppervlak van de woning of bijgebouwen tot een oppervlakte van maximaal 60 mÂ² mag worden gebruikt voor de uitoefening van een aan huis verbonden beroep/bedrijf. Het percentage van 30 % wordt berekend over het bestaande totale vloeroppervlak van de woning en de bijgebouwen.

**Mantelzorg**In de gebruiksregels is, naast het algemene verbod om gronden in strijd met de bestemming te gebruiken, een verbod opgenomen om bijgebouwen (niet zijnde aangebouwde bijgebouwen te gebruiken voor (al dan niet afhankelijke) bewoning. Van deze bepaling kan worden afgeweken ten behoeve van mantelzorg. De betreffende afwijking is afgestemd op de provinciale 'Voorbeeldregeling huisvesting ten behoeve van mantelzorg 'van 23 september 2003 en opgenomen in de planregels.

#### 7\.4 Hoofdstuk 3 van de regels: Algemene regels

Dit hoofdstuk bevat artikelen, waarin bepalingen zijn opgenomen die gelden voor het gehele plangebied, te weten de anti\-dubbeltelbepaling, algemeen geldende bouw\-, gebruiks\-, procedure\-, afwijkings\- en wijzigingsregels.

**Anti\-dubbeltelbepaling**In dit artikel is bepaald dat gronden, die al eens als berekeningsgrondslag voor bouwen hebben gediend, niet nogmaals als zodanig kunnen dienen. De anti\-dubbeltelbepaling wordt conform het Bro overgenomen in het bestemmingsplan.

**Algemene bouwregels**Deze regels bevatten een regeling voor een beperkte overschrijding van bouwgrenzen. Daarnaast is een regeling opgenomen voor de ruimte tussen bouwwerken. Deze bepaling is bedoeld om het ontstaan van smalle ontoegankelijke open ruimten tussen gebouwen op aangrenzende terreinen te voorkomen, omdat deze aanleiding tot hinder door vervuiling kunnen geven. De bepaling kan zowel worden nageleefd door gebouwen tegen elkaar aan te plaatsen, indien het bestemmingsplan dat toestaat, als door een tussenruimte van meer dan een meter breedte te realiseren. Het bevoegd gezag kan bij omgevingsvergunning hiervan afwijken, indien de smalle open ruimte voldoende voor onderhoud bereikbaar is, Hierbij kan bijvoorbeeld worden gedacht aan een opening in de zijgevel van het gebouw.

**Algemene gebruiksregels**Deze regels bevatten de voor het plan geldende algemene gebruiksbepalingen voor wat betreft strijdig gebruik en bevatten algemene parkeerregels.

**Algemene procedureregels**In dit artikel zijn de regels opgenomen die burgemeester en wethouders in acht dienen te nemen bij het nemen van een besluit omtrent een nadere eis overeenkomstig een in het plan opgenomen regel over nadere eisen.

**Algemene afwijkingsregels**In dit artikel is een aantal algemene afwijkingsmogelijkheden opgenomen.

**Algemene wijzigingsregels**In dit artikel is een wijzigingsbevoegdheid opgenomen voor het corrigeren van de bestemmingsgrenzen ten behoeve van een praktische uitvoering van het plan. Daarnaast is een wijzigingsbevoegdheid opgenomen om het plan te wijzigen ten aanzien van de wettelijke regels.

**Overige regels**Dit artikel bevat een bepaling over de wettelijke regelingen waar in de planregels naar wordt verwezen.

#### 7\.5 Hoofdstuk 4 van de regels: Overgangsrecht en slotregel

**Overgangsrecht**In dit artikel is het overgangsrecht ten aanzien van gebruik en bebouwing opgenomen. Het overgangsrecht houdt in dat gebruik en bebouwing dat in strijd is met het nieuwe bestemmingsplan, maar reeds aanwezig was ten tijde van de voorgaande plannen, onder voorwaarden, mag worden voortgezet. Gebruik dat strijdig was met het vorige bestemmingsplan blijft strijdig. Er is geen sprake van legalisatie van reeds strijdig gebruik door dit bestemmingsplan en er kan ook nog steeds worden gehandhaafd. Ook bouwwerken die op de peildatum illegaal zijn, blijven illegaal. Het overgangsrecht volgt uit het Besluit ruimtelijke ordening, dat verplicht tot het opnemen van een standaard overgangsregel voor bouwwerken (artikel 3\.2\.1\) en gebruik (artikel 3\.2\.2\).

**Slotregel**Hier wordt vermeld onder welke naam de regels van dit bestemmingsplan kunnen worden aangehaald.

### Hoofdstuk 8 UITVOERBAARHEID

#### 8\.1 Economische uitvoerbaarheid

In de Wro is in afdeling 6\.4 de regelgeving rondom de grondexploitatie opgenomen. Centrale doelstelling is om in de situatie van particuliere grondexploitatie te komen tot een verbetering van het gemeentelijk kostenverhaal en de versterking van de gemeentelijke regie bij locatieontwikkeling.

In artikel 6\.12 Wro is bepaald dat de gemeenteraad een exploitatieplan vaststelt voor gronden waarop een bouwplan is voorgenomen. In artikel 6\.2\.1 Bro is vastgelegd wat onder een bouwplan wordt verstaan. De bouw van een of meerdere hoofdgebouwen is in het betreffende artikel van het Bro opgenomen.

Een exploitatieplan dient tegelijkertijd met een bestemmingsplan te worden vastgesteld. In de Wro is tevens opgenomen, dat kan worden afgeweken van de verplichting tot het opstellen van een exploitatieplan indien het verhaal van kosten van de grondexploitatie over de in het plan of besluit begrepen gronden anderszins verzekerd is. Dit is het geval indien de gemeente en de initiatiefnemer en/of de ontwikkelende partij een privaatrechtelijke overeenkomst hebben gesloten over de verdeling van kosten bij de grondexploitatie. Bij de vaststelling van een bestemmingsplan moet een expliciet besluit worden genomen dat het niet noodzakelijk is om een exploitatieplan vast te stellen.

Op grond van artikel 6\.12 van de Wet ruimtelijke ordening moet een exploitatieplan worden vastgesteld voor gronden waarop een bouwplan is voorzien, tenzij het verhaal van grondexploitatiekosten over de in het bestemmingsplan begrepen gronden anderszins, zoals bijvoorbeeld door middel van een overeenkomst, is verzekerd, of, zoals hier het geval is, er geen kosten in het openbaar gebied worden gemaakt. Nu deze laatste situatie zich voordoet kan gelijktijdig met de vaststelling van het bestemmingsplan worden besloten dat geen exploitatieplan wordt vastgesteld.

Het project wordt op kosten van initiatiefnemer gerealiseerd. Het bestemmingsplan is opgesteld op kosten van de initiatiefnemer. Alleen de kosten voor begeleiding van de planologische procedure komen voor rekening van de gemeente (waarvoor leges bij initiatiefnemer in rekening worden gebracht). Omdat het verhaal van kosten daarmee is verzekerd, is het op\- en vaststellen van een exploitatieplan niet vereist en kan als zodanig worden besloten. Tevens is met initiatiefnemer een planschadeverhaalsovereenkomst gesloten.

#### 8\.2 Maatschappelijke uitvoerbaarheid

Het plan is onderworpen aan inspraak en heeft ter inzage gelegen voor ingezetenen van de gemeente Goirle en belanghebbenden. Tijdens deze periode konden zij schriftelijk een zienswijze indienen bij het college van burgemeester en wethouders van Goirle. Van de gevoerde inspraakprocedure is een eindverslag opgesteld dat als bijlage in deze toelichting is opgenomen. Van het gevoerde overleg op grond van artikel 3\.1\.1 van het Besluit ruimtelijke ordening is een verslag gemaakt dat eveneens in de bijlagen wordt opgenomen.