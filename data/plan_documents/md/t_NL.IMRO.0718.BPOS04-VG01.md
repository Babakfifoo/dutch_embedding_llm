xml version\="1\.0" encoding\="UTF\-8"?

Souburg\-Noord, Hof Vlugtenburg: Toelichting

direct naar inhoud van Toelichting

Souburg\-Noord, Hof Vlugtenburg

===============================

Toelichting

-----------

| Plan: | Souburg\-Noord, Hof Vlugtenburg |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0718\.BPOS04\-VG01 |

* Toelichting

* Bijlagen bij de toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Plangebied

+ 1\.3 Vigerend bestemmingsplan

+ 1\.4 Leeswijzer

* Hoofdstuk 2 Oorspronkelijke en beoogde situatie

+ 2\.1 Ruimtelijke context

+ 2\.2 Historische analyse

+ 2\.3 Stedenbouwkundig plan

+ 2\.4 Inrichting en programma

+ 2\.5 Beeldkwaliteit

* Hoofdstuk 3 Beleidskaders

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

+ 3\.4 Conclusie

* Hoofdstuk 4 Kwaliteit van de leefomgeving

+ 4\.1 Archeologie

+ 4\.2 Bedrijven en milieuhinder

+ 4\.3 Bodemverontreiniging

+ 4\.4 Ecologie

+ 4\.5 Externe veiligheid

+ 4\.6 Geluid

+ 4\.7 Luchtkwaliteit

+ 4\.8 Water

+ 4\.9 Kabels en leidingen

* Hoofdstuk 5 Juridische planbeschrijving

+ 5\.1 Algemeen

+ 5\.2 Verbeelding

+ 5\.3 Planregels

* Hoofdstuk 6 Uitvoerbaarheid

+ 6\.1 Economische uitvoerbaarheid

+ 6\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

Voor het boerenerf aan de Schroeweg 2 te Oost\-Souburg zijn door Hofstede Vlugtenburg B.V. plannen voorbereid voor woningbouw onder de naam Hof Vlugtenburg. Hiertoe wordt het voormalige boerenerf heringericht met verspreid liggende woonbebouwing met de uitstraling van een buitenplaats. In aansluiting hierop wordt een landschapstuin aangelegd.

Hoewel het vigerende bestemmingsplan reeds ruimte biedt om een woonbestemming uit te werken, kan niet aan alle bijbehorende uitwerkingsregels voldaan worden. Om die reden is een nieuw bestemmingsplan nodig, waarin de nieuwe bouw\- en gebruiksmogelijkheden worden vastgelegd en waarin wordt onderbouwd dat daarmee sprake is van 'goede ruimtelijke ordening'.

#### 1\.2 Plangebied

Het plangebied ligt zoals omschreven aan de Schroeweg 2 en omvat zowel de toekomstige woonpercelen als de naastgelegen, nog in te richten, landschapstuin. Het plangebied wordt aan de achterzijde (zuidzijde) ingekaderd door de A58 en aan de voorzijde (noordzijde) door de Schroeweg. Aan de Schroeweg 4 ligt een bestaand perceel met bebouwing, terwijl aan de westzijde open gronden gelegen zijn. De plangrens is weergeven in figuur 1\.

![afbeelding "i_NL.IMRO.0718.BPOS04-VG01_0001.jpg"](i_NL.IMRO.0718.BPOS04-VG01_0001.jpg)

Figuur 1 \- begrenzing plangebied

#### 1\.3 Vigerend bestemmingsplan

Het vigerende bestemmingsplan is het plan Souburg\-Noord, zoals vastgesteld door de gemeenteraad van Vlissingen op 28\-11\-2002\. In dit plan is het gebied voorzien van de uit te werken bestemming 'Groen en agrarisch gebied (uit te werken)'. Dit wil zeggen dat in een uitwerkingsplan de definitieve bestemmingslegging opgenomen dient te worden, voordat er sprake is van directe bouw\- en gebruiksmogelijkheden.

Bij het uitwerken van de bestemming is tevens de aanduiding 'overgangszone' relevant. De bestemming 'Groen en agrarisch' kan in eerste instantie immers alleen worden uitgewerkt in groene ruimte, grondgebonden agrarische bedrijven, water en recreatief medegebruik. Ter plaatse van de aanduiding 'overgangszone' worden daarnaast echter ook de functies wonen, kleinschalige bedrijvigheid, kantoren, maatschappelijke doeleinden en recreatieve doeleinden toegestaan. Deze aanduiding is opgenomen direct in aansluiting op de naastgelegen bestemming 'Woongebied' (uit te werken) en zou moeten leiden tot een overgang van bebouwd gebied naar het groene landschap van het buitengebied.

![afbeelding "i_NL.IMRO.0718.BPOS04-VG01_0002.png"](i_NL.IMRO.0718.BPOS04-VG01_0002.png)Figuur 2 \- Uitsnede vigerend bestemmingsplan Souburg\-Noord

Aan de mogelijkheden voor uitwerking, zijn in het vigerende plan nadere voorwaarden verbonden, de zogenaamde uitwerkingsregels. Deze hebben deels betrekking op woningaantallen en toegestane maatvoering voor gebouwen. Daarnaast zijn er ook uitwerkingsregels die verband houden met milieu\-aspecten. Door de ligging nabij de A58 worden daarom ook voorwaarden gesteld op het gebied van geluid c.q. wegverkeerslawaai. Aangezien niet voldaan kan worden aan de uitwerkingsregel dat er alleen gebouwd mag worden zonder toekenning van hogere waarden, is een uitwerkingsplan strikt juridisch niet mogelijk. Om die reden worden de nieuwe mogelijkheden nu met een 'regulier bestemmingsplan' mogelijk gemaakt. Op basis van de analyse van het vigerende plan, kan wel worden geconcludeerd dat het principe van woningbouw met aanvullende functies aansluit bij de huidige bestemmingsregeling die voor het betreffende gebied geldt.

#### 1\.4 Leeswijzer

De toelichting van dit bestemmingsplan beschrijft in hoofdstuk 2 van de toelichting de huidige situatie van het plangebied en de beoogde ontwikkeling.

Vervolgens zal deze ontwikkeling worden getoetst aan het ruimtelijk beleidskader (hoofdstuk 3\) en op het gebied van uiteenlopende milieu\-aspecten (hoofdstuk 4\).

Hoofdstuk 5 licht vervolgens de juridische opzet van de verbeelding en de regels toe, waarna hoofdstuk 6 tot slot ingaat op de uitvoerbaarheid van het plan, zowel in maatschappelijk als economisch opzicht.

### Hoofdstuk 2 Oorspronkelijke en beoogde situatie

#### 2\.1 Ruimtelijke context

De gronden liggen aan de oostzijde van Oost\-Souburg, net ten noorden van de A58\. In de huidige situatie ligt de locatie op enige afstand van de bebouwde kom. Zoals het vigerende bestemmingsplan duidelijk maakt, betreft het hier een uitbreidingslocatie, waarvan de eerste fase reeds gereed is.

Bij het aanwijzen van deze uitbreidingslocatie, Souburg\-Noord, is een ruimtelijke discussie gevoerd over het al dan niet aaneen laten groeien van het stadsgewest Vlissingen\-Middelburg. Men heeft er destijds voor gekozen om een smalle zone tussen Oost\-Souburg en Middelburg vrij te houden: een geledingszone.

Voor deze relatief smalle geledingszone is een ontwikkelingsconcept geÃ¯ntroduceerd in de nota 'Ieder uniek en samen sterk' (Kuijper Compagnons, 1994\). Het concept gaat uit van een landschappelijk\-recreatieve invulling van de zone. Daarnaast stelt de nota een bijzondere afwerking van de stadsranden voor: Vlissingen krijgt een rand van 'bolwerken' en Middelburg krijgt een 'boulevard'. Op deze manier worden de twee steden â Vlissingen van oudsher de stad van de boulevards en Middelburg de stad van de bolwerken â als het ware aan elkaar gespiegeld. Zowel de open geledingszone als de afronding van beide steden is destijds in diverse beleidstukken vastgelegd, waaronder In het 'Ruimtelijk Plan Stedelijk Gebied Walcheren 2010', het 'Omgevingsplan Zeeland' en in de 'Kwaliteitsatlas Middelburg 2030'. De strategie voor het behoud en versterken van het Walcherse landschap in de geledingszone in combinatie met het duidelijk afronden van beide stadsranden is nog steeds terug te vinden in de Vlissingse structuurvisie 'Vlissingen een stad aan zee, een zee aan ruimte'.

| afbeelding "i_NL.IMRO.0718.BPOS04-VG01_0003.png"   Â | afbeelding "i_NL.IMRO.0718.BPOS04-VG01_0004.png"   Â |

| --- | --- |

Figuur 3 \- Structurerend principe 'bolwerken en geledingszone'

Uitbreidingswijk Souburg\-Noord â waar voorliggende projectlocatie onderdeel van uitmaakt â is Ã©Ã©n van de stadsafrondingen waarvoor het ontwikkelingsconcept van de bolwerken als inspiratiebron is gebruikt. In de structuurschets (figuur 3, rechter afbeelding) voor Souburg\-Noord zijn de 'Vluchtheuvel', het 'Mottekasteel' en het Hof Vlugtenburg als bastions voor de stadsuitbreiding gepositioneerd.

Vanuit deze filosofie ligt het plangebied op de (toekomstige) grens van de bebouwde kom en het buitengebied.

#### 2\.2 Historische analyse

Het terrein zelf kent Ã©Ã©n historische, doch zwaar vervallen boerderij waarvan het woonhuis en de wagenschuur nog resteren. De boerderij is het laatst overgebleven onderdeel van de historische Hof Vlugtenburg, dat sinds de 18e eeuw op die locatie bekend is.

Het oudste kaartmateriaal waarop Hof Vlugtenburg waar te nemen valt, betreft de Atlas van Hattinga uit 1750\. Hierop is een huiseiland met brug te herkennen, met een laanstructuur aan de zuidzijde en bijgebouwen aan de noordzijde.

Uit het kadastraal minuutplan uit de periode 1811\-1822 blijkt dat er een rechthoekig eiland bestond van 30 x 60 m met een eveneens rechthoekige gracht eromheen, een gebouw daarop, een brug en een restant van een laan aan de zuidzijde. Ook was er een flink complex aan bijgebouwen aan de noordzijde aanwezig, waarschijnlijk visueel van het hoofdhuis gescheiden door een muur of haag.

| afbeelding "i_NL.IMRO.0718.BPOS04-VG01_0005.png"   Â | afbeelding "i_NL.IMRO.0718.BPOS04-VG01_0006.png"   Â |

| --- | --- |

| Figuur 4 \- Historische kaart   Â | Figuur 5 \- Historische kaart    Â |

De nu nog bestaande boerenwoning is in 1829, ten noorden van het hoofdhuis, dichtbij de Schroeweg gebouwd. Het hoofdhuis is in 1899 in het openbaar voor afbraak verkocht, waarmee in feite een einde kwam aan de Buitenplaats Vlugtenburg, in de zin van een samenhangende compositie van huis en bijgebouwen die samen het Hof vormden. Het omgrachte eiland is op topografische kaarten tot 1962 te herkennen. Daarna is de gracht geheel gedempt.

![afbeelding "i_NL.IMRO.0718.BPOS04-VG01_0007.png"](i_NL.IMRO.0718.BPOS04-VG01_0007.png)

Figuur 6 \- Historische kaart

Van zowel het woonhuis als de wagenschuur blijkt uit een bouwkundig advies uit 2012 reeds dat deze in bouwkundig opzicht weliswaar vervallen zijn, maar zeker nog over cultuurhistorisch waardevolle elementen beschikken. Voor de woning geldt dat er door diverse verbouwingen een verhaal valt af te lezen van ontwikkelingen die zich op deze plek hebben afgespeeld. De wagenschuur is nog grotendeels origineel en met name de stenen gevels en de houten voorgevel met de deuren kunnen in plannen voor reconstruerende nieuwbouw worden verwerkt. Op het naastgelegen perceel, waarop de landschapstuin wordt ingericht, is nog een historische ijskelder aanwezig. Het volledige rapport is opgenomen als bijlage 1 bij deze toelichting.

#### 2\.3 Stedenbouwkundig plan

Oorspronkelijke inrichting als referentie

Harmonische Architectuur is verantwoordelijk voor het stedenbouwkundig ontwerp van het nieuwe Hof Vlugtenburg met aansluitende gronden aan de oostzijde van Schroeweg 2\.

Daarbij is in eerste instantie onderzocht of de oorspronkelijke inrichting in de huidige omgeving te reconstrueren valt. Hoewel van de statige buitenplaats slechts boerenwoning en een wagenschuur resteren, kan juist aan de hand van die bebouwing bepaald worden waar de (inmiddels verdwenen) gracht heeft gelegen. Een impressie hiervan is weergegeven in figuur 7\.

![afbeelding "i_NL.IMRO.0718.BPOS04-VG01_0008.png"](i_NL.IMRO.0718.BPOS04-VG01_0008.png)

Figuur 7 \- Projectie oorspronkelijke inrichting in huidige situatie

Te zien is dat in de historische situatie vanuit zuidelijke richting een lange laan de toegang tot het Hof verzorgt. Hier ligt tegenwoordig de A58, in figuur 57 met lichtgrijze belijning aangegeven. Samen met een vrij te houden strook hierlangs en de beoogde woningbouw van Souburg\-Noord, zorgt de ligging van de A58 ervoor dat het niet meer mogelijk is de complete, indrukwekkende grachtenaanleg te reconstrueren op de oorspronkelijke plaats. Daar komt nog bij dat langs de A58 een (groene) geluidswal wordt aangelegd waardoor de te bebouwen ruimte aan de zuidkant nog iets verder wordt ingeperkt.

Een stedenbouwkundige ontwikkeling met de opzet van een buitenplaats is daarentegen wel het uitgangspunt gebleven. De oriÃ«ntatie is daarbij gespiegeld, zodat het Hof zich nu oriÃ«nteert op de Schroeweg. Dit sluit ook aan bij de eerder genoemde 'bolwerkengedachte'.

Door het herenhuis achter op het terrein te projecteren, kan ook in de nieuwe opzet een laan worden aangelegd die het Hof van statuur voorziet. Dit wordt verder benadrukt door de gracht die hier omheen wordt aangelegd, waardoor het herenhuis op een 'eiland' komt te staan.

De structuur is zodoende gerelateerd aan die van de oorspronkelijke opzet, al is deze door de huidige ruimtelijke kaders gespiegeld gepositioneerd in haar omgeving. De structuur binnen het plangebied en de inrichting en uitstraling die daarbij beoogd worden, sluiten verder aan bij de opzet van een historische buitenplaats. Deze opzet is weergegeven in figuur 8\.

![afbeelding "i_NL.IMRO.0718.BPOS04-VG01_0009.png"](i_NL.IMRO.0718.BPOS04-VG01_0009.png)

Figuur 8 \- Gespiegelde stedenbouwkundige structuur

#### 2\.4 Inrichting en programma

Aan de hand van de stedenbouwkundige structuur, wordt het plangebied verder ingericht. De bestaande boerenwoning wordt als markant element gezien naast deze toegang. Om de entree meer uitstraling te geven, wordt aan de andere zijde daarvan een nieuw, vergelijkbaar, volume voorzien. Aan weerskanten van de met bomen beplante laan worden kavels voorzien die bebouwd kunnen worden met een aan het landgoed gerelateerde uitstraling, zoals een bouwhuis, koetshuis of, rentmeesterswoning. Dit alles volgens een strakke rooilijn en dito goot\- en dakbepalingen. De oude wagenschuur zal heropgericht worden binnen het plangebied.

Figuur 9 voorziet in een inrichtingstekening, waarin deze ontwerpgedachten verder zijn uitgewerkt. Daarbij wordt benadrukt dat het hier om een mogelijke inrichting gaat. De uitwerking van het plan geschiedt aan de hand van een beeldkwaliteitsplan, waarover meer in de volgende paragraaf .

De woonfunctie zal hierbij de hoofdfunctie worden, waarbij wordt opgemerkt dat beroeps\- en bedrijfsmatige activiteiten aan huis ook mogelijk zijn.

Voor het herenhuis worden daarnaast ook andere, zelfstandige functies mogelijk gemaakt, te weten de functies kantoor, dienstverlening en maatschappelijke voorzieningen. Enerzijds kunnen deze functies de statuur van het herenhuis versterken, anderzijds kunnen ze hier relatief eenvoudig worden ingepast zonder daarmee van grote invloed te zijn op de omgeving.

In de naastgelegen landschapstuin worden activiteiten op het gebied van cultuur en ontspanning mogelijk gemaakt. Hiertoe wordt mogelijk de oude wagenschuur in dit deel van het plangebied herbouwd. Aangezien voor het overige geen gebouwen zijn toegestaan, is de inrichting voor dit gebied gericht op groen en openheid.

![afbeelding "i_NL.IMRO.0718.BPOS04-VG01_0010.png"](i_NL.IMRO.0718.BPOS04-VG01_0010.png)

Figuur 9 \- Inrichtingsplan

De laan door het Hof zal voor alle gebouwen de hoofdontsluiting vormen. Mogelijk dat voor het bestaande woonhuis de bestaande ontsluiting behouden blijft.

Het parkeren vindt volledig binnen het plangebied plaats. Hier wordt rekening mee gehouden door bijgebouwen in de vorm van garages, opritten bij de woningen en parkeerplaatsen langs de laan. De definitieve inrichting hiervan is mede afhankelijk van de definitieve inrichting van gebouwen. De norm die hierbij wordt toegepast, in ieder geval voor de functie wonen, betreft 2,1 parkeerplaatsen per woning. Dit is gebaseerd op de CROW\-publicatie 'kencijfers parkeren en verkeersgeneratie', waarbij is uitgegaan van de indeling 'sterk stedelijk / rest bebouwde kom'. Met een minimum en maximum parkeernorm van 1,7 en 2,5, is 2,1 hier het gemiddelde van.

#### 2\.5 Beeldkwaliteit

Zachtere eigenschappen die met name bepalend zijn voor de uitstraling van Hof Vlugtenburg, zijn vastgelegd in een afzonderlijk Beeldkwaliteitsplan. Dit Beeldkwaliteitsplan kan bij de verdere uitwerking van een bouwplan dienen als toetsingskader voor de gemeente. Het Beeldkwaliteitsplan is integraal opgenomen in bijlage 2 bij dit bestemmingsplan. Overigens kent het Beeldkwaliteitsplan een afzonderlijke procedure. Deze is wel parallel getrokken aan die van het bestemmingsplan.

Het Beeldkwaliteitsplan stuurt aan op een combinatie van eenvoud en statigheid. Van oudsher werden buitenplaatsen ontworpen om van 'het buiten' en de natuur te kunnen genieten, waardoor eenvoud in het ontwerp gewenst was om 'het gebouwde' niet concurrerend te laten zijn met de natuurlijke omgeving.

Daarnaast is met de aanleg en het bewonen van een buitenplaats een grote mate van statuur verweven, iets wat ook terug komt in historische ontwerpen.

De combinatie van deze twee eigenschappen, vraagt om een duidelijke en krachtige basisinrichting. Het beeldkwaliteitsplan spreekt zich daarop uit voor een duidelijke hoofdvorm, een sterke ritmiek en een zekere mate van symmetrie zowel in inrichting als ontwerp, forse en klare hoofdmassa's met dito dakvormen, versiering op strategische plaatsen, geen overdadigheid en een kwalitatief hoogwaardige en verfijnde afwerking.

### Hoofdstuk 3 Beleidskaders

#### 3\.1 Rijksbeleid

Structuurvisie Infrastructuur en Ruimte

De Structuurvisie Infrastructuur en Ruimte (SVIR) is op 13 maart 2012 inwerking getreden. Deze structuurvisie vervangt de Nota Ruimte. De structuurvisie geeft een integraal kader voor het ruimtelijk en mobiliteitsbeleid op rijksniveau en is de 'kapstok' voor bestaand en nieuw rijksbeleid met ruimtelijke consequenties. In de structuurvisie schetst het rijk ambities tot 2040 en doelen, belangen en opgaven tot 2028\. De leidende gedachte in de SVIR is ruimte maken voor groei en beweging. De SVIR is de eerste rijksnota die de onderwerpen infrastructuur en ruimte integraal behandelt. In de SVIR richt het Rijk zich vooral op decentralisatie. De verantwoordelijkheid wordt verplaatst van rijksniveau naar provinciaal en gemeentelijk niveau. Ambities tot 2040 zijn onder andere het aansluiten van woon\- en werklocaties op de (kwalitatieve) vraag en het zoveel mogelijk benutten van locaties voor transformatie en herstructurering. Ook wil het Rijk ervoor zorgen dat in 2040 een veilige en gezonde leefomgeving met een goede milieukwaliteit wordt geboden. Dit moet voor zowel het landelijk als het stedelijk gebied gelden. In de SVIR is verder vastgelegd, dat provincies en (samenwerkende) gemeenten verantwoordelijk zijn voor programmering van verstedelijking. Om zorgvuldig ruimtegebruik te bevorderen heeft het Rijk de 'ladder' voor duurzame verstedelijking opgenomen (gebaseerd op de 'SER\-ladder').

De 'ladder' wordt bij het provinciaal beleid nader onderbouwd, terwijl de milieukwaliteit in hoofdstuk 4 aan de orde komt. Voor het overige leidt de SVIR niet tot belemmeringen voor voorliggend plan.

Besluit algemene regels ruimtelijke ordening (Barro)

Het rijk legt met het Besluit algemene regels ruimtelijke ordening (Barro), de nationale ruimtelijke belangen juridisch vast. Het Barro is op 30 december 2011 inwerking getreden. Onderwerpen waarvoor het rijk ruimte vraagt, zijn onder andere de mainportontwikkeling van Rotterdam, bescherming van de waterveiligheid in het kustfundament en in en rond de grote rivieren, bescherming en behoud van de Waddenzee en enkele werelderfgoederen.

Voorliggend plan is niet van invloed op dergelijke structuren van nationaal belang. Het Barro heeft om die reden geen consequenties voor voorliggend plan. Wel ligt het plangebied in de directe omgeving van de snelweg A58\. Dit heeft alleen effect op het geluidsaspect binnen het plangebied, waar in hoofdstuk 4 nader op in wordt gegaan.

#### 3\.2 Provinciaal beleid

Omgevingsplan Zeeland 2012\-2018

Op 28 september 2012 hebben Provinciale Staten van Zeeland het Omgevingsplan Zeeland 2012\-2018 vastgesteld. In dit plan staat het voorstel van het college voor het nieuwe omgevingsbeleid van eind 2012 tot en met eind 2018\. Het Omgevingsplan geeft de provinciale visie op Zeeland en waar de komende jaren door de Provincie op wordt ingezet. Kort samengevat: veel ruimte voor economische ontwikkeling, een gezonde en veilige woonomgeving en goede kwaliteit van bodem, water, natuur en landschap. Het plan past binnen dit beleid gelet op de kwaliteit van de leefomgeving die hiermee versterkt wordt.

Verordening ruimte provincie Zeeland

Samenwerking tussen de provincie, andere overheden en maatschappelijke organisaties staat in het Omgevingsplan centraal. Een aantal uitgangspunten vindt de provincie van zo'n groot belang dat ze is opgenomen in een verordening die bindend is voor gemeenten. Hierin zijn onder andere regels voor uitbreiding van bedrijventerreinen en woonwijken, bescherming van natuurgebieden en regionale waterkeringen opgenomen.

*Ladder van duurzame verstedelijking*

In aansluiting op het Rijksbeleid wordt ook in de provinciale Verordening ruimte de ladder van duurzame verstedelijking vastgelegd. Stedelijke ontwikkelingen dienen zodoende te voorzien in een aantoonbare (regionale) behoefte en maken zoveel mogelijk gebruik van beschikbare ruimte binnen bestaand stedelijk gebied. Indien dit laatste niet mogelijk blijkt, dient de locatie in ieder geval multimodaal ontsloten te worden.

De behoefte kan in dit geval onderbouwd worden op basis van de gemeentelijke Woonvisie 2013, die in de volgende paragraaf aan bod komt. Hieruit blijkt een behoefte aan grondgebonden, eengezinswoningen in het middeldure en dure segment. Daarbij wordt ingezet op onderscheidende woonmilieus. De ontwikkeling 'Souburg\-Noord', die een groter geheel omvat en waar dit plangebied deel van uitmaakt, is opgenomen in de woningbouwplanning. Voorliggend plan geeft daar invulling aan. Aan trede 1 van de ladder wordt hiermee voldaan.

Trede 2 richt zich op de locatie van de ontwikkeling. Voor de provincie geldt het 'bestaand bebouwd gebied' als toetsingskader. In figuur 9 is een uitsnede opgenomen van de provinciale kaart waarop de begrenzing hiervan is weergegeven. Gelet op de woningbouwplannen aan de oostzijde van Oost\-Souburg is de grens van het bebouwd gebied ter plaatse reeds verruimd. Het plangebied valt zodoende binnen de zone waar stedelijke ontwikkelingen, zoals woningbouw, plaats moeten vinden.

Daarbij wordt opgemerkt dat vanuit het Rijk een andere definitie voor bestaand stedelijk gebied wordt gehanteerd. Daar geldt namelijk het principe dat wordt aangesloten bij een bestaand stedenbouwkundig samenstel van bebouwing. In dat licht is het relevant dat de ontwikkeling Souburg\-Noord reeds in een eerder stadium is afgestemd en uitgaat van een grotere ontwikkeling dan de projectlocatie die nu aan de orde is. Wanneer de ontwikkeling als geheel wordt gezien, dan vormt de nu spelende locatie daar de afronding van. Deze sluit in dat geval aan op de (toekomstige) structuur van Souburg\-Noord. Los daarvan geldt eveneens dat het hier om een onderscheidend woonmilieu gaat, dat mede is ingegeven door en verwijst naar de aanwezige historische waarden op deze locatie. Deze ontwikkeling kan daarom niet op een andere locatie in een binnenstedelijke context worden gerealiseerd. Gelet op de ontwikkeling van Souburg\-Noord als geheel, kan de locatie overigens wel als onderdeel van een stedenbouwkundig samenstel worden gezien. Aan trede 2 van de ladder wordt op die manier voldaan. Trede 3 is om die reden niet van toepassing.

![afbeelding "i_NL.IMRO.0718.BPOS04-VG01_0011.png"](i_NL.IMRO.0718.BPOS04-VG01_0011.png)

Figuur 9 \- Uitsnede kaart 'Bebouwd Gebied'

Gelet op de aard en omvang van dit plan, werpt de provinciale verordening geen belemmeringen op, mede vanwege de ligging binnen bestaand stedelijk gebied.

#### 3\.3 Gemeentelijk beleid

Actualisatie Structuurvisie 2013

In 2009 zijn door de Raad van Vlissingen de Structuurvisie, de Woonvisie en de Nota Grondbeleid vastgesteld. Deze stukken geven inzicht in de gewenste ruimtelijke ontwikkeling van Vlissingen voor 2020\. Door de sterk veranderde marktsituatie en de gevolgen daarvan voor ruimtelijke projecten, is in 2013 een actualisatie van de structuurvisie opgesteld. Hierin zijn per thema ontwikkelingen, bedreigingen en de huidige markt(kansen) verkend en is per thema aangegeven welke projecten op afzienbare termijn kansrijk zijn en welke minder. Dit heeft geleid tot een prioriteringslijst van uitvoeringsprojecten.

Door nu op daadkrachtige en inventieve wijze stappen te ondernemen, kan worden ingespeeld op de gewijzigde (economische) omstandigheden. Tegelijkertijd is het nu ook van groot belang voor te sorteren op de toekomst \- voorbij de crisis \- en voor de toekomst geen ontwikkelingen te blokkeren. Zodat ook in de toekomst flexibel kan worden ingespeeld op kansen die zich dan voordoen.

Voor de periode 2013\-2017 zijn per beleidsveld speerpunten onderscheiden. Op het gebied van wonen zijn dat:

* Wonen: inzet op niche\-markten (op het gebied van recreatie\-en/of deeltijdwoningen, wellness \& zorghuisvesting, studentenhuisvesting en particulier opdrachtgeverschap PO/CPO) \& ontwikkeling van nieuwe gronden;

* Zorg\-wonen: inzet op Scheldekwartier deelplot Zorg in en rondom de Zware Plaatwerkerij;

* Wonen: herstructurering van het Middengebied Fase III (President Rooseveltlaan e.o.) inclusief het openbaar gebied;

* Zorg\-wonen: realisatie van een zorghotel â (scheiden van) zorg \& wonen â relatie ziekenhuis;

* Wonen: ontwikkeling van het Bunkerterrein.

Het plan sluit hierbij aan door nieuwe gronden te ontwikkelen en door via een 'afwijkend' ontwerp te richten op een niche\-markt. Overigens is de ontwikkeling geen geheel nieuwe ontwikkeling. Woningbouw aan de oostzijde van Oost\-Souburg was immers al beoogd, zoals ook uit de volgende alinea over de Woonvisie zal blijken. Hier is met het vigerende bestemmingsplan zelfs al op ingespeeld.

Actualisatie Woonvisie 2013

Samen met de actualisatie van de structuurvisie, is in 2013 ook de Woonvisie geactualiseerd.

Het grootste onderscheid met de daaraan voorafgaande versie (uit 2009\) zit met name in geactualiseerde uitvoeringsprogramma's, waarbij op inhoud keuzes en prioriteiten zijn gesteld en waarvan de financiÃ«le consequenties inzichtelijk zijn gemaakt.

Op het gebied van wonen wordt in de eerste plaats een aantal recente ontwikkelingen benoemd, waaronder het stagneren van de koopwoningmarkt, de ingeperkte mogelijkheden van woningbouwcorporaties en het scheiden van zorg en wonen. Gelet op bestaande plannen, is er een planningsoverschot. Dit houdt in dat er keuzes gemaakt moeten worden tussen plannen die in een eerder stadium nog gelijktijdig uitgevoerd konden worden. Daarbij wordt onder andere een vraag naar 'sterke' woonproducten gesignaleerd op aantrekkelijke locaties, met aanvullende woningtypes en van hoogwaardige kwaliteit.

In het verlengde daarvan is de woningbouwontwikkeling Souburg\-Noord onderdeel gebleven van het geactualiseerde uitvoeringsprogramma en opgenomen in het regionaal afgestemde woningbouwprogramma. De maximaal 15 woningen in dit plan vallen binnen Souburg\-Noord.

Voorliggend plan sluit aan bij de genoemde uitgangspunten.

#### 3\.4 Conclusie

Gelet op de beschrijving van het Rijks\-, provinciaal en gemeentelijk beleid in de voorgaande hoofdstukken en de bijbehorende beoordeling van het plan, wordt geconcludeerd dat het plan past binnen de ruimtelijke beleidskaders.

### Hoofdstuk 4 Kwaliteit van de leefomgeving

#### 4\.1 Archeologie

##### 4\.1\.1 Wettelijk kader

Per 1 september 2007 is door de inwerkingtreding van de Wet op de archeologische monumentenzorg (WAMZ) de Monumentenwet gewijzigd. In de gewijzigde wet is geregeld, dat de verantwoordelijkheid voor het beheer van de archeologie bij de gemeente ligt. De gemeenteraad dient bij de vaststelling van het bestemmingsplan rekening te houden met de in de grond aanwezige, dan wel te verwachten archeologische waarden.

Een belangrijk uitgangspunt, is dat het behoud in situ (op de oorspronkelijke plaats) voorgaat op het behoud ex situ (opgraven en bewaren in depot). Van belang is dat door middel van vooronderzoek tijdig inzicht wordt verkregen in de archeologische waarden van een gebied, zodat deze bij beoogde planontwikkelingen kunnen worden betrokken.

Op 23 februari 2006 heeft de gemeenteraad de 'Nota Archeologische Monumentenzorg Walcheren 2006' vastgesteld. De Provincie Zeeland heeft met de inhoud van deze nota ingestemd. De Nota archeologische monumentenzorg Walcheren 2006 is in 2008 geÃ«valueerd. De gemeenteraad heeft in zijn vergadering van 24 april 2008 de nieuwe 'Nota archeologische monumentenzorg Walcheren evaluatie 2008' vastgesteld. Voor dit projectgebied bevat deze evaluatie geen relevante aspecten.

De verwachtingskaart en de beleidsadvieskaart maken onderdeel uit van dit beleid. De verwachtingskaart is een nadere detaillering van de Indicatieve Kaart Archeologische Waarden (IKAW) die tot stand is gekomen door nader bureauonderzoek. De kaart is op maat gesneden op de Walcherse schaal en geeft de verwachting weer ten aanzien van archeologische vondsten.

![afbeelding "i_NL.IMRO.0718.BPOS04-VG01_0012.png"](i_NL.IMRO.0718.BPOS04-VG01_0012.png)

Figuur 10 \- Archeologische (verwachtings)waarden

Zoals uit figuur 10 blijkt, zijn binnen het plangebied verschillende (verwachtings)waarderingen af te lezen. Samen met de bijbehorende onderzoek verplichting zijn deze in onderstaande tabel weergegeven.

| **(verwachtings)waarde**   Â | **onderzoeksplicht**   Â |

| --- | --- |

| Zone met hoge en middelhoge verwachting   Â | werkzaamheden \> 500 m2 Ã©n \> 40 cm diep   Â |

| AMK\-terrein: historische locaties en vindplaatsen   Â | werkzaamheden \> 30 m2 Ã©n \> 40 cm diep   Â |

| Archeologische vindplaats   Â | werkzaamheden \> 30 m2 Ã©n \> 40 cm diep   Â |

##### 4\.1\.2 Onderzoeksresultaten

Door Archeomedia is, ten behoeve van de procedure voor het moederplan Souburg\-Noord, reeds in 2003 een verkennend archeologisch onderzoek uitgevoerd voor onderhavig locatie. Het onderzoek bestond uit een bureauonderzoek en een inventariserend veldonderzoek met boringen en oppervlaktekartering. In 2005 is dit onderzoek gevolgd door een Waarderend archeologisch onderzoek aan de Schroeweg\-Reijersweg. Dit onderzoek bestond uit proefsleuven op o.a. de locatie binnen dit plangebied. In 2005 is een proefsleuf gegraven op de locatie en lijkt de beschoeiing van de gracht rondom het hof gevonden te zijn. De projectie van de proefsleuf op het kaartmateriaal geeft inderdaad ook te kennen dat de sleuf ter hoogte van de gedempte gracht is aangelegd.

De verwachting is dat binnen de gracht op het voormalige eiland nog ondergrondse resten van het hof bewaard zijn gebleven. De meest waarschijnlijke locatie van het woonhuis op het eiland is helaas niet door de proefsleuf geraakt.

Op grond van het proefsleuvenonderzoek is vastgesteld dat de locatie in onderhavig plangebied niet behoudenswaardig is. Een vervolgonderzoek (opgraving) is op basis van de archeologische waardering, niet nodig geacht. Formeel archeologisch onderzoek is hiermee indertijd afgerond.

In overleg met de Walcherse Archeologische Dienst (WAD) is overeengekomen dat zij bij de graafwerkzaamheden rondom de locatie waar het hof gelegen heeft, zal meekijken. Dit om de historische kennis van de locatie te vergroten. Uit een aanvullend historisch onderzoekje blijkt dat gebouwen en bijvoorbeeld bruggetje van de voormalige buitenplaats grondig zijn gesloopt. De kans bestaat dat in de ondergrond nog sporen aanwezig zijn die inzicht geven in de organisatie van het hof .

#### 4\.2 Bedrijven en milieuhinder

Door het aanbrengen van een zone tussen bedrijvigheid en gevoelige bestemmingen (zoals woningbouw) kan de overlast ten gevolge van bedrijfsactiviteiten zo laag mogelijk gehouden worden. Zonering is met name van toepassing bij nieuwbouw van woningen en andere gevoelige functies in de directe omgeving van een bedrijf en bij vestiging van een nieuw bedrijf in de directe omgeving van gevoelige bestemmingen. De zonering is afhankelijk van de milieucategorie waar een bedrijf in valt. In de VNG\-brochure 'Bedrijven en Milieuzonering 2009' worden bedrijven per type ingedeeld in een milieucategorie, waar vervolgens een richtafstand bij hoort. Deze richtafstand is de afstand die in beginsel aangehouden moet worden tot milieugevoelige functies in de omgeving.

In dit geval is onderzocht of de nieuwe woningen binnen de richtafstand van bestaande bedrijven komen te liggen, aangezien zij in dat geval de bedrijfsvoeringsmogelijkheden kunnen belemmeren.

De agrarische percelen in de directe omgeving hebben hun functie inmiddels grotendeels verloren en worden grotendeels gebruikt als woonpercelen. Op het perceel Schroeweg 4 is nog een medische paardenhouderij gevestigd. Hiervoor geldt vanuit de VNG\-brochure een afstand van 100 meter. Op het perceel Schroeweg 1 is een muziekoefenruimte gevestigd. Hiervoor geldt een afstand van 30 meter. De functies liggen op voldoende afstand van de woningen.

Aan de overzijde van de A58 zijn enkele agrarische bedrijven gevestigd, waarvan het agrarisch bedrijf aan de Landbouwweg 7 het meest nabij ligt. Voor akkerbouwbedrijven met in combinatie het houden het fokken en houden van dieren, geldt op grond van de VNG\-brochure een afstand van 200 meter tot woonbebouwing in verband met het aspect geur. De afstand tussen het betreffende bedrijf en het plangebied bedraagt circa 100 meter. De beoogde ontwikkeling van woningen vormt dus geen belemmering voor dit bedrijf in haar bedrijfsvoering of vice versa.

Het aspect bedrijven en milieuzonering staat de uitvoering van het plan zodoende niet in de weg.

#### 4\.3 Bodemverontreiniging

Wettelijk is bepaald dat een omgevingsvergunningplichtig bouwwerk niet mag worden gebouwd op een zodanig verontreinigd terrein, dat schade of gevaar is te verwachten voor de gezondheid van de gebruikers of het milieu. Om de uitvoerbaarheid van het plan te onderbouwen, is bij het opstellen van dit bestemmingsplan bodemonderzoek uitgevoerd. Dit onderzoek is opgenomen in bijlage 4.

Hieruit blijkt een matig verhoogd gehalte aan barium in het grondwater, dat beschouwd wordt als een natuurlijke achtergrondconcentratie en zodoende niet als verontreiniging wordt aangemerkt.

De licht verhoogde gehalten die binnen het projectgebied verder zijn aangetroffen in de grond, het grondwater en de waterbodem geven evenmin aanleiding tot het uitvoeren van aanvullend of nader bodemonderzoek.

Het aspect bodem staat de uitvoering van het plan zodoende niet in de weg.

#### 4\.4 Ecologie

Op basis van de Flora\- en faunawet Ã©n de Natuurbeschermingswet is het van belang bij de ruimtelijke planvorming vooraf te onderzoeken of Ã©n welke dier \-en plantensoorten er voorkomen, wat hun beschermingsstatus is en wat de effecten zijn van de ingreep op het voortbestaan van de gevonden soorten.

*Gebiedsbescherming*

Het plangebied ligt op grote afstand van gebieden die zijn aangewezen in het kader van de Vogel\- en Habitatrichtlijn en de Natuurbeschermingswet. Het meest nabijgelegen is Natura2000\-gebied Westerschelde \& Saeftinghe op circa 2,2 km. Van een direct effect is om die reden geen sprake.

Wel is in het kader van de PAS een berekening uitgevoerd van de stikstofdepositie die hiermee gemoeid is. De berekening is met behulp van het daartoe ontwikkelde rekenprogramma Aerius Calculator uitgevoerd. De berekening (bijlage 5) heeft uitgewezen dat de Kritische Depositie Waarde (KDW) van de aangewezen habitatsÂ in het nabijgelegen Natura 2000\-gebied Westerschelde \& Saeftinghe en beschermde natuurmonumenten niet wordt overschreden als gevolg van de ontwikkeling binnen het plangebied.

Evenmin zijn er gebieden in de nabijheid gelegen die deel uitmaken van de provinciale Ecologische Hoofdstructuur. De afwegingszone van 100 meter ten opzichte van natuurgebieden (gebaseerd op de Provinciale Ruimtelijke Verordening Zeeland) is in het onderhavige geval niet van toepassing.

*Soortenbescherming*

In het kader van de soortenbescherming In dat kader is een Quickscan flora en fauna uitgevoerd door SMA Zeeland BV. De onderzoeksrapportage is opgenomen in de bijlage 6.

Uit deze quikscan zijn de volgende resultaten naar voren gekomen:

* Binnen het plangebied zijn geen beschermde vaatplanten aangetroffen . Het plangebied wordt ongeschikt geacht voor beschermde vaatplanten.

* Het plangebied wordt mogelijk gebruikt als vliegroute en/of foerageergebied door vleermuizen. Het gaat hier niet om een potentieel essentiÃ«le vliegroute en/of essentieel foerageergebied. Nader onderzoek is niet noodzakelijk. Potentiele verblijfplaatsen zijn afwezig. Aanbevolen wordt de in het terrein aanwezige ijskelder geschikt te maken als winteronderkomen voor vleermuizen en in de gevels open stootvoegen aan te brengen en in de spouwmuren ruimte te creÃ«ren voor vleermuizen of gebruik te maken van inbouwvleermuiskasten.

* Binnen het plangebied is potentieel geschikt habitat voor niet beschermde grondgebonden zoogdieren aangetroffen. Om schadelijke effecten (verstoring, vernietiging) op in gebruik zijnde verblijfplaatsen van deze niet beschermde soorten te voorkomen geldt bij de uitvoering van de werkzaamheden voor een ieder de zorgplicht zoals bedoeld artikel 2 van de Flora\- en faunawet. Aanbevolen wordt om gezaagd snoeihout in de direct omgeving op takkenrillen te verwerken. Dergelijke plekken bieden beschutting voor diverse soorten waaronder grondgebonden zoogdieren en amfibieÃ«n.

* In het plangebied zijn potentieel geschikte vaste rust\- en verblijfplaatsen, voortplantingsplaatsen en functioneel leefgebied van rugstreeppad aangetroffen. De rugstreeppad geldt op basis van de Flora\- en faunawet als zwaar beschermde soort (tabel 3\). Op basis van de beschikbare onderzoeksgegevens is het niet mogelijk een juiste effectbeoordeling en eventueel een toetsing aan de Flora\- en faunawet uit te voeren, hiervoor is aanvullend onderzoek nodig.

* In het plangebied is broedhabitat aangetroffen voor algemene vogelsoorten en vogelsoorten waarvan de nesten niet jaarrond beschermd zijn. Er zijn geen omstandigheden die jaarronde bescherming van de niet jaarrond beschermde nesten (categorie 5\-nesten) rechtvaardigen. De activiteiten kunnen wel schadelijke effecten hebben (verstoring, vernietiging) op in gebruik zijnde voortplantingsplaatsen van deze vogelsoorten. Het is echter mogelijk maatregelen voor de voortplantingsplaatsen te treffen waardoor schadelijke effecten niet optreden:

+ 1\. Struweel en ruigte buiten het broedseizoen verwijderen om te voorkomen dat algemene vogels zich in het plangebied als broedvogel vestigen;

+ 2\. Buiten het broedseizoen van huismus (dit is normaliter de periode 10 maart â 20 juni) te werken.

+ 3\. Indien werkzaamheden toch tijdens het broedseizoen worden uitgevoerd dient een deskundig ecoloog bij het werk te worden betrokken.

* In het plangebied zijn gronddepots en een nog niet geheel afgewerkte geluidswal aanwezig. Deze kunnen broedgelegenheid bieden aan oeverzwaluw. Maatregelen kunnen worden getroffen om te voorkomen dat oeverzwaluwen zich vestigen op het werkterrein. Het is daarnaast ook mogelijk om juist nestgelegenheid te maken voor oeverzwaluw buiten het plangebied. Dit kan door het creÃ«ren van steilwanden in de geluidswal langs de A58\. Tevens wordt aanbevolen om vogelvides aan te brengen voor soorten als huismus.

*Aanvullend onderzoek*

Naar aanleiding van de conclusies uit de quick\-scan, is op 16 oktober 2015 een aanvullende inventarisatie uitgevoerd om het voorkomen van de rugstreeppad in beeld te brengen. Door te luisteren, roepactiviteiten uit te voeren, objecten als dakpannen, stenen en plaatsmateriaal om te keren en te zoeken in aangrenzende watergangen, is geÃ¯nventariseerd of de rugstreeppad in het plangebied voor komt. De soort is tijdens deze inventarisatie niet aangetroffen.

*Conclusie*

Gelet op de bevindingen uit de quick\-scan en het aanvullend onderzoek, wordt geconcludeerd dat het aspect ecologie de uitvoering van het plan niet in de weg staat. Wel dient rekening gehouden te worden met te treffen maatregelen, zoals in de quick\-scan benoemd.

#### 4\.5 Externe veiligheid

Externe veiligheid heeft betrekking op de veiligheid van degenen die niet bij de risicovolle activiteit zelf zijn betrokken, maar als gevolg van die activiteit wel risico's kunnen lopen, zoals omwonenden. Bij ruimtelijke plannen dient aandacht te worden besteed aan de vraag of er risicovolle activiteiten in en/of nabij het plangebied aanwezig zijn dan wel komen en zo ja, of er sprake is van een toelaatbaar risico. Risicovolle activiteiten zijn:

* het opslaan, gebruiken en/of produceren van gevaarlijke stoffen (inrichtingen);

* het vervoer van gevaarlijke stoffen over auto\-, spoor\- en waterwegen of door buisleidingen (transportroutes).

Als de afstand tot een risicovolle activiteit maar groot genoeg is, is er sprake van 100% veiligheid. Maar deze afstand kan kilometers groot zijn. Nederland is te klein om deze afstanden te hanteren. Daarom is gekozen voor het hanteren van een basisbeschermingsniveau. Dit wordt geconcretiseerd door toepassing van grens\- en richtwaarden voor plaatsgebonden risico (PR) en oriÃ«ntatiewaarden voor groepsrisico (GR). Het PR is de kans per jaar dat een persoon die permanent en onbeschermd op een plaats aanwezig is, overlijdt als gevolg van een ongeval met gevaarlijke stoffen. Het PR wordt weergegeven met risicocontouren rondom een inrichting of langs een transportroute. Ook buiten de PR\-contouren bestaat nog een invloedsgebied waarbinnen groepen personen slachtoffer kunnen worden van een ongeval. Daarom moet ook het GR worden onderzocht. Het GR geeft de kans per jaar aan dat in Ã©Ã©n keer een groep mensen van minimaal een bepaalde omvang die zich in de omgeving van een risicovolle activiteit bevindt, dodelijk door een ongeval met gevaarlijke stoffen worden getroffen. De hoogte van het GR is niet ruimtelijk weer te geven, wel het invloedsgebied waarover het GR wordt berekend.

*Inrichtingen*

Op 27 oktober 2004 is het Besluit externe veiligheid inrichtingen (Bevi) in werking getreden. Dit besluit moet individuele en groepen burgers een basisbeschermingsniveau garanderen tegen een ongeval met gevaarlijke stoffen bij een inrichting. Op basis van het Bevi geldt voor het PR rondom een risicovolle inrichting een grenswaarde voor kwetsbare objecten en een richtwaarde voor beperkt kwetsbare objecten. Beide liggen op een niveau van 10\-6 per jaar. Dat wil zeggen een kans van Ã©Ã©n op de miljoen per jaar dat een persoon die permanent en onbeschermd op een plaats aanwezig is, als rechtstreeks gevolg van een ongeval met gevaarlijke stoffen overlijdt. Het Bevi legt daarnaast een verantwoordingsplicht voor een gemeente of provincie op voor het groepsrisico (indien dit risico verandert). Het groepsrisico moet verantwoord worden voor het gebied waarbinnen zich de gevolgen van een incident met gevaarlijke stoffen voordoen. Dit is de zogenaamde 1%\-letaliteitsgrens; de afstand vanaf de inrichting waarop nog slechts 1% van de blootgestelde mensen in de omgeving overlijdt bij een ongeval bij een inrichting. Bij de verantwoording moet de gemeente of provincie onder andere de zelfredzaamheid van de bevolking en de mogelijkheden voor hulpverlening meewegen. Zij moet hierover advies vragen bij de regionale brandweer. In Zeeland wordt aan deze adviseurstaak invulling gegeven door de Veiligheidsregio Zeeland.

In figuur 11 is een uitsnede opgenomen van de risicokaart, waarop risicovolle inrichtingen zijn weergeven. Hieruit blijkt dat in de directe omgeving van het plangebied geen risicovolle inrichtingen aanwezig zijn. De meest nabijgelegen inrichting (Groenrijk) betreft de opslag van vuurwerk aan de Mortiereboulevard 2 in Middelburg op circa 1\.100 m in noordoostelijke richting. Gezien deze afstand en het ontbreken van andere risicovolle inrichtingen op kortere afstand, worden er geen belemmeringen ondervonden van risicovolle inrichtingen.

![afbeelding "i_NL.IMRO.0718.BPOS04-VG01_0013.png"](i_NL.IMRO.0718.BPOS04-VG01_0013.png)

Figuur 11 \- Uitsnede risicokaart

*Transportroutes*

Buisleidingen

Voor transport van gevaarlijke stoffen door buisleidingen is het Besluit externe veiligheid buisleidingen (Bevb) van toepassing. Deze AMvB sluit aan bij de risiconormering uit het Bevi en geldt vooralsnog enkel voor de transportleidingen voor aardgas en aardolieproducten. De transportleidingen voor chemische stoffen (anders dan aardgas en aardolieproducten) vallen onder de werking van de circulaire Risiconormering Vervoer Gevaarlijke Stoffen. Volgens de risicokaart is de meest nabij gelegen buisleiding een gasleiding (Z\-567\-01\) op ruim 1\.100 m afstand in zuidelijke richting. Deze vormt vanuit het aspect externe veiligheid geen beperking voor de beoogde ontwikkeling.

Verkeersroutes gevaarlijke stoffen

Voor transport van gevaarlijke stoffen over weg, spoor en water is het Basisnet opgesteld. Het Basisnet beoogt voor de lange termijn (2020, met uitloop naar 2040\) aan gemeenten duidelijkheid te bieden over de maximale risico's die het transport van gevaarlijke stoffen kan veroorzaken.

Het plangebied ligt direct langs de A58, onderdeel van het Basisnet Weg. Hierin is voor het traject van de N288 tot afrit Middelburg opgenomen dat de risicocontour niet tot buiten het profiel van de snelweg reikt en dat het groepsrisico lager is dan 0,1 \* de oriÃ«ntatiewaarde van Evenmin is er sprake van een PlasBrandAandachtsgebied (PAG). Gelet op deze weggegevens en de omvang van de beoogde ontwikkeling, vormt de ligging geen belemmering voor het plan.

Op basis van het bovenstaande kan worden geconcludeerd dat het aspect externe veiligheid, zowel op het gebied van risicovolle inrichtingen als transport van gevaarlijke stoffen, geen belemmering vormt voor de beoogde ontwikkeling.

#### 4\.6 Geluid

Op het gebied van geluid dient het plan te voldoen aan de bepalingen uit de Wet geluidhinder (Wgh). Ingevolge artikel 74 Wgh zijn in principe alle wegen gezoneerd, met uitzondering van woonerven en wegen met een maximum snelheid van 30 km per uur. Als een geluidzone van een gezoneerde weg geheel of gedeeltelijk binnen het plangebied valt waarbinnen woningen of andere geluidgevoelige functies mogelijk worden gemaakt, dient akoestisch onderzoek te worden verricht naar de geluidsbelasting op deze woningen of andere functies (artikel 77 Wgh).

De A58 en de Schroeweg (60 km per uur) zijn in dit geval gezoneerde wegen waarvan de geluidzone over het plangebied valt. Om die reden is akoestisch onderzoek uitgevoerd, waarvan het onderzoeksrapport is opgenomen in bijlage 7.

Uit het rapport blijkt dat de geluidbelasting van het verkeer over de Schroeweg geen belemmering vormt, deze blijft onder de voorkeursgrenswaarde van 48 dB.

Het verkeer over de A58 zorgt echter wel voor een hogere geluidbelasting. Het rapport gaat om die reden in op te treffen maatregelen om deze belasting te verminderen. Tussen het plangebied en de snelweg wordt een geluidswal gerealiseerd waarvan een tekening is opgenomen in het geluidsrapport. Met deze maatregel neemt de geluidbelasting af, al zal er sprake blijven van overschrijding van de voorkeursgrenswaarde van 48 dB.

*Herenhuis*

Voor het herenhuis geldt dat de maximaal toelaatbare grenswaarde van 53 dB in de uiteindelijkse situatie wordt overschreden op de derde bouwlaag. Het geluidsniveau ten gevolge van de Rijksweg bedraagt hier maximaal 63 dB. Om die reden zijn geluidgevoelige ruimten op deze bouwlaag uitgesloten in de regels.

Op de eerste en tweede bouwlaag wordt de voorkeursgrenswaarde van 48 dB overschreden, maar overstijgt het geluidsniveau niet de maximaal toelaatbare grenswaarde van 53 dB. Voor deze bouwlagen kan en zal daarom een hogere grenswaarde worden vastgesteld.

*Grondgebonden woningen*

Bij de grondgebonden woningen bedraagt de geluidsbelasting maximaal 53 dB, zodat de maximaal toelaatbare grenswaarde niet overschreden wordt. Dit maakt het mogelijk een hogere grenswaarden vast te stellen voor deze woningen.

*Hogere grenswaarden*

Zoals onder de voorgaande kopjes omschreven, zijn zowel voor het herenhuis als de grondgebonden woningen hogere grenswaarden nodig. De navolgende tabel geeft een overzicht van de waarden waarvoor dit besluit nodig is.

| **Bron**   Â | **Object**   Â | **Aantal**   Â | **Art. 110 Wgh**   Â | **Geluidsniveau (dB)**   Â | |

| --- | --- | --- | --- | --- | --- |

| wegverkeerslawaai A58   Â | Woning   Â | 10   Â | 2 tot 4 dB   Â | 53   Â | |

| wegverkeerslawaai A58   Â | Woning / appartementen 1e en 2e bouwlaag   Â | 4   Â | 2 dB   Â | 52   Â | |

Met het vastleggen van de genoemde maatregelen in de bestemmingsplanregels en met een hogere waarden besluit voor bovengenoemde geluidbelasting, is het plan op het gebied van geluid uitvoerbaar.

#### 4\.7 Luchtkwaliteit

Het actuele wettelijk kader voor luchtkwaliteitseisen is ingesteld op 15 november 2007\. Zowel de bestaande luchtkwaliteit waar de nieuwe woningen mee te maken krijgen, als het effect van het plan op die luchtkwaliteit zijn daarbij van belang.

Door Alcedo BV is een onderzoek uitgevoerd naar het aspect luchtkwaliteit, samen met onderzoek naar geluid. Het rapport waarin de onderzoeksresultaten voor beide aspecten gebundeld worden, is opgenomen in bijlage 7.

Hieruit blijkt dat zowel de bestaande luchtkwaliteit als het effect van het plan op de luchtkwaliteit geen belemmering vormen voor de uitvoering van het plan.

#### 4\.8 Water

In ruimtelijke plannen moet voldoende aandacht besteed worden aan waterhuishoudkundige aspecten. Daarbij staan naast een duurzaam waterbeheer de integrale afweging en het creÃ«ren van maatwerk voorop. Water moet altijd bekeken worden in het licht van het watersysteem of stroomgebied waarin een stad of een dorp ligt. Een goede afstemming van waterbeleid en ruimtelijke ordening, ook in het direct aangrenzende gebied, is daarom noodzakelijk.

In de Startovereenkomst Waterbeleid 21e eeuw tussen rijk, provincies, Waterschappen en gemeenten (d.d. 14 februari 2001\) is overeengekomen dat vanaf de ondertekening van deze overeenkomst op alle voor de waterhuishouding relevante nieuwe ruimtelijke plannen een zogenaamde watertoets uitgevoerd dient te worden. Concreet betekent de invoering van de watertoets, dat een plan een zogenaamde waterparagraaf dient te bevatten, die keuzes ten aanzien van de waterhuishoudkundige aspecten gemotiveerd beschrijft. Daarin dient een wateradvies van de waterbeheerder te worden meegenomen. De watertoets is wettelijk verankerd in artikel 3\.6 lid 1, sub b Bro.

In artikel 3\.1\.1\. van het Bro is vastgelegd dat bij het opstellen van het bestemmingsplan overleg dient plaats te vinden met de waterbeheerder. Water dient in een zo vroeg mogelijk moment in de planvorming te worden meegenomen. Bij voorkeur in de initiatieffase. Er is aan de hand van de criteria uit de Handreiking watertoets van het Waterschap Scheldestromen nagegaan of het voorliggende plan strijdig is met de waterdoelstellingen c.q. noodzaakt tot waterhuishoudkundige maatregelen.

| Thema   Â | Waterdoelstelling   Â | Toetsing   Â | |

| --- | --- | --- | --- |

| Veiligheid/ Waterkering   Â | Waarborgen veiligheidsniveau en daarvoor benodigde ruimte   Â | Het plangebied ligt niet binnen een zone van een primaire waterkering.    Â | |

| Wateroverlast (vanuit oppervlakte\-water)   Â | Voldoende ruimte voor vasthouden/ bergen/afvoeren van water. Vergroten van de veerkracht van het watersysteem   Â | In het plangebied wordt een forse nieuwe watergang aangelegd in de vorm van een gracht rondom het herenhuis. Deze kent een oppervlakte van 1\.200 m2 en een inhoudsmaat voor extra berging van 360m3\. Hierin kan voldoende water worden vastgehouden. Het water loopt via een afvoer over in een nabijgelegen waterpartij in de aan te leggen landschapstuin en omliggende, bestaande watergangen.In het plan is ook sprake van extra verharding. Hierbij is teruggerekend hoeveel verharding kan worden aangelegd op basis van de omvang van de nieuwe watergang. Gelet op de omvang van 360 m3, is 4\.800 m2 aan extra verharding mogelijk.De bebouwing bedraagt circa 2\.000 m2 en de overige verharding minder dan 1\.000 m2\. Hiermee wordt ruimschoots aan het compensatie\-principe voldaan.    Â | |

| Water\-voorziening/\-aanvoer      Â | Het voorzien van de bestaande functie van water van de juiste kwaliteit en de juiste hoeveelheid op het juiste moment. Het tegengaan van nadelige effecten van veranderingen in ruimtegebruik op de behoefte aan water.   Â | In de zuidelijke punt van het plangebied ligt een transportwaterleiding van Delta NV. Het plan zal hierop niet van invloed zijn. Om het leidingbelang in het bestemmingsplan vast te leggen, is ter plaatse een dubbelbestemming opgenomen met een belemmeringenstrook van 4 m aan weerszijden van de leiding.    Â | |

| Volks\-gezondheid   Â | Minimaliseren risico water gerelateerde ziekten en plagen; Voorkomen van verdrinkingsgevaar/\-risico's via o.a. de daarvoor benodigde ruimte   Â | Er worden nieuw water aangelegd in de vorm van een 'gracht'. De hemelwaterafvoeren zullen hierop aangesloten worden. De Overloop vindt via een afvoer plaats op een nabijgelegen waterpartij in de landschapstuin en op bestaande sloten.   Â | |

| Riolering/RWZI    Â | Afkoppelen van (schone) verharde oppervlakken i.v.m. reductie hydraulische belasting RWZI; rekening houden met (ook eventuele filter)ruimte daarvoor   Â | Er zal een gescheiden rioolstelsel worden aangelegd. Deze wordt aangesloten op het bestaande rioolstelsel.   Â | |

| Bodemdaling   Â | VoorkÃ³men van maatregelen die (extra) maaiveldsdalingen met name in zettingsgevoelige gebieden kunnen veroorzaken   Â | Er zullen geen veranderingen in het peilregime plaatsvinden die voor bodemdaling zorgen.   Â | |

| GrondwaterOverlast   Â | Tegengaan/Verhelpen van grondwateroverlast   Â | De grondwaterstand hoeft niet te worden aangepast.   Â | |

| Oppervlaktewaterkwaliteit   Â | Behoud/Realisatie van goede waterkwaliteit voor mens en natuur   Â | Geen gebruik zal worden gemaakt van uitloogbare materialen. De beoogde uitbreiding heeft geen negatieve invloed op de oppervlaktewaterkwaliteit.    Â | |

| GrondwaterKwaliteit   Â | Behoud en realisatie van goede waterkwaliteit voor mens en natuur   Â | Er wordt niet gebouwd in een natuurgebied, (specifiek daarvoor bedoeld) infiltratiegebied en/of gebied voor drinkwatervoorziening.   Â | |

| Verdroging   Â | Bescherming karakteristieke grondwaterafhankelijke ecologische waarden   Â | Er is geen sprake van het onttrekken van grondwater of het specifiek infiltreren van grondwater met als doel het later weer op te pompen in het plangebied, dus verdroging is hier niet aan de orde.   Â | |

| Natte Natuur   Â | Ontwikkeling \& bescherming van een rijke, gevarieerde en natuurlijk karakteristieke aquatische natuur   Â | Er bevindt zich geen natte natuur in het plangebied.   Â | |

| Onderhoud(mogelijkheid) waterlopen   Â | Oppervlaktewater dient adequaat onderhouden te worden.   Â | Aan de achterzijde van het plangebied, langs de snelweg, ligt een secundaire watergang. Aan de voorzijde van het plangebied, langs de Schroeweg, ligt een tertiaire watergang. Langs beide watergangen blijft voldoende ruimte om onderhoud uit te kunnen voeren.     Â | |

| Waterschaps\-wegen   Â | Binnen het plangebied komen geen waterschapswegen voor   Â | De Schroeweg is een waterschapsweg (type B). Deze blijft ongemoeid.    Â | |

Met de omschreven inrichting en maatregelen past het plan binnen het beleid en de bijbehorende toetsingskaders. Het aspect water staat de uitvoering van het plan niet in de weg.

#### 4\.9 Kabels en leidingen

Zoals reeds kort benoemd in de vorige paragraaf, ligt binnen het plangebied een watertransportleiding van Evides. Deze ligt in de uiterste zuidpunt van het plangebied. Het betreft een watertransportleiding met een diameter van 500 mm.

Om het leidingbelang te beschermen is een dubbelbestemming opgenomen met een belemmeringenstrook van 4 m aan weerszijden van de leiding. Binnen deze strook zijn bouw\- en grondwerkzaamheden in beginsel uitgesloten. Slechts indien na toetsing blijkt dat dergelijke werkzaamheden het belang van de leiding niet schaden, kunnen deze worden toegestaan. Dat wil zeggen dat voor werkzaamheden binnen deze strook schriftelijke toestemming nodig is.

Voor het overige liggen er binnen het plangebied geen planologisch relevante kabels en leidingen. In algemene zin geldt dat met deze en overige kabels en leidingen rekening zal worden gehouden op basis van een uitgevoerde KLIC\-melding.

### Hoofdstuk 5 Juridische planbeschrijving

#### 5\.1 Algemeen

Het bestemmingsplan is opgesteld conform de wettelijke standaarden SVBP2012 en STRI2012\. Door deze uniforme systematiek zijn bestemmingsplannen eenvoudig (digitaal) raadpleegbaar en vergelijkbaar.

De regels vormen het juridisch bindende deel van het plan, waarbij de verbeelding zorgt voor koppeling van de bestemmingen en aanduidingen aan specifieke locaties.

#### 5\.2 Verbeelding

Bestemmingen

Op de verbeelding zijn in de eerste plaats de bestemmingen opgenomen. Deze geven aan welke functie op een specifieke locatie is toegestaan. In de regels is verder vastgelegd waar binnen deze bestemming aan voldaan moet worden.

Aanduidingen

Op de verbeelding zijn tevens aanduidingen opgenomen. Met behulp van deze aanduidingen kunnen mogelijkheden of beperkingen nader wordt vastgelegd in de regels, wanneer deze bijvoorbeeld niet voor de gehele bestemming gelijk zijn. Door middel van een aanduiding kan in dat geval een specifieke locatie worden aangewezen waar de bijbehorende regel van toepassing is.

Renvooi

Het renvooi dat tot slot deel uitmaakt van de verbeelding, vormt de verklaring van de opgenomen bestemmingen en aanduidingen.

#### 5\.3 Planregels

Van de op de verbeelding opgenomen bestemmingen en aanduidingen, is in de regels vastgelegd welke mogelijkheden en beperkingen hieraan gekoppeld zijn.

De regels zijn op te delen in de volgende componenten:

* inleidende regels;

* bestemmingsregels;

* algemene regels;

* overgangs\- en slotregels.

De verschillende soorten regels worden hierna artikelsgewijs toegelicht.

Inleidende regels

Artikel 1 \- Begrippen

De begrippen die het bestemmingsplan gebruikt, worden in dit artikel omschreven. Dit wordt gedaan om interpretatieverschillen te voorkomen.

Artikel 2 \- Wijze van meten

Dit artikel maakt duidelijk hoe de lengte, breedte, hoogte, diepte en oppervlakte en dergelijke van gronden en bouwwerken worden gemeten of berekend. Alle begrippen waarin maten en waarden voorkomen worden in dit artikel verklaard.

Bestemmingsregels

Artikel 3 \- Groen

De landschapstuin en het merendeel van de geluidswal zijn bestemd als Groen. Gebouwen zijn binnen deze bestemming zeer beperkt mogelijk. Er kan slechts Ã©Ã©n gebouw worden gebouwd in de landschapstuin. De maximum maatvoering is daarbij afgestemd op de historische wagenschuur, zodat deze in dit deel van het plangebied kan worden teruggebouwd.

In de landschapstuin zijn tevens culturele activiteiten als aanvullende functie toegestaan.

Artikel 4 \- Gemengd

Het herenhuis is bestemd als Gemengd. Binnen deze bestemming zijn in de eerste plaats woningen toegestaan. Het aantal woningen is daarbij gemaximeerd op 15\. Dit maximum geldt voor de bestemmingen Gemengd en Wonen samen.

Naast de functie wonen, zijn binnen deze bestemming ook de functies kantoor en maatschappelijke voorzieningen toegestaan. Het hoofdgebouw kan daarbij geheel voor Ã©Ã©n van deze functies worden benut, maar evengoed is een mix van deze functies mogelijk. Gelet op het geluidsonderzoek is een gebruiksregel opgenomen dat geluidgevoelige objecten niet toegestaan zijn op de bovenste (derde) verdieping.

Buiten het hoofdgebouw zijn er ook mogelijkheden voor erfbebouwing.

Aangezien binnen de bestemming Gemengd geluidgevoelige functies worden toegestaan die alleen mogelijk zijn als er een geluidwal is aangelegd met voldoende geluidreducerende werking, is de aanleg en instandhouding van deze geluidwal tot slot als voorwaarde opgenomen om de betreffende functies uit te mogen voeren.

Artikel 5 \- Verkeer

De centrale as door het plangebied, bestaande uit de laan, parkeerplaatsen en groen, is bestemd als Verkeer. Deze strook is bedoeld voor openbare inrichting. De grens van de bestemming is daarom gelegd op de grens van de verkoopbare gronden.

Artikel 6 \- Water

De gracht rondom het herenhuis is bestemd als Water. Deze waterpartij kent een structurerende functie die van belang is voor de stedenbouwkundige opzet en uitstraling van het plangebied.

Artikel 7 \- Wonen

De percelen langs de laan zijn bestemd als Wonen. Zoals gezegd zijn er, samen met de woningen binnen de bestemming Gemengd, maximaal 15 woningen toegestaan.

De hoofdgebouwen dienen binnen de bouwvlakken te worden gebouwd. Daarbij is het flexibel in te delen hoeveel hoofdgebouwen c.q. woningen er per bouwvlak worden gerealiseerd. Buiten de bouwvlakken zijn er mogelijkheden voor bijbehorende bouwwerken.

Aan\-, uit\- en bijgebouwen zijn toegestaan vanaf 1 m achter de voorgevel van het hoofdgebouw. Voor terreinafscheidingen wordt een onderscheid gemaakt tussen het gebied voor en het gebied achter de voorgevel. Ervoor zijn erfafscheidingen van 1 m toegestaan, erachter mag dit 2 m bedragen.

Bij het wonen zijn ook aan\-huis\-gebonden beroeps\- of bedrijfsmatige activiteiten toegestaan, zoals een kantoor of praktijk aan huis of bijvoorbeeld een bed\-and\-breakfast. Ook voor mantelzorg zijn er mogelijkheden opgenomen. Het mag in dat geval niet gaan om zelfstandige woningen.

Aangezien het wonen een geluidgevoelige functie is die alleen mogelijk is als er een geluidwal is aangelegd met voldoende geluidreducerende werking, is de aanleg en instandhouding van deze geluidwal tot slot als voorwaardelijke bepaling opgenomen.

Artikel 8 \- Leiding \- Water

De transportwaterleiding die het plangebied aan de zuidzijde doorkruist, is voorzien van de dubbelbestemming Leiding \- Water.

Algemene regels

Artikel 9 \- Anti\-dubbeltelregel

De antidubbeltelbepaling wordt opgenomen om te voorkomen dat, wanneer volgens een bestemmingsplan bepaalde bouwwerken niet meer dan een bepaald deel van een bouwperceel mogen beslaan, het opengebleven terrein niet nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

Artikel 10 \- Algemene bouwregels

Dit artikel bevat een algemene regeling voor het toe (blijven) staan van bestaande maten die afwijken van de voorgeschreven maatvoeringen. Daarnaast worden regels opgelegd voor beperkte overschrijdingen van bouwgrenzen door ondergeschikte bouwdelen en voor het ondergronds bouwen.

Het laatste lid van dit artikel geeft invulling aan de afstemmingsbepaling tussen de bouwverordening en het bestemmingsplan ingevolge artikel 9 van de Woningwet. De bepaling dient als uitwerking van de laatste zinsnede en voorkomt dat de bouwverordening onbedoeld aanvullend werkt bij onderwerpen die in het bestemmingsplan bewust niet zijn geregeld, bijvoorbeeld omwille van de globaliteit.

Artikel 11 \- Algemene afwijkingsregels

In dit artikel wordt een opsomming gegeven van voorkomende situaties waarvoor van het bestemmingsplan kan worden afgeweken, ongeacht de bestemming die ter plaatse is vastgelegd. Het gaat hoofdzakelijk om architectonische situaties met een beperkt effect op de omgeving of om zaken van algemeen nut / belang.

Artikel 12 \- Overige regels

Dit artikel regelt dat voor zover naar wettelijke regeling wordt verwezen, hiermee de regeling bedoeld wordt zoals deze luidde op het moment van vaststelling van het bestemmingsplan.

Overgangs\- en slotregels

Artikel 13 \- Overgangsrecht

De formulering van het overgangsrecht is bindend voorgeschreven in het nieuwe Besluit

ruimtelijke ordening (artikel 3\.2\.1 Bro).

Artikel 14 \- Slotregel

Deze regel bevat de titel van het plan.

### Hoofdstuk 6 Uitvoerbaarheid

#### 6\.1 Economische uitvoerbaarheid

In de Wro is in afdeling 6\.4 de regelgeving rondom grondexploitatie opgenomen. Centrale doelstelling van deze afdeling is om in de situatie van particuliere grondexploitatie te komen tot een verbetering van het gemeentelijk kostenverhaal en de versterking van de gemeentelijke regie bij locatieontwikkeling. In artikel 6\.12 van de Wro is bepaald, dat de gemeenteraad een exploitatieplan vaststelt voor gronden waarop een bouwplan is voorgenomen. In artikel 6\.2\.1 Bro is vastgelegd wat onder een bouwplan wordt verstaan. De bouw van een of meerdere hoofdgebouwen is in het betreffende artikel van het Bro opgenomen.

Op grond van artikel 6\.12, lid 2, van de Wet ruimtelijke ordening kan worden afgezien van de vaststelling van een exploitatieplan, indien het verhaal van de kosten anderszins is verzekerd en het niet noodzakelijk is om een tijdvak of fasering te bepalen dan wel andere eisen te stellen aan de inrichting van het gebied. Deze bepaling brengt met zich, dat, indien alle gronden binnen een bestemmingsplan, waarop bouwplannen mogelijk zijn, in eigendom zijn van de gemeente, er geen exploitatieplan nodig is. De gemeente regelt het kostenverhaal via de uitgifte van de bouwgrond. Uitgifte van de grond heeft reeds plaatsgevonden. Het kostenverhaal is via de uitgifte van de bouwgrond geregeld.Â Het vaststellen van een grondexploitatieplan is daarom niet vereist.

#### 6\.2 Maatschappelijke uitvoerbaarheid

Overleg

Op grond van artikel 3\.1\.1 van het Besluit ruimtelijke ordening is overleg gepleegd met die diensten van Rijk, provincie en waterschappen,

die zijn betrokken bij de zorg voor de ruimtelijke ordening of belast zijn met de behartiging van belangen, die in het plan in het geding zijn.

Als gevolg hiervan is door vijf instanties een overlegreactie ingediend. Deze zijn opgenomen en beantwoord in de Nota inspraak en overleg, die als bijlage 8 bij de toelichting is opgenomen. Naar aanleiding hiervan zijn diverse aanpassingen doorgevoerd in het bestemmingsplan. Ook dit blijkt uit de Nota inspraak en overleg.

Publicatie voorontwerp\-bestemmingsplan

Op grond van de Inspraakverordening is het plan in het huis\-aan\-huis blad de Vlissingse Bode en in het GVOP bekendgemaakt, waarna het plan gedurende 6 weken (vanaf 10 september 2015 t/m 21 oktober 2015\) ter visie heeft gelegen. Tevens is het plan digitaal raadpleegbaar geweest op de gemeentelijke website www.vlissingen.nl/bestemmingsplannen. Tijdens de genoemde periode is Ã©Ã©n inspraakreactie ontvangen. Deze is opgenomen en beantwoord in de Nota inspraak en overleg, die als bijlage 8 bij de toelichting is opgenomen. Naar aanleiding hiervan zijn geen aanpassingen doorgevoerd in het bestemmingsplan.

Terinzagelegging

Op grond van art. 3\.8 van de Wet ruimtelijke ordening heeft het ontwerp van het bestemmingsplan gedurende 6 weken ter inzage gelegen (van 21 januari 2016 t/m 2 maart 2016\). Er zijn geen zienswijzen ingekomen. Het bestemmingsplan is op 21 april 2016 ongewijzigd vastgesteld.