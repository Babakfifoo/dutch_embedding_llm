# Bestemmingsplan Vierpolders Eerste herziening

**Gemeente Brielle** 

# Bestemmingsplan Vierpolders Eerste herziening

## **Gemeente Brielle**

| Rapportnummer:                                             | 211x09619.094344_1                                            |
|------------------------------------------------------------|---------------------------------------------------------------|
| Datum:                                                     | december 2018                                                 |
| Contactpersoon opdrachtgever: Mevrouw G.N.B. van der Vlies |                                                               |
| Projectteam BRO:                                           | Eva Haverkorn, Noud van der Heijden                           |
| Concept:                                                   | november 2017                                                 |
| Voorontwerp:                                               | december 2017, januari 2018                                   |
| Ontwerp:                                                   | mei 2018, juni 2018,                                          |
| Vastgesteld:                                               | 18 december 2018                                              |
| Trefwoorden:                                               | bestemmingsplan, herziening, Vierpolders, gemeente<br>Brielle |
| Bron foto kaft:                                            | Hollandse Hoogte (4)                                          |
| Beknopte inhoud:                                           | --                                                            |

BRO Hoofdvestiging Bosscheweg 107 5282 WV Boxtel T +31 (0)411 850 400 E info@bro.nl

**Toelichting**

| Inhoudsopgave | pagina |
|---------------|--------|
|               |        |

| paqına |  |
|--------|--|

| 1. INLEIDING                                                | 5        |
|-------------------------------------------------------------|----------|
| 1.1 Achtergrond en doel van het plan                        | 5        |
| 1.2 Onderdelen                                              | 5        |
| 1.3 Ligging en begrenzing plangebied                        | 6        |
| 2.OMISSIES EN AMBTSHALVE WIJZIGINGEN                        | 6        |
| 2.1 Inleiding                                               | 7        |
| 2.2 Generieke wijzigingen                                   | 7        |
| 2.3 Locatie-gebonden wijzigingen                            | 8        |
| 2.3.1 Aanpassingen bestemmingsvlakken vanwege omissies en   |          |
| ambtshalve wijzigingen                                      | 8        |
| 2.3.2 Verleende omgevingsvergunningen                       | 9        |
| 2.3.3 Nieuwe initiatieven                                   | 9        |
| 3. BELEIDSKADERS                                            | 12       |
| 3.1 Inleiding                                               | 12       |
| 3.2 Rijksbeleid                                             | 12       |
| 3.3 Provinciaal beleid                                      | 15       |
| 4. MILIEU- EN OMGEVINGSASPECTEN                             | 18       |
| 4.1 Inleiding                                               | 18       |
| 4.2 Archeologie en cultuurhistorie<br>4.3 Natuurbescherming | 18<br>21 |
| 4.4 Waterparagraaf                                          | 23       |
| 4.5 Bodem                                                   | 27       |
| 4.6 Bedrijven en milieuzonering                             | 28       |
| 4.7 Kabels en leidingen                                     | 30       |
| 4.8 Akoestiek                                               | 31       |
| 4.9 Verkeer en parkeren                                     | 32       |
| 4.10 Luchtkwaliteit                                         | 32       |
| 4.11 Externe veiligheid                                     | 33       |
| 4.12 M.e.r.-plicht                                          | 36       |

| 5. JURIDISCHE TOELICHTING           | 38 |
|-------------------------------------|----|
| 5.1 Algemene opzet                  | 38 |
| 5.2 Verbeelding                     | 39 |
| 5.3 Regels                          | 39 |
|                                     |    |
| 6. ECONOMISCHE UITVOERBAARHEID      | 41 |
| 7. MAATSCHAPPELIJKE UITVOERBAARHEID | 42 |
| 7.1 Inleiding                       | 42 |
| 7.2 Inspraak en overleg             | 42 |
| 7.3 Procedure                       | 42 |

#### **BIJLAGEN BIJ TOELICHTING**

- Bijlage 1: Verslag inspraak en vooroverleg
- Bijlage 2: Saneringsverslag Dorpsdijk 39
- Bijlage 3: Advies bodemkwaliteit Hogeweg 1b
- Bijlage 4: Quickscan Flora en Fauna
- Bijlage 5: Nota van zienswijzen

## **1. INLEIDING**

## **1.1 Achtergrond en doel van het plan**

Het bestemmingsplan 'Vierpolders' is op 11 december 2012 vastgesteld door de gemeenteraad van gemeente Brielle. De gemeente Brielle heeft nog een aantal omissies geconstateerd en wenst deze te herstellen via een partiële herziening van het bestemmingsplan Vierpolders (eerste herziening). Daarnaast wenst de gemeente Brielle een aantal beleidsmatige wijzigingen door te voeren. Tenslotte heeft een aantal particulieren en bedrijven hun wensen aan de gemeente voorgelegd. Met het doorlopen van een bestemmingsplanprocedure kunnen deze ontwikkelingen juridisch geborgd worden.

Dit bestemmingsplan voorziet in de eerste herziening van het bestemmingsplan Vierpolders en bestaat uit drie delen: een verbeelding waarop de bestemmingen in het plangebied zijn aangegeven, regels voor in de verbeelding vermelde bestemmingen en een toelichting waarin de achtergronden van het bestemmingsplan zijn beschreven. De verbeelding vormt samen met de regels het bindende deel van het bestemmingsplan. In de 'toelichting' worden de keuzes die in het bestemmingsplan worden gemaakt nader gemotiveerd en verantwoord.

## **1.2 Onderdelen**

Kort samengevat hebben de volgende onderdelen een plaats gekregen in de eerste herziening van het bestemmingsplan:

#### **1. Generieke wijzigingen**

Generieke omissies ambtshalve wijzigingen:

- Opnemen regeling voor volkstuinen.
- Aanpassen regeling voor bedrijfswoningen voor de bestemming 'Bedrijf'.
- Aanpassen gebruiksregeling voor de bestemming 'Groen'.

#### **2. Locatiespecifieke wijzigingen**

Locatie-gebonden omissies ambtshalve wijzigingen:

- Verwerken onjuistheden op de verbeelding (splitsen bouwvlak aan de Dorpsdijk 39a, opnemen functieaanduiding ten behoeve van bedrijfswoningen aan de Provenierstraat).Provenierstraat percelen B 987, 2807 en een gedeelte van 2808; wijzigen bestemming 'Bedrijf' naar 'Verkeer en 'Groen'.
#### Omgevingsvergunningen

- Tijdelijke gebouwen voetbalvereniging permanent borgen in het bestemmingsplan.
- Overnemen omgevingsvergunning twaalf woningen aan de Sluijsstraat.

Adres en initiatief

- Hogeweg 8; uitbreiden bedrijf en bouwmogelijkheden.
- Hogeweg 1b; wijzigen bestemming 'Bedrijf' naar 'Wonen'.
- Achterdijk 19; wijzigen bestemming 'Wonen' naar 'Agrarisch', zonder bouwvlak.

## **1.3 Ligging en begrenzing plangebied**

Het plangebied betreft de grenzen van het bestemmingsplan 'Vierpolders' (onherroepelijk 1-2-2013). In figuur 1 geeft een weergave van de kaders van het plangebied.

Figuur 1 Weergave planbegrenzing bestemmingsplan 'Vierpolders eerste herziening'.

## **2. OMISSIES EN AMBTSHALVE WIJZIGINGEN**

## **2.1 Inleiding**

De omissies en ambtshalve wijzigingen worden in dit hoofdstuk onderverdeeld in generieke wijzigingen (regels) en locatie-gebonden wijzigingen (verbeelding). De generieke wijzigingen hebben betrekking op de regels van het bestemmingsplan 'Vierpolders eerste herziening'. De locatiegebonden wijzigingen hebben in de meeste gevallen betrekking op een aanpassing op de verbeelding en niet in de regels. Als eerste worden in dit hoofdstuk de generieke ambtelijke wijzigingen beschreven. In het tweede deel van dit hoofdstuk worden de locatiegebonden wijzigingen beschreven.

## **2.2 Generieke wijzigingen**

De generieke wijzigingen hebben betrekking op de regels van het bestemmingsplan. Dat wil zeggen dat de wijziging betrekking heeft op alle betreffende bestemmingen en niet enkel een locatie. Met deze herziening wordt een regeling toegevoegd voor de aanduiding 'Volkstuinen' en is een geconstateerde onjuistheid in de regels gecorrigeerd.

#### *Beleidskaders*

De kaders van het rijks- en provinciaal beleid zijn gewijzigd. De passages in het bestemmingsplan Vierpolders met betrekking tot het beleid zijn derhalve niet meer actueel. In deze herziening worden de geldende relevante kaders van het rijks- en provinciaal beleid opgenomen. Ten aanzien van het gemeentelijk beleid is er geen sprake van wijzigingen die relevant zijn voor deze herziening.

#### *Volkstuinen*

Op de verbeelding van het bestemmingsplan Vierpolders is op locatie in de bestemming Agrarisch de functieaanduiding Volkstuinen opgenomen. In de regels van het bestemmingsplan ontbreekt echter de regeling voor deze functieaanduiding. In deze herziening van het bestemmingsplan worden artikel 1, de onderdelen, 3.1 en 3.2.5, aangevuld met een regeling voor volkstuinen.

#### *Bedrijfswoningen*

In artikel 4.1 sub j is een regeling voor bedrijfswoningen bij de bestemming Bedrijf opgenomen. Deze regeling is echter tegenstrijdig. In deze herziening van het bestemmingsplan wordt deze regeling aangepast.

#### *Groen*

In de bestemming 'Groen' wordt artikel 7.1 aangevuld met een nieuw sub 'k': '*k. wegen en straten met hoofdzakelijk een verblijfsfunctie, waaronder in ieder geval begrepen parkeervoorzieningen'*. Hiermee krijgt de gemeente een generieke regeling voor de gehele gemeente. Deze regeling is en wordt ook in andere bestemmingsplannen als zodanig opgenomen.

## **2.3 Locatie-gebonden wijzigingen**

De locatie gebonden wijzigingen hebben betrekking op afzonderlijke percelen waarvoor is gebleken dat, bijvoorbeeld, de begrenzing of een aanduiding onjuist is opgenomen op de verbeelding. De betreffende wijzigingen hebben enkel betrekking op specifieke locaties en niet op de generieke regelingen. In bijlage 5 zijn de oude en nieuwe verbeeldingen per locatie opgenomen.

#### **2.3.1 Aanpassingen bestemmingsvlakken vanwege omissies en ambtshalve wijzigingen**

Er is gebleken dat een aantal vergunde bouwwerken, niet goed of niet zijn opgenomen in het bestemmingsplan Vierpolders. De gemeente is verplicht om de vergunde situatie juridisch te borgen in het bestemmingsplan. Vergunde bebouwing dient in het bestemmingsplan te worden opgenomen omdat sprake is van bestaande rechten.

#### *Coosenhoekstraat 26a*

Op deze locatie is het sportcomplex van voetbalvereniging V.V. Vierpolders gevestigd. Het sportcomplex bestaat uit twee wedstrijdvelden en een trainingsveld, daarnaast is een kantine, parkeerplaats en overige gebouwen aanwezig. De planlocatie is bestemd als 'Sport'. In de regels van het bestemmingsplan is bepaald dat gebouwen uitsluitend zijn toegestaan binnen het op de verbeelding aangegeven bouwvlak. Aan de oostzijde van de kantine van de voetbalvereniging zijn enkele gebouwen aanwezig die niet binnen het bouwvlak zijn gesitueerd. Een gedeelte van de gebouwen was al aanwezig ten tijde van het opstellen van het vigerende bestemmingsplan maar op de verbeelding was destijds geen bouwvlak opgenomen. In deze herziening wordt een bouwvlak opgenomen zodat de gebouwen juridisch geborgd worden.

#### *Provenierstraat 5a, 9 en 11*

Op deze locatie is een bestemmingsvlak 'Bedrijf' opgenomen. Hierbinnen gelden de functieaanduidingen 'specifieke vorm van bedrijf – handel in auto's', 'Sauna' en 'specifieke vorm van bedrijf – Autospuitinrichting'. Er is één bouwvlak voor de gehele planlocatie opgenomen, daarnaast zijn er verschillende vlakken opgenomen met maatvoeringseisen voor de bebouwing. In de regels van het bestemmingsplan is opgenomen dat per bedrijf één bedrijfswoning is opgenomen. In de regels wordt de regeling onder 4.1 sub j aangepast. Op de verbeelding worden drie functieaanduidingen voor bedrijfswoningen opgenomen.

#### *Dorpsdijk 39a*

De Dorpsdijk is een doorgaande weg in het noordoostelijk gedeelte van Vierpolders. Aan de Dorpsdijk was voorheen een transportbedrijf gevestigd, de bedrijfsbebouwing is gesloopt en deze wordt vervangen door de woningen Dorpsdijk 39a en 39b, waarvan Dorpsdijk 39b reeds is gerealiseerd. Op de verbeelding van het geldende bestemmingsplan 'Vierpolders' is voor de locatie echter één bouwvlak opgenomen waarbinnen één vrijstaande woning is toegestaan. Hierdoor is het alleen mogelijk geweest om de woning Dorpsdijk 39b te realiseren. In deze herziening wordt dit hersteld door het aanwezige bouwvlak te splitsen zodat ook op de locatie Dorpsdijk 39a een vrijstaande woning gerealiseerd kan worden.

#### *Provenierstraat ong.*

Het bedrijf op de percelen B987, 2807 en een gedeelte van 2808 (aan de Provenierstraat) is afgebrand en de gronden zijn in bezit van de gemeente Brielle. De gronden zijn al enige tijd in gebruik als grasland maar de gemeente wil daar mogelijk in de toekomst een parkeerplaats aanleggen. De bestemming 'Bedrijf'' wordt gewijzigd naar 'Verkeer'. Langs de noordzijde van de percelen (nabij de woningen aan de Coosenhoekstraat) wordt de bestemming 'Groen' opgenomen om een buffer te creëren tussen de woningen en mogelijke parkeerplaats. Het gaat hierbij om een wijziging die de omgevingskwaliteit ten goede komt, een bedrijfslocatie in een woongebied wordt gesaneerd. Derhalve wordt de bestemmingswijziging op deze locatie niet meegenomen in de toetsing aan de geldende beleidskaders en milieuhygiënische uitgangspunten (hoofdstuk 3 en 4 van deze toelichting).

#### **2.3.2 Verleende omgevingsvergunningen**

In deze paragraaf is aangegeven welke locatie-gebonden wijzigingen zijn doorgevoerd naar aanleiding van een verleende omgevingsvergunning.

#### *Coosenhoekstraat 26a*

Voor een gedeelte van de bebouwing op het sportcomplex van de voetbalvereniging is door de gemeente een tijdelijke vergunning verleend voor het realiseren van een gebouw (ca. 70 m2 ). De bebouwing is inmiddels gerealiseerd. Deze bebouwing wordt juridisch-planologisch vastgelegd en definitief mogelijk gemaakt in het bouwvlak wat in deze herziening wordt opgenomen (zie 2.3.1).

#### *Sluijsstraat 10*

Op basis van een omgevingsvergunning (24 april 2013) zijn aan de Sluijsstraat 10 twaalf woningen gerealiseerd. In deze herziening wordt de omgevingsvergunning overgenomen op de verbeelding.

#### **2.3.3 Nieuwe initiatieven**

Met dit plan worden drie initiatieven meegenomen, het gaat hierbij om de volgende planlocaties:

- Hogeweg 8; toevoegen bedrijfsloods en herpositioneren onbebouwde bouwvlak
- Hogeweg 1b; wijzigen bestemming 'Bedrijf' naar 'Wonen'
- Achterdijk 19; wijzigen bestemming 'Wonen' naar 'Agrarisch'

#### *Hogeweg 8*

Aan de Hogeweg 8 is het bedrijf Tuincentrum van den Berg gevestigd. Het bedrijf is als gemengd agrarisch bedrijf ontstaan en uitgegroeid tot een tuincentrum met bijbehorende voorzieningen. Het perceel is bestemd als 'Detailhandel-Tuincentrum'. Er zijn twee bouwvlakken met maatvoeringseisen opgenomen en er zijn maximaal twee bedrijfswoningen toegestaan. De naastgelegen gronden zijn bestemd als 'Agrarisch'.

Initiatiefnemer is voornemens een nieuwe bedrijfsloods ten behoeve van de opslag van materiaal en materieel voor het bedrijf te realiseren. De loods wordt ten zuiden van het kassencomplex op agrarische grond gesitueerd en daarvoor wordt een goot- en nokhoogte van respectievelijk 4,5 en 7,25 meter opgenomen. In deze herziening van het bestemmingsplan worden de (bouw)mogelijkheden voor de loods op de verbeelding en in de regels opgenomen.

Daarnaast is initiatiefnemer voornemens de tweede bedrijfswoning in de bestaande bebouwing niet meer als dusdanig te gebruiken maar de ruimte in te zetten als bedrijfsbebouwing. De tweede bedrijfswoning wordt verplaatst naar het onbebouwde bouwvlak maar de maatvoering en positionering van het bouwvlak voldoet niet aan de wensen van initiatiefnemer. Het bouwvlak wordt dan ook anders op het perceel gepositioneerd en vergroot tot een oppervlakte van 120 m2 . De situering van het voorgestelde bouwvlak is kortgesloten met het Waterschap Hollandse Delta. De situering van het bouwvlak conflicteert niet met de onderhoudsstrook van het waterschap. Daarnaast is de situering van het beoogde bouwvlak besproken met de bewoners van Dorpsdijk 34. Zij hebben geen bezwaren tegen het vergroten en anders positioneren van het bouwvlak. Gezien het 'verplaatsen' van de tweede bedrijfswoning naar het onbebouwde bouwvlak geen grote juridische-planologische wijzigingen tot gevolg heeft wordt in hoofdstuk 3 en 4 van deze toelichting (toetsing aan de geldende beleidskaders en milieuhygiënische uitgangspunten) enkel de bedrijfsuitbreiding van het bedrijf Hogeweg 2-8 nader beschouwd.

#### *Hogeweg 1b*

De locatie Hogeweg 1b is een bedrijfsperceel aan de zuidoostzijde van Vierpolders. De locatie is bestemd als 'Bedrijf'. Er is een bouwvlak aanwezig waarbinnen een bedrijfswoning en bedrijfsbebouwing in de vorm van een loods zijn gesitueerd.

De bedrijfsactiviteiten op de locatie zijn reeds enige jaren gestaakt waardoor de locatie in gebruik is als woonperceel. Initiatiefnemer heeft dan ook gevraagd de bestemming 'Bedrijf' te wijzigen naar 'Wonen'. In deze herziening van het bestemmingsplan wordt de bestemming ter plaatse gewijzigd naar 'Wonen' waarbij de bedrijfswoning wordt gewijzigd naar een reguliere woning.

De locatie Achterdijk 19 betreft een woonperceel aan de zuidzijde van Vierpolders. Op het perceel is een woning met bijgebouw aanwezig. De locatie ligt onder de hoogspanningsleiding 'Craayestein-Maasvlakte' van TenneT, met een spanning van 380 kV. Door gebruik te maken van de aankoopregeling van het ministerie van Economische zaken heeft de gemeente Brielle de locatie aangekocht, met als doel de woning te saneren. Het kabinet komt met de uitkoopregeling tegemoet aan de maatschappelijke wens om bewoners de mogelijkheid te geven om niet langer te wonen onder een hoogspanningslijn.

In deze herziening van het bestemmingsplan wordt de bestemming ter plaatse gewijzigd naar 'Agrarisch'. De mogelijkheid om op deze locatie te kunnen wonen komt daarmee te vervallen.

## **3. BELEIDSKADERS**

## **3.1 Inleiding**

Ten opzichte van het bestemmingsplan Vierpolders zijn de relevante rijks- en provinciale beleidskaders gewijzigd. In dit hoofdstuk wordt het relevante beleid geactualiseerd en wordt geconcludeerd welke ruimtelijke en functionele uitgangspunten ten grondslag liggen aan toekomstige ontwikkelingen. Daarnaast worden vier planlocaties getoetst aan de geldende beleidskaders: de vrijstaande woning die door het opnemen van een bouwvlak op het perceel Dorpsdijk 39a mogelijk wordt gemaakt, de uitbreiding van het bedrijf op de locatie Hogeweg 8 en de bestemmingswijzigingen op de locaties Hogeweg 1b en Achterdijk 19. De relevante gemeentelijke beleidskaders zijn ten opzichte van het bestemmingsplan Vierpolders niet gewijzigd. Om deze reden worden ze in dit hoofdstuk niet nader beschouwd.

## **3.2 Rijksbeleid**

#### **Structuurvisie Infrastructuur en Ruimte (SVIR)**

In de Structuurvisie Infrastructuur en Ruimte1 staan de plannen van de Rijksoverheid voor ruimte en mobiliteit. Het Rijk streeft naar een concurrerend, bereikbaar, leefbaar en veilig Nederland. Om dit te kunnen bewerkstelligen laat het Rijk de ruimtelijke ordening meer over aan de decentrale overheden (provincie en gemeenten) en komt de gebruiker centraal te staan. Het Rijk kiest voor een selectievere inzet van rijksbeleid op slechts 13 nationale belangen. Voor die belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid. Tevens werkt het Rijk aan een eenvoudigere regelgeving. Hierdoor neemt de bestuurlijke drukte af en ontstaat er ruimte voor regionaal maatwerk.

Het Rijk blijft verantwoordelijk voor het systeem van ruimtelijke ordening. Daarnaast kan een rijksverantwoordelijkheid aan de orde zijn indien:

- een onderwerp nationale baten en/of lasten heeft en de doorzettingsmacht van provincies en gemeenten overstijgt. Bijvoorbeeld ruimte voor militaire activiteiten en opgaven in de stedelijke regio's rondom de mainports, brainports, greenports en valleys;
- over een onderwerp internationale verplichtingen of afspraken zijn aangegaan. Bijvoorbeeld voor biodiversiteit, duurzame energie, watersysteemherstel of werelderfgoed;
- een onderwerp provincie- of landsgrensoverschrijdend is en ofwel een hoog afwentelrisico kent ofwel in beheer bij het Rijk is. Bijvoorbeeld de hoofdnetten van weg, spoor, water en energie, maar ook de bescherming van gezondheid van inwoners.

Het Rijk kiest drie doelen om Nederland concurrerend, bereikbaar, leefbaar en veilig te houden voor de middellange termijn (2028):

- het vergroten van de concurrentiekracht van Nederland door het versterken van de ruimtelijkeconomische structuur van Nederland;
- het verbeteren en ruimtelijk zeker stellen van de bereikbaarheid waarbij de gebruiker voorop staat;
- het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Het Rijk kiest voor een selectievere inzet van rijksbeleid en heeft daarom uit bovenstaande drie doelen slechts dertien nationale belangen naar voren laten komen. Voor die belangen is het Rijk verantwoordelijk en wil het resultaten boeken. Buiten deze belangen hebben decentrale overheden beleidsvrijheid. De dertien belangen van het Rijk zijn:

- een excellent ruimtelijk-economische structuur van Nederland door een aantrekkelijk vestigingsklimaat in en goede internationale bereikbaarheid van de stedelijke regio's met een concentratie van topsectoren;
- ruimte voor het hoofdnetwerk voor (duurzame) energievoorziening en energietransitie;
- ruimte voor het hoofdnetwerk voor vervoer van (gevaarlijke) stoffen via buisleidingen;
- efficiënt gebruik van de ondergrond;
- een robuust hoofdnet van wegen, spoorwegen en vaarwegen rondom en tussen de belangrijkste stedelijke regio's inclusief de achterlandverbindingen;
- betere benutting van de capaciteit van het bestaande mobiliteitssysteem;
- het in stand houden van het hoofdnet van wegen, spoorwegen en vaarwegen om het functioneren van het mobiliteitssysteem te waarborgen;
- verbeteren van de milieukwaliteit (lucht, bodem, water) en bescherming tegen geluidsoverlast en externe veiligheidsrisico's;
- ruimte voor waterveiligheid en duurzame zoetwatervoorzieningen en kaders voor klimaatbestendige stedelijke (her)ontwikkeling;
- ruimte voor behoud en versterking van (inter)nationale unieke cultuurhistorische en natuurlijke kwaliteiten;
- ruimte voor een nationaal netwerk van natuur voor het overleven en ontwikkelen van flora- en faunasoorten;
- ruimte voor militaire terreinen en activiteiten;
- zorgvuldige afweging en transparante besluitvorming bij alle ruimtelijke en infrastructurele besluiten.

#### **Besluit algemene regels ruimtelijke ordening en Regeling algemene regels ruimtelijke ordening**

Het Besluit algemene regels ruimtelijke ordening (Barro) geeft richtlijnen voor de inhoud van bestemmingsplannen voor zover het gaat om ruimtelijke ontwikkelingen van nationaal belang. De Regeling algemene regels ruimtelijke ordening (Rarro) is de ministeriële regeling. Deze vorm van normstelling sluit aan op de vroegere pkb's met concrete beleidsbeslissingen en beslissingen van wezenlijk belang die ook van betekenis waren voor de lagere overheden. Het besluit (eerste tranche) is vastgesteld op 22 augustus 2011 en is op 30 december 2011 in werking getreden. Op 1 oktober 2012 zijn enkele wijzigingen in werking getreden.

In de Structuurvisie Infrastructuur en Ruimte wordt bepaald welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Het Barro bevestigt in juridische zin die kaderstellende uitspraken.

De normering uit het Barro werkt zoveel mogelijk direct door op het niveau van de lokale besluitvorming. Bij besluitvorming over bestemmingsplannen moeten de regels worden gerespecteerd. Het merendeel van de regels legt beperkingen op, daarin is een gradatie te onderkennen. Deze zijn geformuleerd als een 'ja-mits', een 'ja, voor zover', een 'nee-tenzij', een 'nee-als' of een stringente 'nee' bepaling.

#### **Ladder voor duurzame verstedelijking (Besluit ruimtelijke ordening)**

Om zorgvuldig ruimtegebruik te bevorderen is per 1 oktober 2012 de ladder voor duurzame verstedelijking in het Besluit ruimtelijke ordening (artikel 3.1.6 Bro) opgenomen. De ladder ziet op een zorgvuldige afweging en transparante besluitvorming bij alle ruimtelijke en infrastructurele besluiten. De ladder is een motiveringsinstrument dat verplicht moet worden toegepast bij elk ruimtelijk besluit dat een 'nieuwe stedelijke ontwikkeling' mogelijk maakt. Wat er onder een nieuwe stedelijke ontwikkeling wordt verstaan, is in artikel 1.1.1 Bro bepaald: *"De ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen."* Uit de jurisprudentie komt naar voren dat het wel een nieuwe stedelijke ontwikkeling van enige omvang moet zijn.1

Per 1 juli 2017 is een gewijzigde Ladder in werking getreden. Hierin is de tekst van de Ladder teruggebracht naar de essentie, namelijk de noodzaak om aan te geven dat de voorgenomen nieuwe stedelijke ontwikkeling voorziet in een behoefte plus een motivering indien de stedelijke ontwikkeling niet binnen bestaand stedelijk gebied kan worden gerealiseerd: "De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien." (artikel 3.1.6 lid 2 Bro).

#### **Relevante aspecten rijksbeleid voor het bestemmingsplan 'Vierpolders eerste herziening':**

- aandacht voor ruimtelijke kwaliteit en efficiënt & duurzaam ruimtegebruik;
- bijdragen aan het versterken van het woon-, leef- en werkklimaat in de Deltametropool (Randstad), o.a. door diversificering en kwaliteitsversterking woonmilieus;
- Voor nieuwe stedelijke ontwikkelingen (artikel 3.1.6 lid 2 Bro) moet een toets aan de ladder voor duurzame verstedelijking worden doorlopen.

#### **Doorwerking planlocaties**

De ontwikkelingen aan de Dorpsdijk 39a, Hogeweg 8, Hogeweg 1b en Achterdijk 19 spelen zich af op lokaal niveau en hebben geen duidelijk herkenbare relatie met het ruimtelijke ordeningsbeleid op nationaal niveau. Geconstateerd kan worden dat de initiatieven geen betrekking hebben op de nationale

 1 O.a. ABRS 1 juni 2016 [(ECLI:NL:RVS:2016:1503)](https://www.raadvanstate.nl/uitspraken/zoeken-in-uitspraken/tekst-uitspraak.html?id=87867&summary_only=&q=201503801%2F1%2FR2), ABRS 18 februari 2015 [(ECLI:NL:RVS:2015:428)](https://www.raadvanstate.nl/uitspraken/zoeken-in-uitspraken/tekst-uitspraak.html?id=82710&summary_only=&q=ECLI%3ANL%3ARVS%3A2015%3A428) en ABRS 24 augustus 2016 [(ECLI:NL:RVS:2016:2319)](https://www.raadvanstate.nl/uitspraken/zoeken-in-uitspraken/tekst-uitspraak.html?id=88704&summary_only=&q=ECLI%3ANL%3ARVS%3A2016%3A2319).

belangen en niet conflicteren met het nationaal ruimtelijk ordeningsbeleid. Gezien de kleinschaligheid en aard van de ontwikkelingen kunnen deze niet worden aangemerkt als stedelijke ontwikkeling zoals bedoeld in artikel 3.1.6 lid 2 Bro.

## **3.3 Provinciaal beleid**

#### **Visie Ruimte en Mobiliteit**

De provincie stuurt op (boven)regionaal niveau op de inrichting van de ruimte in Zuid-Holland. De Visie ruimte en mobiliteit (VRM), vastgesteld op 9 juli 2014, geeft op hoofdlijnen sturing aan de ruimtelijke ordening en maatregelen op het gebied van verkeer en vervoer.

Hoofddoel van de VRM is het scheppen van voorwaarden voor een economisch krachtige regio. Dat betekent: ruimte bieden om te ondernemen, het mobiliteitsnetwerk op orde en zorgen voor een aantrekkelijke leefomgeving. De VRM bevat een nieuwe sturingsfilosofie. De kern daarvan is:

- Ruimte bieden aan ontwikkelingen.
- Aansluiten bij de maatschappelijke vraag naar woningen, bedrijfsterreinen, kantoren, winkels en mobiliteit.
- Allianties aangaan met maatschappelijke partners.
- Minder toetsen op regels en meer sturen op doelen.

Bij de VRM horen: de Visie ruimte en mobiliteit, de Verordening ruimte, het Programma ruimte en het Programma mobiliteit.

#### *4 rode draden*

In de VRM zijn 4 thema's te onderscheiden:

- 1. beter benutten en opwaarderen van wat er is,
- 2. vergroten van de agglomeratiekracht,
- 3. verbeteren van de ruimtelijke kwaliteit,
- 4. bevorderen van de transitie naar een water- en energie-efficiënte samenleving.

#### **Verordening ruimte**

Naast de structuurvisie heeft de provincie ook de Verordening Ruimte 2014 vastgesteld (juli 2014). In deze verordening staan de algemeen verbindende regels waaraan een gemeentelijk bestemmingsplan moet voldoen. De verordening bevat enkele regels die relevant zijn voor dit bestemmingsplan.

#### *Artikel 2.1.1, lid 1: Ladder voor duurzame verstedelijking*

Een bestemmingsplan dat een nieuwe stedelijke ontwikkeling mogelijk maakt, voldoet aan de volgende eisen:

- a. de stedelijke ontwikkeling voorziet in een actuele behoefte, die zo nodig regionaal is afgestemd;
- b. in die behoefte wordt binnen het bestaand stads- en dorpsgebied voorzien door benutting van beschikbare gronden door herstructurering, transformatie of anderszins, of
- c. indien de stedelijke ontwikkeling niet binnen het bestaand stads- en dorpsgebied van de betreffende regio kan plaatsvinden, wordt gebruik gemaakt van locaties die,
	- 1. gebruikmakend van verschillende middelen van vervoer, passend ontsloten zijn of als zodanig worden ontwikkeld,
	- 2. passen in de doelstellingen en richtpunten van de kwaliteitskaart van de Visie ruimte en mobiliteit, waarbij artikel 2.2.1. van toepassing is, en
	- 3. zijn opgenomen in het Programma ruimte, voor zover het gaat om locaties groter dan 3 hectare.

#### *Artikel 2.2.1 Ruimtelijke kwaliteit*

Lid 1 Ruimtelijke kwaliteit bij nieuwe ruimtelijke ontwikkelingen

Een bestemmingsplan kan voorzien in een nieuwe ruimtelijke ontwikkeling, onder de volgende voorwaarden ten aanzien van ruimtelijke kwaliteit:

- a. de ruimtelijke ontwikkeling past binnen de bestaande gebiedsidentiteit, voorziet geen wijziging op structuurniveau, past bij de aard en schaal van het gebied en voldoet aan de relevante richtpunten van de kwaliteitskaart (inpassen);
- b. als de ruimtelijke ontwikkeling past binnen de bestaande gebiedsidentiteit, maar wijziging op structuurniveau voorziet (aanpassen), wordt deze uitsluitend toegestaan mits de ruimtelijke kwaliteit per saldo ten minste gelijk blijft door:
	- I. zorgvuldige inbedding van de ontwikkeling in de omgeving, rekening houdend met de relevante richtpunten van de kwaliteitskaart, en
	- II. het zo nodig treffen van aanvullende ruimtelijke maatregelen als bedoeld in het derde lid;
- c. als de ruimtelijke ontwikkeling niet past bij de bestaande gebiedsidentiteit (transformeren), wordt deze uitsluitend toegestaan mits de ruimtelijke kwaliteit van de nieuwe ontwikkeling is gewaarborgd door:
	- I. een integraal ontwerp, waarin behalve aan de ruimtelijke kwaliteit van het gehele gebied ook aandacht is besteed aan de fysieke en visuele overgang naar de omgeving en de fasering in ruimte en tijd, alsmede rekening is gehouden met de relevante richtpunten van de kwaliteitskaart, en
	- II. het zo nodig treffen van aanvullende ruimtelijke maatregelen als bedoeld in het derde lid.

#### **Relevante aspecten provinciaal beleid voor het bestemmingsplan 'Vierpolders eerste herziening':**

- beter benutten en opwaarderen van wat er is;
- wanneer sprake is van een stedelijke ontwikkeling moet deze voorzien in een actuele behoefte, die zo nodig regionaal is afgestemd;
- een nieuwe ruimtelijke ontwikkeling moet passen binnen de bestaande gebiedsidentiteit en de ruimtelijke kwaliteit versterken.

#### **Doorwerking planlocaties**

De woning aan de Dorpsdijk 39a wordt gebouwd in het dijklint. Er wordt derhalve geen afbreuk gedaan aan het historische dijklint. De bedrijfsloods bij het bedrijf aan de Hogeweg 8 voorziet in extra opslagmogelijkheden voor materiaal en materieel en past qua maat en omvang bij de bestaande bedrijfsbebouwing. Er is geen sprake van nieuwvestiging van een bedrijfslocatie. Door de bestemmingswijziging naar 'Wonen' op de locatie Hogeweg 1b wordt de locatie naar het feitelijke gebruik bestemd en is er sprake van een afname van bedrijfsactiviteiten in het stedelijk gebied. De bestemmingswijziging naar 'Agrarisch' (zonder bouwvlak) op de locatie leidt niet tot strijdigheden met het provinciaal beleid. De ontwikkelingen op de locaties worden ingepast in het landschap. De plannen hebben geen negatieve invloed op de ruimtelijke kwaliteit.

Zoals vermeld in paragraaf 3.1 maakt dit plan geen nieuwe stedelijke ontwikkeling mogelijk. De toetsing aan de provinciale ladder voor duurzame verstedelijking kan dus achterwege blijven.

## **4. MILIEU- EN OMGEVINGSASPECTEN**

## **4.1 Inleiding**

Het al dan niet voldoen aan verschillende randvoorwaarden en uitgangspunten is bepalend voor de vraag of een nieuwe ontwikkeling ook daadwerkelijk uitvoerbaar is. Hierbij moet worden gedacht aan onder meer het ruimtelijke beleid van de hogere overheden en de gemeente, milieuaspecten als geluid, bodem en hinder van bedrijven, archeologie en economische haalbaarheid. Voor het vigerende bestemmingsplan 'Vierpolders' heeft reeds een volledige beoordeling en toets van de relevante milieuhygiënische aspecten plaats gevonden. In deze herziening van het bestemmingsplan 'Vierpolders' worden vier planlocaties getoetst aan de relevante milieuhygiënische aspecten: de vrijstaande woning die door het opnemen van een bouwvlak op het perceel Dorpsdijk 39 mogelijk wordt gemaakt, de uitbreiding van het bedrijf op de locatie Hogeweg 8 en de bestemmingswijzigingen op de locaties Hogeweg 1b en Achterdijk 19. In dit hoofdstuk is aangegeven wat de resultaten zijn van de toets aan de relevante milieuhygiënische aspecten voor deze vier planlocaties.

## **4.2 Archeologie en cultuurhistorie**

De [Erfgoedwet](http://cultureelerfgoed.nl/sites/default/files/downloads/dossiers/stb-2015-511.pdf) is per 1 juli 2016 ingegaan. Deze wet bundelt bestaande wet- en regelgeving voor behoud en beheer van het cultureel erfgoed en archeologie in Nederland. Bovendien zijn aan de Erfgoedwet een aantal nieuwe bepalingen toegevoegd. In een ruimtelijke onderbouwing dient een beschrijving te worden opgenomen hoe met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden.

Het is daarmee dus verplicht om de facetten historische (steden)bouwkunde en historische geografie mee te nemen in de belangenafweging. Hierbij gaat het om zowel beschermde als niet formeel beschermde objecten en structuren.

#### **Monumenten en waardevolle elementen**

De gemeente Brielle vindt het van belang de karakteristieke bebouwing en waardevolle elementen in Vierpolders te behouden. Deze gebouwen dragen bij aan een positieve belevingswaarde van de gemeente. Uitgangspunt van het bestemmingsplan 'Vierpolders' is instandhouding en bescherming van het cultuurhistorisch erfgoed. Als cultuurhistorisch erfgoed wordt aangemerkt:

- monumenten (zowel aangewezen door het Rijk als door de gemeente);
- archeologische monumenten;
- historische stedenbouwkundige structuren;
- landschappelijke elementen en structuren.

De monumenten zijn van cultuurhistorische waarde. Rijksmonumenten zijn beschermd in gevolge de Monumentenwet, voor gemeentelijke monumenten geldt dat deze via de Woningwet / Gemeentelijke

Monumentenverordening worden beschermd. Daarom krijgen deze monumenten in het onderhavige bestemmingsplan geen extra bescherming. In het plangebied komen geen gemeentelijke monumenten voor. De rijksmonumenten zijn opgenomen in onderstaande tabel.

| Adres         | Nr. | Omschrijving              |
|---------------|-----|---------------------------|
| Dijckpotingen | 1   | Nederlands Hervormde Kerk |
| Hogeweg       | 8   | Boerderij                 |

#### **Cultuurhistorische structuren**

Vierpolders heeft een bijzondere ruimtelijke structuur. De kern is ontstaan langs een oud lint: de Dorpsdijk/Veckdijk. Een deel van dit lint is in de Cultuurhistorische Atlas van de provincie Zuid-Holland aangeduid als Dijklint tot 1850. Uitgangspunt voor deze structuur is het handhaven en zo mogelijk het versterken ervan.

#### **Archeologie**

Op de archeologische waarde- en verwachtingskaart behorende bij het Beleidsplan Archeologie 'Koers vastgelegd' van de gemeente Brielle is te zien dat vrijwel het gehele plangebied aan te merken is als een gebied met een middelhoge archeologische verwachtingswaarde. Slechts een klein deel van het plangebied heeft een lage archeologische verwachting.

Tevens zijn een aantal specifieke gebieden en locaties aangeduid. Het betreft de Veckdijk, Dorpsdijk en Dijckpotingen. Van dergelijke historische dijken is bekend dat zij (over het algemeen) een hoge tot zeer hoge archeologische waarde hebben.

*Figuur 5: Archeologische verwachtingskaart gemeente Brielle*

De basisnorm in het gebied buiten de vesting - gebieden met een hoge en middelhoge verwachting is vastgesteld op een ondergrens van 250m² en een maximaal toegestane verstoringsdiepte van 50cm. De ondergrens voor deze gebieden is ondanks hun verschillende archeologische verwachting (hoog en middelhoog) gelijk. Bij een substantiëlere verstoring (groter dan 250m² en dieper dan 50 cm) is vooronderzoek hier verplicht.

Als het gaat om het vaststellen van een onderzoeksgrens voor wat betreft een verstoring van de op de (beleids)kaart aangegeven dijken kiest Brielle hier voor een ondergrens van 100m² en een maximaal toegestane verstoringsdiepte van 30cm. Immers, ook hier is de trefkans op archeologische sporen in de bodem groot. Kleine(re) bodemverstoringen – bv. de aanleg van een schuur of serre - blijven daarmee mogelijk zonder vooronderzoek. Bij een iets substantiëlere verstoring (groter dan 100m² en dieper dan 30 cm) is vooronderzoek hier evenwel verplicht.

Op de archeologische waarde- en verwachtingskaart behorende bij het Beleidsplan Archeologie 'Koers vastgelegd' van de gemeente Brielle is te zien dat vrijwel het gehele plangebied aan te merken is als een gebied met een middelhoge archeologische verwachtingswaarde. Daarnaast hebben de aanwezige dijken in het plangebied een hoge archeologische waarde. Voor deze gebieden is in onderhavig bestemmingsplan de dubbelbestemming 'Waarde – Archeologie' opgenomen. Dat betekent dat voor elke ruimtelijke ingreep die groter is dan 100m² en dieper dan 30 cm, vooronderzoek verplicht is. In het bestemmingsplan 'Vierpolders' (1 mei 2013) zijn de archeologische verwachtingswaarden als specifieke dubbelbestemmingen opgenomen.

#### **Doorwerking planlocaties**

#### *Dorpsdijk 39a*

Voor deze planlocatie geldt de dubbelbestemming 'Waarde – Archeologie 3''. Hier geldt een ondergrens van 100m² en een maximaal toegestane verstoringsdiepte van 30 cm. Aan deze ondergrens kan niet worden voldaan. Nader archeologisch onderzoek is noodzakelijk. Echter, uit het evaluatieonderzoek van de bodemsanering blijkt dat de bodem tot 1,5 m is afgegraven. Hierdoor zijn de eventueel aanwezig voorwerpen van archeologische waarde reeds verwijderd en vormt het aspect archeologie geen belemmering voor de gewenste ontwikkeling.

De woning doet geen afbreuk aan de cultuurhistorische waarden van het dijklint.

#### *Hogeweg 8*

Voor deze planlocatie gelden de dubbelbestemming 'Waarde – Archeologie 4'. Hier geldt een ondergrens van 250 m2 en een maximaal toegestane verstoringsdiepte van 50 cm. Dit bestemmingsplan voorziet in een nieuwe bedrijfsloods. Aan deze ondergrens kan niet worden voldaan. Nader archeologisch onderzoek is noodzakelijk. Dit onderzoek zal in het kader van de omgevingsvergunning voor de bouwwerkzaamheden worden uitgevoerd. Voor de bestemmingsplanprocedure vormt dit aspect geen belemmering.

De bedrijfsloods wordt nabij bestaande bedrijfsbebouwing gerealiseerd. Het gebouw wordt niet in de nabijheid van een historisch dijklint gerealiseerd. De loods heeft derhalve geen invloed op cultuurhistorische waarden van Vierpolders.

#### *Hogeweg 1b*

Voor deze planlocatie geldt de dubbelbestemming 'Waarde – Archeologie 4'. Hier geldt een ondergrens van 250 m2 en een maximaal toegestane verstoringsdiepte van 50 cm. Dit bestemmingsplan voorziet in een functiewijziging van bedrijf naar wonen, de feitelijke situatie en het feitelijke gebruik van het perceel worden niet gewijzigd. Tevens maakt dit bestemmingsplan geen bodemingrepen mogelijk. Een archeologisch onderzoek is daarom niet noodzakelijk.

Gezien het een functiewijziging van bedrijf naar wonen betreft doet de wijziging geen afbreuk aan de cultuurhistorische waarden van Vierpolders

#### *Achterdijk 19*

Voor deze planlocatie geldt de dubbelbestemming 'Waarde – Archeologie 3'. Hier geldt een ondergrens van 100 m2 en een maximaal toegestane verstoringsdiepte van 30 cm. Dit bestemminsplan voorziet in een functiewijziging van wonen naar agrarisch gebruik. Er worden geen nieuwe bodemingrepen mogelijk gemaakt. Eventueel aanwezige archeologische waarden zijn niet in het geding, een archeologisch onderzoek is derhalve niet noodzakelijk.

De aanwezige woning is geen cultuurhistorisch waardevolle bebouwing. De sanering van de woning doet dan ook geen afbreuk aan de cultuurhistorische waarden van Vierpolders

### **4.3 Natuurbescherming**

#### **Groenstructuur**

Vierpolders is bijna geheel omsloten door poldergebied. Ten noorden en westen van Vierpolders is dit een open poldergebied met enkel vrijstaande boerderijen. Wel is er al sprake van opkomende verstedelijking zoals de woonwijken van Brielle ten westen van Vierpolders. De N218 verstoort het landschap ten noorden van Vierpolders.

Het poldergebied ten westen en ten noorden van Vierpolders is minder 'open', door de grootschalige glastuinbouw die daar gevestigd is. In het oosten wordt het poldergebied doorsneden door de N57.

De groenstructuur in het dorp Vierpolders bestaat voornamelijk uit vlakvormige elementen. Ten noorden van de J.M. van de Lugt Melsertlaan en de Sluysstraat ligt een brede groenstrook die de oudere noordelijke bebouwing scheidt van de jongere zuidelijke bebouwing. De groenstrook volgt het patroon van een oude waterloop, die in de J.M. van de Lugt Melsertlaan ondergronds loopt. Aan de Sluysstraat is de waterloop weer zichtbaar gemaakt en loopt uit in een sloot aan de Singel.

In de 'jongere' woonwijken zijn de groenelementen terug te vinden in kleine parkjes en grasvlakten. Verder zijn in de wijken boompartijen en bosjes geplaatst, (zogenaamd snippergroen).

Een bijzonder groenelement vormt het gebied rondom het kerkje. Het terrein, waarop een aantal mooie volwassen bomen staan, is grotendeels als begraafplaats in gebruik.

De hellingen van de dijken zijn vrijwel overal met gras bedekt. Hierdoor hebben zij een groene aanblik. De passages en bomen die staan op de privé-terreinen geven het dijklint een gevarieerde aanblik.

De verspreid liggende groenstroken en plantsoenen die een functie hebben in de landschappelijke beleving van de omgeving. Deze gronden hebben de bestemming 'Groen' gekregen. Op de gronden zijn tevens watergangen en waterpartijen toegelaten. Binnen deze bestemming mogen uitsluitend bouwwerken worden gebouwd, die passen in een groenvoorziening, zoals speelgelegenheid en kleine gebouwtjes van openbaar nut. Tevens is voor de jongerenontmoetingsplaats (JOP) een aanduiding op de verbeelding weergegeven.

#### **Flora en fauna**

Bij ruimtelijke planvorming is een toetsing aan de natuurwetgeving verplicht. Vanaf 1 januari 2017 geldt de nieuwe Wet natuurbescherming. Deze wet heeft drie wetten vervangen, namelijk de Natuurbeschermingswet 1998, Boswet en de Flora- en faunawet. Er is een verschuiving opgetreden in de tabellen voor soortenbescherming. Sommige soorten worden beter beschermd, sommige soorten komen in een lager beschermingsregime of worden nieuw toegevoegd. De algemene zorgplicht blijft daarbij bestaan voor alle inheemse flora- en fauna. Daarnaast vindt beleidsmatige gebiedsbescherming plaats door middel van het Natuurnetwerk Nederland (NNN) (de voormalige Ecologische Hoofdstructuur).

#### **Doorwerking planlocaties**

#### *Dorpsdijk 39a*

Dit bestemmingsplan maakt een nieuwe ruimtelijke ingreep op deze locatie mogelijk. Het is noodzakelijk om door middel van een quickscan een beoordeling te maken van de effecten die het plan zal hebben op beschermde natuurwaarden. Hierdoor kan geconcludeerd worden of het plan in overeenstemming is met de natuurwetgeving. Dit onderzoek zal in het kader van de omgevingsvergunning voor de bouwwerkzaamheden worden uitgevoerd. Voor de bestemmingsplanprocedure vormt dit aspect geen belemmering.

#### *Hogeweg 8*

Dit bestemmingsplan voorziet in een nieuwe bedrijfsloods. Deze wordt buiten het bestaande bouwvlak gerealiseerd, negatieve effecten op beschermde natuurwaarden zijn op voorhand niet uit te sluiten. Het is noodzakelijk om door middel van een quickscan een beoordeling te maken van de effecten die het plan zal hebben op beschermde natuurwaarden. Hierdoor kan geconcludeerd worden of het plan in overeenstemming is met de natuurwetgeving. De quickscan is als bijlage bij dit bestemmingsplan opgenomen2 , hier volgen enkel de resultaten van het onderzoek.

 2 Quickscan flora en fauna Hogeweg te Vierpolders, Econsultancy, kenmerk 7041.001, d.d. 6 juni 2018

De ontwikkeling heeft geen negatieve invloed op beschermde gebieden. Daarnaast zijn negatieve effecten op beschermde soorten niet te verwachten. Nader ecologisch onderzoek zal niet noodzakelijk zijn. Er zal hoogst waarschijnlijk geen overtreding van de Wet Natuurbescherming plaatsvinden. Nadere onderzoeken (naar bijvoorbeeld vleermuizen of zwaar beschermde vogelsoorten) hoeven niet verricht te worden. Wel dient de algehele zorgplicht in acht genomen te worden.

#### *Hogeweg 1b*

Dit bestemmingsplan voorziet enkel in een functiewijziging van het perceel. Er worden geen nieuwe ruimtelijke ingrepen mogelijk gemaakt. De wijziging is daarom niet van invloed op (beschermde) natuurwaarden en/of gebied.

#### *Achterdijk 19*

Dit bestemmingsplan voorziet in een functiewijziging van het perceel. Er worden geen nieuwe ruimtelijke ingrepen mogelijk gemaakt. De wijziging is daarom niet van invloed op (beschermde) natuurwaarden en/of gebied. Wel wordt op termijn de aanwezige bebouwing gesaneerd. Wanneer dit aan de orde is wordt getoetst of de sanering van negatieve invloed is op beschermde natuurwaarden. Voor de bestemmingsplanprocedure vormt dit aspect geen belemmering.

## **4.4 Waterparagraaf**

Sinds 1 november 2003 is het verplicht om bij ruimtelijke ingrepen de watertoets te doorlopen. Hierin dient inzicht worden geboden in de effecten van het initiatief op de waterhuishouding. In het kader van de watertoets dient de gemeente wateradvies in te winnen bij de waterbeheerder. De gemeente en het waterschap kunnen praktische afspraken maken over de wijze waarop het aspect water in het ruimtelijk plan is opgenomen.

Relevante beleidsstukken op het gebied van water zijn onder andere het Waterplan Brielle, het Waterbeheersplan Hollandse Delta, de Vierde Nota Waterhuishouding, WB21 en de Europese Kaderrichtlijn Water. Belangrijkste gezamenlijke punt uit deze beleidsstukken is dat water een belangrijk sturend element is in de ruimtelijke ordening. Water legt een ruimteclaim op het (stads)landschap waaraan voldaan moet worden. De bekende driestapsstrategieën zijn leidend:

- Vasthouden-bergen-afvoeren (waterkwantiteit);
- Voorkomen-scheiden-zuiveren (waterkwaliteit).

Daarnaast is het gemeentelijk rioleringsplan nog relevant. Hierin staat hoe het best omgegaan kan worden met het hemelwater en het afkoppelen daarvan. Ook hier gelden de driestapsstrategieën. De meest relevante beleidsstukken zijn hieronder verder toegelicht.

#### **Europese Kaderrichtlijn Water**

Met ingang van december 2000 is de Europese Kaderrichtlijn Water van kracht geworden. In het kader van de Kaderrichtlijn worden kwaliteitseisen gesteld, gericht op het beschermen en verbeteren van de aquatische ecosystemen (verplichting per stroomgebied). Deze richtlijn stelt als norm dat oppervlaktewateren binnen 15 jaar na inwerkingtreding moeten voldoen aan een 'goede ecologische' toestand (GET). Voor kunstmatige wateren, zoals de meeste stadswateren, geldt dat de oppervlaktewateren minimaal moeten voldoen aan een 'goed ecologisch potentieel' (GEP). Inmiddels zijn de GEPnormen per stroomgebied uitgewerkt.

#### **Nationaal Waterplan**

Het Nationaal Waterplan (NWP) is het rijksplan voor het waterbeleid. Het kabinet Balkenende IV heeft het Nationaal Waterplan in december 2009 vastgesteld. Het NWP beschrijft de maatregelen die in de periode 2009-2015 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten. De doelstelling van het NWP is van Nederland, een veilige en leefbare delta te maken (houden), nu en in de toekomst.

De stroomgebiedbeheerplannen zijn een bijlage van het NWP. De Ministerraad heeft 27 november 2009 de stroomgebiedbeheerplannen 2009-2015 van de Eems, Maas, Rijndelta (Nederlandse deel) en Schelde vastgesteld.

#### **Waterbeheer voor de 21ste eeuw (WB21)**

Ook in het Advies Waterbeheer 21e eeuw (ook wel Commissie Tielrooij genoemd) wordt aandacht en ruimte voor water gevraagd. Deze commissie pleit voor toekomstig waterbeheer volgens het principe vasthouden, bergen en vervolgens pas afvoeren van water. Dit principe is overgenomen in de Startovereenkomst waterbeleid 21e eeuw (WB21). In de startovereenkomst is verder overeenstemming bereikt over de volgende waterhuishoudkundige principes, waarmee rekening dient te worden gehouden bij de (her)inrichting van een bepaald gebied:

- niet afwentelen (bestuurlijk, financieel en geografisch);
- meer ruimte voor water naast techniek;
- de kwaliteitstrits schoonhouden-scheiden-zuiveren;

In het kader van het waterbeheer in de 21e eeuw hebben de bevoegde overheden in 2001 afgesproken bij nieuwe ruimtelijke plannen een watertoets uit te voeren. Dit is uiteindelijk vastgelegd op 3 juli 2003 in het Nationaal Bestuursakkoord Water (NBW). De watertoets is per 1 november 2003 wettelijk verankerd in het Besluit Ruimtelijke Ordening.

In het kader van het NBW zijn tevens normen voor watersystemen vastgesteld. Voor bebouwde gebieden is de norm géén inundatie bij een buienreeks, afkomstig van de neerslagreeks van De Bilt van 1906 tot 2002, die statistisch eenmaal in de 100 jaar voorkomt.

#### *Waterbeheerprogramma 2016-2021*

Vanaf 2016 is er een nieuw waterbeheerprogramma van kracht. Het programma bestaat uit een statisch en een dynamisch deel. Het statisch deel bevat de doelen die het waterschap wil bereiken, zowel op de lange termijn als voor de planperiode. Het dynamisch deel bevat de maatregelen die nodig zijn om de doelen uit het statisch deel te realiseren.

Het plan bevat doelen en maatregelen voor de thema's Calamiteitenzorg, Water en Ruimte, Waterveiligheid, Voldoende Water, Schoon water en Waterketen. Voor het thema water en ruimte is de nadere uitwerking van de deltabeslissing ruimtelijke adaptatie de belangrijkste ontwikkeling. Hierbij wordt uitgegaan van meerlaagse veiligheid: preventie (laag 1), ruimtelijke inrichting (laag 2) en crisisbeheersing (laag 3). Voor het waterschap Hollandse Delta ligt de nadruk op de eerste laag: een overstroming voorkomen door middel van (primaire) waterkeringen. Voor de tweede laag is als doel geformuleerd dat de ruimtelijke inrichting bijdraagt aan het beperken van de gevolgen van een overstroming.

Uit het oogpunt van waterkwaliteit moet schoon hemelwater bij voorkeur worden afgekoppeld en direct worden geloosd op oppervlaktewater. Dit vermindert de vuiluitworp uit het gemengde rioolstelsel en verlaagd de hydraulische belasting van de afvalwaterzuivering. Bij een toename van aaneengesloten verhard oppervlak van 500 m² of meer moet voor hemelwater een lozingsvergunning worden aangevraagd in het kader van de Keur. Als er sprake is van toename aan verhard oppervlak, dan moet in principe 10% van deze toename worden gecompenseerd in de vorm van open water binnen het peilgebied waarin de toename van verharding plaatsvindt.

#### **Waterstructuurplan Voorne-Putten**

Het voormalig Waterschap De Brielse Dijkring en het Zuiveringsschap Hollandse Eilanden en Waarden hebben gezamenlijk een Waterstructuurplan opgesteld voor Voorne Putten (2002). Hierin wordt een integrale visie op duurzame en veerkrachtige watersystemen gepresenteerd.

Kansen voor het watersysteem van Voorne-Putten liggen in de voorraad zoet water in het Brielse Meer. Het Brielse Spui biedt goede aanvoermogelijkheden van zoet water voor doorspoeling en verversing van de polders in Voorne-Putten.

Als knelpunten voor het stedelijk gebied gelden:

- Door de toename van verhard oppervlak neemt de afvoerbelasting op stedelijke watersystemen toe;
- Bij vervuilende functies als industrie, glastuinbouw en wegen worden schoon- en vuilwaterstromen onvoldoende gescheiden.

Het waterstreefbeeld 2050 voor "Duurzaam stedelijk waterbeheer" is als volgt geformuleerd: binnen het stedelijke waterbeheer is het bereiken van een goede waterkwaliteit een belangrijke doelstelling. Hiervoor is het noodzakelijk om over voldoende water te beschikken voor doorspoeling. De waterkwaliteit binnen het stedelijke gebied wordt bepaald door duurzaam waterbeheer en inrichting. Hierbij zijn belevingswaarden, het verbeteren van ecologische potenties, recreatiemogelijkheden en eenvoudig beheer en beleid leidende thema's. Bij nieuw stedelijk gebied nemen piekafvoeren niet toe ten opzichte van de situatie voor de functiewijziging, en wordt voldoende open water gerealiseerd voor waterberging (10% van de toegevoegde verharding).

#### **Leidraad toetsing regionale watersystemen met betrekking tot wateroverlast**

De provincies Zuid-Holland, Utrecht en Noord-Holland hebben gezamenlijke de Leidraad toetsing regionale watersystemen met betrekking tot wateroverlast opgesteld (2004). In regionaal verband worden aanvullend aan de NBW-normen locatiespecifieke criteria gehanteerd ter voorkoming van wateroverlast. Het waterschap Hollandse Delta toetst het watersysteem eveneens op het criterium geen stijging van de waterspiegel boven de laagste overstortdrempel bij een bui(enreeks) die statisch eenmaal per twee jaar voorkomt.

#### **Gemeentelijk rioleringsplan**

In 2003 is het tweede gemeentelijk rioleringsplan opgesteld. Het tweede GRP kenmerkt zich door een gedetailleerde invulling van de sanering van ongerioleerde lozingen in het buitengebied en de renovatie van de riolering. Daarnaast biedt het mogelijkheden de vuilemissie verder te verminderen. Met name het 'anders' omgaan met hemelwater in bestaand en nieuw stedelijk gebied door, waar mogelijk, hemelwater af te koppelen van het rioolstelsel. Tevens kan hiermee bespaard worden op kosten van riooltechnische en zuiveringstechnische werken. Het afkoppelplan maakt onderdeel uit van het Waterplan Brielle.

#### **Waterplan Brielle**

In het Waterplan van Brielle (2006) is de gemeenschappelijke visie van het waterschap Hollandse Delta en de gemeente Brielle op het stedelijke watersysteem beschreven. In het waterplan worden drie deelgebieden onderscheiden:

- De woonwijken;
- De vesten en de oude binnenstad;
- De Brielse Spui.

Voor alle drie de deelgebieden wordt een basisstreefbeeld nagestreefd. Bij dit streefbeeld voldoet het oppervlaktewatersysteem aan de basiseisen voor waterkwantiteit en –kwaliteit, is het geschikt voor een gevarieerd waterleven en draagt het bij aan een positieve waardering door de bewoners. Aanvullende streefbeelden zijn er geformuleerd voor woonwijken, de Brielse vesten en de Brielse Spui.

De in het waterplan genoemde streefbeelden en doelstellingen zijn de vertaling van het algemene waterbeleid in concrete opgaven en maatregelen. Het waterplan geeft hierdoor richting aan de invulling voor de watertoetsen bij de verschillende bestemmingsplannen.

#### **Doorwerking planlocaties**

#### *Dorpsdijk 39a*

Er is reeds sprake van een woonperceel. Met deze herziening wordt het bouwvlak gesplitst zodat ook hier een vrijstaande woning (met bijgebouw en oprit) gerealiseerd kan worden. De toename van verhard oppervlak blijft onder de drempel voor eenmalige vrijstelling van compensatieplicht (aaneengesloten 500 m² verharding). De nieuwe woning kan worden aangesloten op het bestaande rioleringsstelsel. Hemelwater en afvalwater dienen gescheiden te blijven. Er is geen oppervlaktewater aanwezig op het nieuwe woonperceel.

#### *Hogeweg 8*

Dit bestemmingsplan voorziet in een nieuwe bedrijfsloods en het vergroten van het bestaande bouwvlak voor de bedrijfswoning ten behoeve van de sloop en nieuwbouw van de woning. De nieuwe bedrijfsloods kan niet voldoen aan de norm voor vrijstelling van de compensatieplicht. Aan de hand van het definitieve ontwerp van de loods en inrichting van het perceel dient te compensatieopgave te worden bepaald. Dit zal in het kader van de omgevingsvergunning voor de bouwwerkzaamheden worden uitgevoerd. Tevens wordt de watergang op het perceel verplaatst. Daarom wordt het definitieve plan vroegtijdig aan het waterschap voorgelegd en wordt gezamenlijk de watercompensatie bepaald. Voor de bestemmingsplanprocedure vormt dit aspect geen belemmering.

Het verruimen van het bouwvlak en de sloop en herbouw van de bedrijfswoning heeft slechts een zeer kleine toename van het verhard oppervlakte tot gevolg. Hier zijn geen compensatieverplichtingen aan verbonden.

#### *Hogeweg 1b*

Dit bestemmingsplan voorziet in een functiewijziging van het perceel. Er worden geen nieuwe ruimtelijke ingrepen mogelijk gemaakt waardoor de verharding en (afvalwater)verwerking op het perceel onveranderd blijft.

#### *Achterdijk 19*

Dit bestemmingsplan voorziet in een functiewijziging van het perceel met als uiteindelijke doel de aanwezige bebouwing en erfverharding te saneren. De wijziging is dan van positieve invloed op het watersysteem.

#### **4.5 Bodem**

Bij de verkenning van de mogelijkheden om nieuwe functies in een gebied te realiseren dient de bodemkwaliteit te worden betrokken. Inzicht in eventuele beperkingen aan het bodemgebruik (i.v.m. milieuhygiënische risico's voor mens, plant en dier) is noodzakelijk om te beoordelen of de grond geschikt is voor de beoogde functie.

#### **Doorwerking planlocaties**

#### *Dorpsdijk 39a*

In het verleden is er verontreiniging in de bodem ter plaatse van Dorpsdijk 39a aangetroffen. De verontreiniging is gesaneerd en daar is een evaluatierapport voor opgesteld. Deze is als bijlage bij dit bestemmingsplan opgenomen. De bodemkwaliteit vormt derhalve geen belemmering voor de realisatie van een woning op dit perceel.

#### *Hogeweg 8*

Dit bestemmingsplan voorziet in een nieuwe bedrijfsloods. De bedrijfsloods wordt op een agrarisch perceel gesitueerd, de bestemming wordt daarvoor gewijzigd. Een nader onderzoek is noodzakelijk is om te bepalen of de bodemkwaliteit geschikt is voor de nieuwe functie. Dit onderzoek zal in het kader

van de omgevingsvergunning voor de bouwwerkzaamheden worden uitgevoerd. Voor de bestemmingsplanprocedure vormt dit aspect geen belemmering.

#### *Hogeweg 1b*

Dit bestemmingsplan voorziet enkel in een functiewijziging van het perceel van bedrijf naar wonen. Ondanks dat de locatie al geruime tijd in gebruik is als woonperceel is er sprake van een gevoeligere bestemming ten opzichte van het huidige bestemmingsplan. Op verzoek van de gemeente Brielle heeft de Milieudienst Rijnmond een adviesbrief in het kader van de bodemkwaliteit opgesteld. De adviesbrief is als bijlage bij dit bestemmingsplan opgenomen, hier volgen enkel de conclusies van Milieudienst Rijnmond.

In 1999 is op de locatie een bodemonderzoek uitgevoerd dat voldoet aan de wettelijke eisen die destijds golden. Hoewel er geen recent bodemonderzoek is uitgevoerd, is de uitvoering van een nieuw bodemonderzoek niet noodzakelijk, aangezien er uit de archieven van de DCMR geen aanwijzingen naar voren zijn gekomen dat er sinds de uitvoering van het bodemonderzoek in 1999 activiteiten op de locatie hebben plaatsgevonden die kunnen hebben geleid tot bodemverontreiniging. De bodemkwaliteit vormt derhalve geen belemmering voor de bestemmingswijziging.

#### *Achterdijk 19*

Dit bestemmingsplan voorziet in een functiewijziging van het perceel van wonen naar agrarisch gebruik. Dat betekent dat de functie niet gevoeliger wordt en er gezien het huidige gebruik geen verontreiniging is te verwachten. De bodemkwaliteit vormt geen belemmering voor de nieuwe functie.

### **4.6 Bedrijven en milieuzonering**

Om te komen tot een ruimtelijk relevante toetsing van bedrijfsvestigingen op milieuhygiënische aspecten wordt het begrip milieuzonering gehanteerd. Onder milieuzonering wordt verstaan een voldoende ruimtelijke scheiding tussen enerzijds milieubelastende bedrijven of inrichtingen en anderzijds milieugevoelige gebieden zoals woonwijken. Om het begrip hanteerbaar te maken is gebruik gemaakt van de publicatie 'Bedrijven en milieuzonering van de VNG3 . In de tabel behorende bij de publicatie 'Bedrijven en milieuzonering' van de VNG, zijn functies opgenomen die zijn ingedeeld in milieucategorieen, waarbij per functie is aangegeven wat de indicatieve afstand tot een rustige woonwijk dient te zijn (de zogenaamde afstandentabel). Deze afstanden kunnen als basis worden gehanteerd, maar zijn indicatief. Er kan (enigszins) van afgeweken worden in situaties waarin geen sprake is van een rustige woonwijk, of waar door onderzoek is aangetoond dat geen sprake is van een overbelaste situatie. In het algemeen wordt door middel van het aanbrengen van een zonering tussen bedrijvigheid en woonbebouwing de overlast ten gevolge van de bedrijfsactiviteiten zo laag mogelijk gehouden. De VNGbrochure gaat uit over het algemeen uit van twee omgevingstypen: een rustige woonwijk of gemengd gebied. Wanneer sprake is van een gemengd gebied mogen de afstandseisen met één categorie worden teruggebracht.

<sup>3</sup> Bedrijven en milieuzonering, editie 2009

#### **Doorwerking planlocaties**

#### *Dorpsdijk 39a*

Er is reeds sprake van een woonperceel. Met deze herziening wordt een bouwvlak gesplitst zodat ook hier een vrijstaande woning gerealiseerd kan worden. De omgeving van de planlocatie kan getypeerd worden als rustige woonwijk. Ten noorden van de planlocatie ligt een agrarisch bouwvlak met een bedrijfsloods. Hier is het bedrijf "Transportbedrijf Poldervaart Vierpolders BV" gevestigd. De bedrijfsactiviteiten beperken zich tot het transport van tomaten en spruitjes door twee vrachtwagens, waarvan één permanent bij een tomatenkweker staat. Er worden eveneens geen onderhoudswerkzaamheden uitgevoerd in de loods. De bedrijfsactiviteiten vallen onder milieucategorie 2, met een grootste richtafstand van 30 meter. De afstand tussen het bouwvlak van het bedrijf en het bouwvlak van de planlocatie is ca. 34 meter. Er is daardoor geen sprake van belemmering. Tevens wordt geconcludeerd dat vanwege de beperkte bedrijfsactiviteiten een goed woon- en leefklimaat is gegarandeerd. Overige inrichtingen liggen op afstanden van ca. 120 en 140 meter. Hier zijn bedrijven gevestigd met categorie 2. De grootste richtafstand is 30 meter. Aan deze afstand wordt ruimschoots voldaan, er is derhalve geen sprake van hinder.

#### *Hogeweg 8*

Dit bestemmingsplan voorziet in een nieuwe bedrijfsloods. De bedrijfsloods kan mogelijk tot hinder leiden voor het woonperceel Hogeweg 10. Het tuincentrum is een categorie 2 inrichting met een grootste afstand van 30 meter. Door de ligging in gemengd gebied wordt deze afstand verlaagd naar 10 meter. De werkelijke afstand van de te realiseren loods tot de gevel van de woning is ca. 50 meter. Er is derhalve geen sprake van belemmering voor deze functie.

#### *Hogeweg 1b*

Dit bestemminsplan voorziet in de functiewijziging van bedrijf naar wonen. Een woning is een milieugevoelige functie en kan hinder ondervinden van omliggende functies en vice versa. Op het naastgelegen perceel (Hogeweg 1f) is een hoveniersbedrijf aanwezig, dit is een categorie 3.1 inrichting met een grootste richtafstand van 50 meter (voor het aspect geluid). Gezien de aanwezigheid van verschillende functies en een doorgaande weg in en in de nabijheid van de planlocatie is er sprake van een gemengd gebied. De richtafstanden kunnen derhalve met één stap verlaagd worden. De grootste richtafstand is derhalve 30 meter. De werkelijke afstand van de woning op het perceel Hogeweg 1b tot de perceelsgrens van het hoveniersbedrijf is ca. 25 meter. Er wordt niet direct aan de richtafstand voldaan waardoor er mogelijk sprake is van hinder met betrekking tot het aspect geluid. Echter, er is sprake van een wijziging van een bedrijfswoning naar een reguliere woning. Een bedrijfswoning kan geen hinder ondervinden van de bedrijfsactiviteiten op het eigen perceel, maar is wel een gevoelig object voor omliggende bedrijvigheid. Dit betekent dat er al sprake is van een bestaande gevoelige situatie waar het hoveniersbedrijf rekening mee moet houden. De bestemmingswijziging naar wonen leidt dan ook niet tot een nieuwe situatie.

Daarnaast is aan de overzijde van de Hogeweg het tuincentrum Hogeweg 8 aanwezig. Het tuincentrum is een categorie 2 inrichting met een grootste afstand van 30 meter. Door de ligging in gemengd gebied wordt deze afstand verlaagd naar 10 meter. De werkelijke afstand van de woning op het perceel Hogeweg 1b tot de perceelsgrens van het tuincentrum is ca. 26 meter. Er is derhalve geen sprake van belemmering voor deze functie.

Dit bestemminsplan voorziet in de functiewijziging van wonen naar agrarisch gebruik, er wordt geen bouwvlak opgenomen binnen de agrarische bestemming. Het is derhalve niet aannemelijk dat het toekomstige gebruik tot hinder leidt.

## **4.7 Kabels en leidingen**

Op 3 oktober 2005 is door VROM, directoraat-generaal Milieu, directeur Stoffen, afvalstoffen en straling, een advies uitgebracht waarin is aangegeven hoe om te gaan met ontwikkelingen nabij hoogspanningslijnen.

Dit advies stelt dat bij de vaststelling van nieuwe bestemmingsplannen, dan wel bij wijzigingen in bestaande bestemmingsplannen, zo veel als redelijkerwijs mogelijk is, moet worden voorkomen dat er nieuwe situaties ontstaan waarbij kinderen langdurig verblijven in een gebied rond de bovengrondse hoogspanningslijnen. Uitgangspunt is dat er zo min mogelijk nieuwe situaties mogen ontstaan waarbij kinderen langdurig worden blootgesteld aan elektromagnetische velden boven een bepaalde grens. Die grens ligt op een magneetveld van gemiddeld 0,4 microtesla per jaar. Het gebied waarbinnen deze waarde kan worden overschreden, wordt de specifieke zone genoemd. Concreet adviseert VROM om geen nieuwe woningen te bouwen binnen de specifieke zone van hoogspanningslijnen.

Aan de zuidzijde van Vierpolders ligt de hoogspanningslijn "Craayestein – Maasvlakte". Dit is een hoogspanningslijn van TenneT, met een spanning van 380 kV en een indicatieve zone van tweemaal 215 meter. De specifieke zone is 175 meter. Deze is berekend conform de daarvoor geldende richtlijnen en is richting gevend voor de verdere planvorming.

#### **Doorwerking planlocaties**

#### *Dorpsdijk 39a*

Er zijn geen kabels of leidingen in of in de nabijheid van de planlocatie die (planologische) bescherming genieten.

#### *Hogeweg 8*

Door het plangebied loopt de dubbelbestemming Leiding – Riool. Met het opnemen van het bouwvlak voor de nieuwe bedrijfsloods is hier reeds rekening mee gehouden.

#### *Hogeweg 1b*

Over een gedeelte van het plangebied loopt de dubbelbestemming Leiding – Riool. Deze dubbelbestemming is overgenomen in dit bestemmingsplan.

De planlocatie ligt onder de hoogspanningsleiding 'Craayestein-Maasvlakte' van TenneT, met een spanning van 380 kV. Om deze reden wordt de aanwezige woning gesaneerd en de bestemming gewijzigd naar 'Agrarisch'. Ter plaatse geldt de dubbelbestemming Leiding – Hoogspanningsverbinding. Deze dubbelbestemming is overgenomen in dit bestemmingsplan.

## **4.8 Akoestiek**

In de Wet geluidhinder (Wgh) is vastgesteld dat, indien in het plangebied geluidgevoelige functies (zoals woningen) zijn voorzien binnen de invloedssfeer van (weg)verkeerslawaai, akoestisch onderzoek uitgevoerd dient te worden bij vaststelling of herziening van het bestemmingsplan. Dit geldt voor alle straten en wegen, met uitzondering van:

- wegen die in een als 'woonerf' aangeduid gebied liggen;
- wegen waarvoor een maximumsnelheid van 30 km/uur geldt.

#### **Doorwerking planlocaties**

#### *Dorpsdijk 39a*

Dit bestemmingsplan maakt één geluidgevoelige functie mogelijk binnen de planlocatie. Op de wegen in de omgeving van de woning geldt een maximumsnelheid van 30 km/uur. De woningen zijn dan ook gelegen buiten de geluidzones van wegen. Akoestisch onderzoek is niet nodig en het aspect geluid vormt geen belemmering. Wel moet sprake zijn van een goed woon- en leefklimaat. De gemeente Brielle heeft verkeersmetingen uitgevoerd ter hoogte van de Dorpsdijk 32 waaruit blijkt dat de Dorpsdijk een gemiddelde etmaalintensiteit van (slechts) 515 motorvoertuigbewegingen per etmaal heeft. In combinatie met asfalt als wegdektype is het aannemelijk dat er sprake is van een goed woon- en leefklimaat. Tevens heeft de gemeente Brielle maatregelen genomen om de snelheid op de Dorpsdijk te beperken, zo zijn de belijning op de kruisingsvlakken aangepast, zijn er versmallingen geplaatst en zijn de voorrangsregelingen afgeschaft. Gezien het voorgaande is het aannemelijk te veronderstellen dat er ter plaatse van de planlocatie sprake is van een acceptabel woon- en leefklimaat.

#### *Hogeweg 8*

Dit bestemmingsplan maakt het mogelijk de bestaande bedrijfswoning te slopen en een nieuwe bedrijfswoning te realiseren. Het nieuwe bouwvlak is daarbij aan de noordzijde wat groter dan het bestaande bouwvlak. Er is reeds sprake van een geluidsgevoelig object die weliswaar (beperkt) vergroot wordt herbouwd maar daardoor wel aan de huidige eisen van het bouwbesluit kan voldoet. Het woonen leefklimaat zal ten opzichte van de huidige situatie dan ook niet verslechteren.

#### *Hogeweg 1b*

Dit bestemmingsplan maakt de wijziging van bedrijf naar wonen mogelijk waarbij een bestaande bedrijfswoning wordt gewijzigd naar een reguliere woning. Een bedrijfswoning is volgens de Wet geluidhinder reeds aan te merken als geluidgevoelig object. Met dit bestemmingsplan is er derhalve geen sprake van een nieuwe situatie in het kader van de Wet geluidhinder. De Wet geluidhinder legt geen restricties aan deze ontwikkeling.

Dit bestemmingsplan maakt de wijziging van wonen naar agrarisch mogelijk waarbij een bestaand geluidgevoelig object wordt gesaneerd. In de toekomstige situatie zijn geen geluidgevoelige objecten aanwezig op de planlocatie. De Wet geluidhinder legt geen restricties aan deze ontwikkeling.

### **4.9 Verkeer en parkeren**

Het toevoegen of veranderen van een functie heeft in veel gevallen een effect op het aantal verkeersbewegingen en de parkeerbehoefte. Het is daarom van belang om te kijken welke veranderingen er op treden en of dit een effect heeft op de verkeersgeneratie en de parkeerbehoefte. Uitgangspunt van gemeente Brielle is dat de parkeerbehoefte van een nieuwe ontwikkeling op eigen terrein wordt gerealiseerd.

#### **Doorwerking planlocaties**

#### *Dorpsdijk 39a*

Door het splitsen van het bouwvlak maakt dit bestemmingsplan één vrijstaande woning op de planlocatie mogelijk. Binnen de planlocatie is meer dan voldoende ruimte om te voorzien in de parkeerbehoefte van de woning. Daarnaast zal de Dorpsdijk de verkeersbewegingen van een extra woning gemakkelijk kunnen verwerken.

#### *Hogeweg 8*

De te realiseren bedrijfsloods heeft beperkte invloed op het aantal verkeersbewegingen en de parkeerbehoefte van het bedrijf. De te realiseren bedrijfsloods leidt tot een optimalisering van het bedrijfsproces op de locatie, er wordt geen extra verkoopruimte gerealiseerd. De verkeersaantrekkende werking zal daardoor minimaal zijn.

#### *Hogeweg 1b*

Er vindt enkel een bestemmingswijziging plaats. De feitelijke situatie op het perceel en het feitelijke gebruik van de bebouwing wijzigt niet. Deze ontwikkeling heeft dan ook geen invloed op het verkeer en parkeren.

#### Achterdijk 19

Door het saneren van de bestaande woning komen de bijbehorende verkeersgeneratie en parkeeropgave te vervallen.

## **4.10 Luchtkwaliteit**

De hoofdlijnen voor regelgeving rondom luchtkwaliteitseisen staan beschreven in de Wet milieubeheer (hoofdstuk 5 Wm). Bij de start van nieuwe bouwprojecten moet onderzocht worden of het effect van een nieuw initiatief relevant is voor de luchtkwaliteit. Een nieuw initiatief is niet relevant als aannemelijk kan worden gemaakt dat de luchtkwaliteit "niet in betekenende mate" aangetast wordt. Daartoe is

een algemene maatregel van bestuur 'Niet in betekenende mate' (Besluit NIBM) en een ministeriële regeling NIBM (Regeling NIBM) vastgesteld waarin de uitvoeringsregels vastgelegd zijn die betrekking hebben op het begrip NIBM.

In de Regeling NIBM is een lijst met categorieën van gevallen (inrichtingen, kantoor- en woningbouwlocaties) opgenomen die niet in betekende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Ook als het bevoegd gezag op een andere wijze, bijvoorbeeld door berekeningen, aannemelijk kan maken dat het geplande project NIBM bijdraagt, kan toetsing van de luchtkwaliteit achterwege blijven.

#### **Conclusie**

De in dit bestemmingsplan opgenomen ontwikkeling valt onder de in de regeling NIBM opgenomen lijst met categorieën van gevallen (de realisatie van 1.500 woningen). De ontwikkelingen die met dit bestemmingsplan mogelijk worden gemaakt zijn dan ook niet in betekende mate van invloed op de omgeving. Dat betekent, dat een luchtkwaliteitonderzoek niet noodzakelijk is en er voor wat betreft luchtkwaliteit geen belemmeringen zijn voor de voorgestane ontwikkeling.

### **4.11 Externe veiligheid**

Bij het opstellen en wijzigen van bestemmingsplannen moet rekening worden gehouden met het aspect externe veiligheid. In dit kader is het van belang te onderzoeken of er in of in de nabijheid van het plangebied voor externe veiligheid relevante inrichtingen en transportroutes aanwezig zijn. Voor deze beoordeling is gebruik gemaakt van de door de DCMR uitgevoerde risico-inventarisatie voor de veiligheidsvisie van de gemeente Brielle (2010/2011).

#### *Inrichtingen*

Uit de risico-inventarisatie voor de veiligheidsvisie blijkt dat binnen het plangebied en in de omgeving van het plangebied geen inrichtingen zijn gelegen die vanwege hun bedrijfsactiviteiten zodanige risico's met zich meebrengen dat zij relevant zijn voor het onderhavige bestemmingsplan.

#### *Transport*

Uit de risico-inventarisatie voor de veiligheidsvisie blijkt dat binnen het plangebied en in de omgeving van het plangebied de transportmodaliteiten buisleidingen en wegtransport relevant zijn.

#### *Buisleidingen*

Per 1 januari 2011 is het Besluit externe veiligheid buisleidingen (Bevb) van kracht geworden. In het Bevb worden plaatsgebonden risicocontouren en groepsrisicoverantwoording gedefinieerd voor buisleidingen met gevaarlijke stoffen. In het Bevb is sprake van twee groepen buisleidingen te weten aardgasleidingen en leidingen voor het transport van aardolieproducten.

Nabij het plangebied zijn twee voor externe veiligheid relevante buisleidingen gelegen. Het gaat hierbij om twee hoge druk aardgasleidingen (A624 – 36"/80 bar en A536 – 36"/66 bar).

#### Hoge druk aardgasleidingen

In het Besluit externe veiligheid buisleidingen is opgenomen dat ten behoeve van het onderhoud ten minste vijf meter aan weerszijden van deze buisleidingen (gemeten vanuit het hart van de buisleiding) vrijgehouden moet worden van bebouwing.

Geen van de hoge druk aardgasleidingen heeft een PR 10-6 contour. Het plaatsgebonden risico van de hoge druk aardgasleidingen is dan ook niet van belang voor het plangebied.

Het invloedsgebied waarbinnen het groepsrisico verantwoord moet worden en het gebied waarbinnen de populatie meegenomen moet worden bedraagt voor de Nederlandse Gasunie leidingen:

- A-536: 420 meter;
- A-624: 460 meter.

Door de Nederlandse Gasunie zijn in augustus 2009 in opdracht van de gemeente Brielle voor het gehele tracé van deze leidingen berekeningen uitgevoerd. Uit deze berekeningen blijkt dat het leidingdeel ten zuiden van Brielle bepalend is voor de omvang van het groepsrisico. Hier is een groepsrisico (GR) berekend van respectievelijk 0,07 en 0,02 maal de oriënterende waarde.

#### *Wegtransport*

Voor het transport van gevaarlijke stoffen over de weg is de circulaire Risiconormering vervoer gevaarlijke stoften (cRNVGS), (Staatscourant 4 augustus 2004, nr.147) van belang.

Met deze circulaire hebben de toenmalige ministers van Verkeer en Waterstaat en Binnenlandse Zaken en Koninkrijksrelaties en de Staatssecretaris van Volkshuisvesting, Ruimtelijke Ordening en Milieubeheer hun beleid bekend gemaakt over de afweging van veiligheidsbelangen die een rol spelen bij het vervoer van gevaarlijke stoften in relatie tot de omgeving. De circulaire sluit zoveel mogelijk aan bij het Bevi; dit geldt met name ook voor de wijze waarop met een toename van het groepsrisico wordt omgegaan bij vervoersomgevings/RO-besluiten. In 2010 is de circulaire herzien en is tevens aansluiting gezocht bij het Basisnet Weg, -Water en -Spoor. Het Basisnet Weg, Water en Spoor beoogt voor de lange termijn (2020, met uitloop naar 2040) aan de gemeenten duidelijkheid te bieden over de maximale risico's die het transport van gevaarlijke stoffen mag veroorzaken. Die maximaal toelaatbare risico's worden met de bijbehorende risicozones voor alle relevante spoor, weg- en vaarwegtrajecten in tabellen vastgelegd. Zo weten de gemeenten waar ze kunnen bouwen en ontstaan er geen veiligheidsproblemen door (onverwachte) groei van het transport van gevaarlijke stoffen. Daarnaast wordt er in het Basisnet ruimte geschapen voor de groei van het transport van gevaarlijke stoffen; de risicoruimte die het transport krijgt toebedeeld is gebaseerd op de vervoersprognoses voor het jaar 2020. Hierdoor wordt voorkomen dat er direct nieuwe veiligheidsknelpunten ontstaan. Het een en ander is nu ook tijdelijk vastgelegd in de cRNVGS.

In de circulaire is vastgelegd dat er in principe geen beperkingen aan het ruimtegebruik worden gesteld in het gebied dat op meer dan 200 meter van een route of tracé ligt. In 2012 zal de circulaire naar verwachting worden vervangen door het Besluit transportroutes externe veiligheid (Btev). De cRNVGS zal dan komen te vervallen. Het Btev is de "tegenhanger" van het Bevi, voor de transporten van gevaarlijke' stoffen. Het Btev zal het wettelijk kader vormen voor het Basisnet Weg, Water, en -

Spoor. In het Btev zal worden vastgelegd dat deze groepsrisicoverantwoording uitsluitend noodzakelijk is voor zover een ruimtelijke ontwikkeling binnen 200 meter van een transportroute ligt.

Op basis van de circulaire is voor bestaande situaties de grenswaarde voor het plaatsgebonden risico ter plaatse van kwetsbare en beperkt kwetsbare objecten 10-5 per jaar en de streefwaarde 10-6 per jaar. In nieuwe situaties is de grenswaarde voor het plaatsgebonden risico ter plaatse van kwetsbare objecten 10-6 per jaar; voor beperkt kwetsbare objecten in nieuwe situaties geldt een richtwaarde van 10-6 per jaar. Op basis van de circulaire geldt bij een overschrijding van de oriëntatiewaarde voor het groepsrisico of een toename van het groepsrisico een verantwoordingsplicht. Deze verantwoordingsplicht geldt zowel in bestaande als in nieuwe situaties.

#### N57

Voor het onderhavige bestemmingsplan is de N57 relevant. De N57 is opgenomen in het basisnet en heeft voor het tracé N218/Nieuwehoorn een veiligheidsafstand van 12 meter gemeten vanaf het midden van de weg.

Het invloedsgebied waarbinnen het groepsrisico dient te worden berekend, wordt bepaald door het transport van categorie GF3 en is 325 meter. Daarbij is uitgegaan van 1.50.0 GF3 transporten, gebaseerd op de maximale gebruiksruimte zoals opgenomen in het Basisnet. Aan de hand van deze vervoercijfers is met het berekeningsprogramma RBM-II het groepsrisico berekend. De oriëntatiewaarde wordt niet door het groepsrisico overschreden.

#### **Doorwerking planlocaties**

#### *Dorpsdijk 39a*

Dit bestemmingsplan maakt een woning op de planlocatie mogelijk. De planlocatie ligt buiten het invloedsgebied van de N57 maar binnen het invloedsgebied van de gasleidingen. Dit betekent dat er een verantwoording van het groepsrisico plaats moet vinden. In het kader van de omgevingsvergunning voor de bouwwerkzaamheden moet de verantwoording plaats vinden. Voor de bestemmingsplanprocedure vormt dit geen belemmering.

#### *Hogeweg 8*

Dit bestemmingsplan maakt een bedrijfsloods op de planlocatie mogelijk, dit heeft geen gevolgen voor de personendichtheid op de planlocatie. De planlocatie ligt verder buiten het invloedsgebied van de gasleidingen maar binnen het invloedsgebied van de N57 (250 meter. Echter, omdat de Hogeweg 8 op meer dan 200 m is gelegen en de personendichtheid niet toeneemt is een verantwoording van het groepsrisico niet noodzakelijk. Het aspect externe veiligheid is niet van belang voor deze planlocatie.

#### *Hogeweg 1b*

Dit bestemmingsplan voorziet enkel in de functiewijziging van het perceel. De bedrijfsbestemming wordt een woonbestemming waardoor de bedrijfswoning in gebruik wordt genomen als reguliere woning. De bedrijfsactiviteiten op het perceel zijn al enkele jaren gestaakt. De planlocatie ligt buitenbuiten het invloedsgebied van de gasleidingen maar binnen het invloedsgebied van de N57 (250 meter. Echter, omdat de Hogeweg 1b op meer dan 200 m is gelegen en de personendichtheid niet toeneemt is een verantwoording van het groepsrisico niet noodzakelijk. Het aspect externe veiligheid is niet van belang voor deze planlocatie.

#### *Achterdijk 19*

De woonbestemming wordt gewijzigd naar agrarisch gebruik en de woning wordt gesaneerd. In de toekomstige situatie verblijven geen personen meer op de planlocatie. Het aspect externe veiligheid is derhalve niet van belang.

### **4.12 M.e.r.-plicht**

Dit bestemmingsplan is uitsluitend bedoeld om omissies in het geldende bestemmingsplan te herstellen, de passages over de beleidskaders te actualiseren en een gewenste ontwikkelingen mogelijk te maken. Dit kan leiden tot een m.e.r.(beoordelings)-plicht. Of een m.e.r.-procedure of m.e.r-beoordeling noodzakelijk is, hangt af van het feit of de activiteit (voorgenomen ontwikkeling) is opgenomen in lijst C en D van het Besluit m.e.r. en zo ja of de ontwikkeling de drempelwaarden uit lijst C en D van het Besluit m.e.r. overschrijdt.

#### *Doorwerking plangebied*

#### *Dorpsdijk 39a*

Er is reeds sprake van een woonperceel. Met deze herziening wordt een bouwvlak gesplitst zodat ook hier een vrijstaande woning gerealiseerd kan worden. De voorgenomen activiteit (realiseren van één vrijstaande woning) komt niet voor in Bijlage D van Besluit m.e.r.. Een vormvrije m.e.r. beoordeling is voor deze ontwikkeling derhalve niet aan de orde, dit betekent dat ook het opstellen van een aanmeldingsnotitie en het nemen van een besluit door het bevoegd gezag of er sprake is van een m.e.r. plicht niet noodzakelijk is.

#### *Hogeweg 8*

Dit bestemmingsplan voorziet in een nieuwe bedrijfswoning en bedrijfsloods. De voorgenomen activiteit (realiseren van 1 bedrijfswoningen en een bedrijfsloods) komt niet voor in Bijlage D van Besluit m.e.r.. Een vormvrije m.e.r. beoordeling is voor deze ontwikkeling derhalve niet aan de orde, dit betekent dat ook het opstellen van een aanmeldingsnotitie en het nemen van een besluit door het bevoegd gezag of er sprake is van een m.e.r.-plicht niet noodzakelijk is.

#### *Hogeweg 1b*

Dit bestemmingsplan voorziet enkel in de functiewijziging van het perceel. De bedrijfsbestemming wordt een woonbestemming conform het feitelijke gebruik. De voorgenomen activiteit (realiseren van één vrijstaande woning) komt niet voor in Bijlage D van Besluit m.e.r.. Een vormvrije m.e.r. beoordeling is voor deze ontwikkeling derhalve niet aan de orde, dit betekent dat ook het opstellen van een aanmeldingsnotitie en het nemen van een besluit door het bevoegd gezag of er sprake is van een m.e.r.-plicht niet noodzakelijk is.

Dit bestemmingsplan voorziet enkel in de functiewijziging van het perceel. De woonbestemming wordt gewijzigd ten behoeve van agrarisch gebruik. De voorgenomen activiteit komt niet voor in Bijlage D van Besluit m.e.r.. Een vormvrije m.e.r. beoordeling is voor deze ontwikkeling derhalve niet aan de orde, dit betekent dat ook het opstellen van een aanmeldingsnotitie en het nemen van een besluit door het bevoegd gezag of er sprake is van een m.e.r.-plicht niet noodzakelijk is.

## **5. JURIDISCHE TOELICHTING**

## **5.1 Algemene opzet**

#### **Inleiding**

Het bestemmingsplan is een juridisch plan dat bindend is voor de burgers en voor de overheid. In dit hoofdstuk wordt een toelichting gegeven op de juridische opzet van het bestemmingsplan als uitwerking van het wettelijke en het beleidskader in het juridische gedeelte van het bestemmingsplan, namelijk de verbeelding en de regels. Het voorliggende bestemmingsplan bestaat uit de volgende onderdelen:

#### *De toelichting*

In de toelichting worden onder meer het beleidskader, de visie op het buitengebied en de uitwerking van de visie in de concrete thema's de beleidskeuzen beschreven. De toelichting is juridisch niet bindend.

#### *De regels*

Deze regels bevatten de bouw- en gebruiksregels binnen de verschillende bestemmingen. Bovendien kunnen verboden zijn opgenomen. Daarnaast zijn bevoegdheden opgenomen om door middel van een omgevingsvergunning af te wijken van het bestemmingsplan en tevens zijn wijzigingsbevoegdheden opgenomen om het plan de benodigde flexibiliteit te geven.

#### *De verbeelding*

Op de verbeelding zijn de bestemmingen en de waarden (zoals natuur- en landschappelijke, archeologische en cultuurhistorische waarden) opgenomen die kenmerkend zijn voor het gebied. Voor de categorieën waarbij bebouwing voorkomt, zijn op de verbeelding tevens bouwvlakken en eventueel aanduidingen opgenomen over bijvoorbeeld de maximaal te bebouwen oppervlakte. In de desbetreffende regels wordt daarnaar verwezen. De verbeelding en de regels zijn niet los van elkaar te zien en vormen gezamenlijk het juridisch bindende deel van het bestemmingsplan

#### **De opzet van de herziening**

Voorliggend bestemmingsplan betreft een gedeeltelijke herziening van het geldende bestemmingsplan 'Vierpolders' (moederplan). Hierdoor is sprake van een afwijkende opzet in vergelijking bij een 'regulier' bestemmingsplan. Voor het opstellen van herzieningen zijn geen standaarden voorhanden. Gekozen is voor een systematiek, waarin uitsluitend de gewijzigde regels en de gewijzigde onderdelen op de verbeelding worden weergegeven. Met de gekozen opzet van de herziening wordt beoogd om in één oogopslag duidelijk te maken welke wijzigingen ten opzichte van het moederplan 'Vierpolders hebben plaatsgevonden.

Voor het inzichtelijk krijgen van de geldende situatie binnen het plangebied is het noodzakelijk om naast deze herziening ook het geldende bestemmingsplan 'Vierpolders' (moederplan) te raadplegen; er ontstaat geen compleet overzicht van de nieuwe geldende situatie.

In de voorliggende herziening zijn voor de meeste bestemmingen geen wezenlijke inhoudelijke wijzigingen opgenomen. Kort samengevat bestaat de herziening van het bestemmingsplan immers uitsluitend uit het herstellen van omissies en enkele ambtshalve wijzigingen. Qua systematiek en inhoud wordt derhalve grotendeels aangesloten bij het bestemmingsplan 'Vierpolders'. Voorts voldoet het bestemmingsplan aan de Standaard Vergelijkbare BestemmingsPlannen 2012 (SVBP).

## **5.2 Verbeelding**

#### **Bestemmingen**

Op de verbeelding zijn de bestemmingen onderscheiden. De bestemmingen zijn afgeleid uit het gebruik (de aanwezige functies) en de aan een gebied toegekende waarde. De bestemmingen vormen het kader van het plan, waarvan in beginsel niet mag worden afgeweken. Zoals eerder aangegeven, zijn op de verbeelding uitsluitend de locaties opgenomen waarop wijzigingen ten opzichte van het moederplan 'Vierpolders' zijn doorgevoerd.

#### **Aanduidingen**

In het plan zijn diverse aanduidingen opgenomen, waarbij onderscheid wordt gemaakt in functieaanduidingen, bouwaanduidingen en maatvoeringsaanduidingen.

Functieaanduidingen zijn beperkt tot één bestemmingsvlak of een gedeelte daarvan en vertegenwoordigen logischerwijs een functie. Hiermee zijn de specifieke functies aangeduid, zoals een landschapselement, aardappelbewaarloods of ontsluiting. Deze dienen ter differentiatie binnen een bepaalde bestemming.

Daarnaast zijn ook bouwaanduidingen op de verbeelding aangegeven. Deze aanduidingen geven bijvoorbeeld specifiek toegestane bebouwing aan. Met bouwaanduidingen is voor een aantal locaties ook maatwerk opgenomen (bestaande legale hulpgebouwen, etc.).

De maatvoeringsaanduidingen die op de verbeelding zijn weergegeven, geven de verschillende maten aan met betrekking tot hoogtes, oppervlaktes, aantallen, etc.

## **5.3 Regels**

#### **De systematiek van de regels**

De systematiek van regels wijkt, gelet op de specifieke opzet van deze herziening (zie paragraaf 4.1), af van de standaardindeling. In hoofdstuk 1 is geregeld waarop de voorliggende herziening van toepassing is (artikel 1, 'van toepassing verklaring'). De gewijzigde onderdelen van de regels zijn in artikel 2 opgenomen. In hoofdstuk 2 zijn de overgangs- en slotregels opgenomen, die in elk bestemmingsplan opgenomen dienen te worden.

#### **Toelichting op de bestemmingen**

De (bouw- en gebruiksmogelijkheden van de) meeste bestemmingen zijn inhoudelijk niet of nauwelijks gewijzigd. Voor een aantal locaties is een specifieke regeling op maat opgenomen. Dit betreft met name in het verleden verleende vergunningen voor gebouwen. Voor deze locaties is de bestaande situatie als zodanig bestemd, zonder uitbreiding van de bouwmogelijkheden.

## **6. ECONOMISCHE UITVOERBAARHEID**

De uitvoering van de ontwikkeling is volledig voor rekening en risico van de particuliere initiatiefnemers (locaties Dorpsdijk 39a, Hogeweg 8). Ter plaatse van de locatie Hogeweg 1b gaat het enkel om een functiewijziging en ter plaatse van de locatie Achterdijk 19 geldt een sloopreling van de Rijksoverheid. Eventuele kosten voor de inrichting en overige voorzieningen en eventuele planschade zijn voor rekening van de initiatiefnemers. De economische uitvoerbaarheid is hiermee in voldoende mate aangetoond.

## **7. MAATSCHAPPELIJKE UITVOERBAARHEID**

## **7.1 Inleiding**

De procedures voor vaststelling van een bestemmingsplan zijn door de wetgever geregeld. Aangegeven is dat tussen gemeente en verschillende instanties overleg over het plan moet worden gevoerd alvorens een ontwerpplan ter visie gelegd kan worden. Bovendien is het noodzakelijk dat belanghebbenden de gelegenheid hebben om hun visie omtrent het plan te kunnen geven. Pas daarna kan de wettelijke procedure met betrekking tot vaststelling van het bestemmingsplan van start gaan.

## **7.2 Inspraak en overleg**

Het Besluit ruimtelijke ordening (artikel 3.1.1) geeft aan dat burgemeester en wethouders bij de voorbereiding van een bestemmingsplan overleg voeren met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Er wordt vooroverleg gevoerd met het Waterschap Hollandse Delta en de provincie Zuid-Holland. Tegelijkertijd wordt het bestemmingsplan ter inzage gelegd voor inspraakreacties.

## **7.3 Procedure**

Het bestemmingsplan Vierpolders, eerste herziening wordt direct als ontwerpbestemmingsplan in procedure gebracht en heeft van 22 juni tot en met 2 augustus 2018 ter inzage gelegen. Na de ter inzagetermijn zijn de zienswijzen verzameld, samengevat en beantwoord. De samenvatting en beantwoording zijn vormgegeven in een nota van zienswijzen die als bijlage aan het bestemmingsplan zijn toegevoegd. Op 18 december 2018 is het bestemmingsplan door de gemeenteraad van de gemeente Brielle vastgesteld. Tijdens de publicatie van het vastgestelde bestemmingsplan zijn er geen beroepen tegen het plan ingediend.

BRO heeft vestigingen in Boxtel | Amsterdam | Tegelen www.bro.nl