xml version\="1\.0" encoding\="UTF\-8"?

Adriaen van Ostadelaan 32: Toelichting

direct naar inhoud van Toelichting

Adriaen van Ostadelaan 32

=========================

Toelichting

-----------

| Plan: | Adriaen van Ostadelaan 32 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0345\.AOstadeln32\-vg01 |

* Toelichting

* Regels

* Vaststellingsbesluit d.d. 23 juni 2016

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

+ 1\.1 Aanleiding en doel

+ 1\.2 Ligging plangebied

+ 1\.3 Vigerend(e) plan(nen)

+ 1\.4 Leeswijzer

* Hoofdstuk 2 BESTAANDE SITUATIE

+ 2\.1 Ruimtelijke en functionele structuur

* Hoofdstuk 3 BELEIDSKADER

+ 3\.1 Rijksbeleid

+ 3\.2 Provinciaal beleid

+ 3\.3 Regionaal beleid

+ 3\.4 Gemeentelijk beleid

* Hoofdstuk 4 PLANBESCHRIJVING

+ 4\.1 Ontwerp

+ 4\.2 Programma van eisen

* Hoofdstuk 5 MILIEU\- EN OMGEVINGSASPECTEN

+ 5\.1 Duurzame verstedelijking

+ 5\.2 Milieu

+ 5\.3 Waterhuishouding

+ 5\.4 Archeologie

+ 5\.5 Cultuurhistorie

+ 5\.6 Groen, natuur en landschap

+ 5\.7 Leidingen

+ 5\.8 Overige aspecten

+ 5\.9 Totaalbeeld aspecten

* Hoofdstuk 6 JURIDISCHE PLANOPZET

+ 6\.1 Inleiding

+ 6\.2 De indeling van de planregels

+ 6\.3 Bestemmingen

* Hoofdstuk 7 FINANCIEEL\-ECONOMISCHE UITVOERBAARHEID

* Hoofdstuk 8 MAATSCHAPPELIJKE UITVOERBAARHEID

* Bijlagen

+ Bijlage 1 Geluidonderzoek

+ Bijlage 2 Spelregels

### Hoofdstuk 1 INLEIDING

#### 1\.1 Aanleiding en doel

Op het perceel Adriaen van Ostadelaan 32 stond tot eind 2015 een schoolgebouw. Na het gereedkomen van de unielocatie van het CSV/ROC A12 aan de Sportlaan is het gebouw leeg komen te staan. Er bestond geen behoefte aan een een voortgezet gebruik voor onderwijsdoeleinden. In 2015 is het gebouw gesloopt. Door een uitspraak van de Rechtbank is de aanvankelijk overeengekomen verkoop en levering van het perceel \- ten behoeve van woningbouw \- komen te vervallen. Daarmee is een situatie ontstaan waarin de weg vrij kwam voor een nieuwe bestemming en een daaraan verbonden nieuwe verkoop van de voormalige schoollocatie.

Na een participatietraject is een zogenaamde Tender uitgeschreven. Uit een drietal inzendingen is gekozen voor een invulling met grondgebonden rug\-aaan\-rugwoningen. Dit bestemmingsplan biedt het juridisch planologisch kader om deze beoogde ontwikkeling mogelijk te maken.

#### 1\.2 Ligging plangebied

Het plangebied bestaat uit het perceel Adriaen van Ostadelaan 32\. Dit perceel wordt begrensd door de Adriaen van Ostadelaan, Jan Steenlaan en Ferdinand Bolstraat. De locatie ligt in de wijk ât Franse Gat. Deze wijk is gebouwd in de jaren â50 â â60 van de vorige eeuw en maakte destijds deel uit van het uitbreidingsplan Zuid\-West.

![afbeelding "i_NL.IMRO.0345.AOstadeln32-vg01_0001.png"](i_NL.IMRO.0345.AOstadeln32-vg01_0001.png)

![afbeelding "i_NL.IMRO.0345.AOstadeln32-vg01_0002.jpg"](i_NL.IMRO.0345.AOstadeln32-vg01_0002.jpg)

*Het plangebied vanuit hoger perspectief*

#### 1\.3 Vigerend(e) plan(nen)

Op de locatie is het bestemmingsplan Woongebieden Zuid van kracht. Dit bestemmingsplan is vastgesteld door de raad van Veenendaal op 31 januari 2008 en goedgekeurd door Gedeputeerde staten van Utrecht op 23 september 2008\. In dit geldende bestemmingsplan is aan het plangebied de bestemming Maatschappelijk toegekend. Het bouwen van woningen is strijdig met de vigerende bestemming. Om deze reden is voorliggend bestemmingsplan noodzakelijk.

#### 1\.4 Leeswijzer

Het bestemmingsplan is als volgt opgebouwd:

* In hoofdstuk 2 is de bestaande situatie beschreven;

* In hoofdstuk 3 volgt vervolgens een beschrijving van het beleidskader dat van toepassing is op het bestemmingsplan;

* In hoofdstuk 4 is het bouwplan beschreven

* In hoofdstuk 5 zijn hierna de relevante milieu\- en omgevingsaspecten behandeld;

* Hoofdstuk 6 beschrijft het juridische deel van het plan;

* In hoofdstuk 7 komt de economische uitvoerbaarheid aan bod;

* In hoofdstuk 8 tenslotte wordt de maatschappelijke uitvoerbaarheid c.q. het gevolgde participatietraject beschreven.

### Hoofdstuk 2 BESTAANDE SITUATIE

#### 2\.1 Ruimtelijke en functionele structuur

Locatie

Het plangebied ligt centraal in de wijk ât Franse Gat. Het perceel wordt omsloten door de Ferdinand Bolstraat, Jan Steenlaan en Adriaen van Ostadelaan. Het plangebied omvat het perceel kadastraal bekend als Gemeente Veenendaal, Sectie B 6906\. De oppervlakte van het perceel is 2075 mÂ².

Voormalige bebouwing

Op het perceel stond een schoolgebouw (ROC A12\). De architectuur, oriÃ«ntatie, maat en schaal was afwijkend ten opzicht van de woningen in de omgeving. Het gebouw was gericht op de Jan Steenlaan en bestaat uit twee bouwlagen. Deze bebouwing op het perceel is eind 2014 gesloopt.

ât Franse Gat

De wijk ât Franse Gat is gebouwd in de Jaren â50 â â60 van de vorige eeuw en maakt deel uit van het uitbreidingsplan Zuid\-West. Veel straatnamen dragen de namen van schilders uit de Gouden Eeuw. Het stedenbouwkundige plan is van architect en stedenbouwkundige S.J. van Embden (1904\-2000\). De wijk heeft een duidelijke Noord\-Zuid verkaveling. Deze is vrijwel identiek aan het verkavelingpatroon van Veenendaal voor WO II. De wijk heeft een planmatige sobere opzet en veel openbaar groen. In afwijking op het stratenpatroon zijn enkele straten oost\-west gericht. De oost\-west gerichte straten zorgen voor verbinding in de wijk. De Jan Steenlaan is zoân oost\-west gerichte straat. De wijk heeft een winkelcentrum, kerken en een eigen verenigingsleven. De buurthuizen, kerken en andere (semi\-) openbare functies zijn gelegen op strategische, cruciale plekken, nabij open ruimte, parken, en langs de hoofdwegen. Door hun architectuur, oriÃ«ntatie, maat en schaal spelen de gebouwen in op de specifieke locaties. Het zijn âbakensâ in een zee van eengezins\- en gestapelde woningen. Woningen staan alle parallel aan de straat, zijn voorzien van een langskap en georiÃ«nteerd op de straat. Gestapelde woningbouw heeft een hoogte van 12 meter en bestaat uit drie lagen met een flauwe langskap. Grondgebonden woningen hebben een nokhoogte van 10 meter en een goothoogte van 6 en bestaan uit twee lagen met een langskap. ât Franse Gat werd in Ã©Ã©n stijl gebouwd, met uniforme detaillering en materialisatie van de woningen, zoals gebruik van baksteen voor de gevels en houten kozijnen en zadeldaken met pannen.

![afbeelding "i_NL.IMRO.0345.AOstadeln32-vg01_0003.png"](i_NL.IMRO.0345.AOstadeln32-vg01_0003.png)

*Afb. Het inmiddels gesloopte schoolgebouw*

![afbeelding "i_NL.IMRO.0345.AOstadeln32-vg01_0004.png"](i_NL.IMRO.0345.AOstadeln32-vg01_0004.png)

Afb.: Adriaen van Ostadelaan

### Hoofdstuk 3 BELEIDSKADER

#### 3\.1 Rijksbeleid

Hoofddoel van het nationale ruimtelijke beleid is om ruimte te scheppen voor verschillende ruimtevragende functies. Het beperkte oppervlak dat Nederland ter beschikking staat, maakt het nodig dit op een efficiÃ«nte en duurzame wijze te doen en niet alleen in kwantitatieve, maar ook in kwalitatieve zin. Bundeling van verstedelijking is een beleidsstrategie die het Rijk hanteert. Er wordt op deze manier optimaal gebruik gemaakt van de ruimte die in het bestaande bebouwde gebied aanwezig is.

Verder dient uiteraard ook aandacht besteed te worden aan overig rijksbeleid. Hierbij valt bijvoorbeeld te denken aan:

##### 3\.1\.1 Structuurvisie Infrastructuur en Ruimte

Op 13 maart 2012 is de Structuurvisie Infrastructuur en Ruimte (SVIR) in werking getreden. Deze visie kwam in de plaats van verschillende nota's, zoals:

* Nota Ruimte

* de Structuurvisie Randstad 2040

* Nota Mobiliteit

* de MobiliteitsAanpak

* de Structuurvisie voor de Snelwegomgeving

Verder zijn met de met de SVIR vervallen, de ruimtelijke doelen en uitspraken uit de Agenda Landschap, Agenda Vitaal Platteland en Pieken in de Delta.

In de SVIR staan de plannen voor ruimte en mobiliteit. Het Rijk stelt heldere ambities voor Nederland in 2040; een visie hoe Nederland er in 2040 voor moet staan. Dit doet het Rijk op basis van de (inter)nationale ontwikkelingen die de ruimtelijke en mobiliteitsopgaven zowel bovengronds als ondergronds richting 2040 bepalen. Zo werkt het Rijk aan een concurrerend, bereikbaar, leefbaar en veilig Nederland.Het ruimtelijke en mobiliteitsbeleid wordt meer aan provincies en gemeenten overgelaten. Hieronder valt bijvoorbeeld het landschapsbeleid. De Rijksoverheid richt zich op nationale belangen, zoals een goed vestigingsklimaat, een degelijk wegennet en waterveiligheid. Tot 2028 heeft het kabinet in de SVIR 3 Rijksdoelen geformuleerd:

* de concurrentiekracht vergroten door de ruimtelijk\-economische structuur van Nederland te versterken. Dit betekent bijvoorbeeld een aantrekkelijk (internationaal) vestigingsklimaat;

* de bereikbaarheid verbeteren;

* zorgen voor een leefbare en veilige omgeving met unieke natuurlijke en cultuurhistorische waarden.

De provincies en gemeenten krijgen in het nieuwe ruimtelijke en mobiliteitsbeleid meer bevoegdheden. Bijvoorbeeld op het gebied van landschappen, verstedelijking en het behoud van groene ruimte. Provincies en gemeenten zijn volgens het kabinet beter op de hoogte van de situatie in de regio en de vraag van bewoners, bedrijven en organisaties. Daardoor kunnen zij beter afwegen wat er in een gebied moet gebeuren.

Dit met dit bestemmingsplan voorfgestande ontwikkelingen passen in de uitgangspunten van deze Structuurvisie.

![afbeelding "i_NL.IMRO.0345.AOstadeln32-vg01_0005.png"](i_NL.IMRO.0345.AOstadeln32-vg01_0005.png)

*Afbeelding: Kaart ambitie Nederland 2040 (bron: SVIR)*

##### 3\.1\.2 Ladder voor duurzame verstedelijking

In de Structuurvisie Infrastructuur en Ruimte wordt de ladder voor duurzame verstedelijking geÃ¯ntroduceerd. Deze ladder is per 1 oktober 2012 als motiveringseis in het Besluit ruimtelijke ordening (Bro) opgenomen. De ladder voor duurzame verstedelijking is ingericht voor een zorgvuldige afweging en transparante besluitvorming bij alle ruimtelijke en infrastructurele besluiten waardoor de ruimte instedelijke gebieden optimaal benut wordt. De ladder geldt bij stedelijke ontwikkelingen zoals bedrijventerreinen, kantoren, detailhandel, woningbouwlocaties of andere stedelijke voorzieningen voor onderwijs, zorg, cultuur, bestuur, indoorsport en leisure. In het bestemmingsplan moet een motivatie worden opgenomen of er aan de hand van de duurzaamheidsladder gekeken is of het project past bij de regionale behoefte en of de functies binnenstedelijk kunnen worden gerealiseerd. Het Bro bepaalt dat voor ondermeer bestemmingsplannen de treden van de ladder moeten worden doorlopen. Doel van de ladder voor duurzame verstedelijking is een goede ruimtelijke ordening in de vorm van een optimale benutting van de ruimte in stedelijke gebieden. Met de ladder voor duurzame verstedelijking wordt een zorgvuldige afweging en transparante besluitvorming bij alle ruimtelijke en infrastructurele besluiten nagestreefd. De ladder bestaat uit drie treden (de 3 B's):

Trede 1\.: Behoefte: voorziet de voorgenomen stedelijke ontwikkeling in een actuele regionale behoefte waarin nog niet elders in de regio is voorzien? Het kan zowel om een kwantitatieve als een kwalitatieve behoefte gaan;

Trede 2\.: Binnen\- of buitenstedelijk: indien er sprake is van een actuele regionale behoefte, dan moet worden beoordeeld of deze in bestaand stedelijk gebied van de betreffende regio kan worden gerealiseerd, eventueel door benutting van beschikbare gronden, herontwikkeling of transformatie van bestaande locaties;

Trede 3\.: Bereikbaarheid met meerdere modaliteiten: indien gekozen moet worden voor een locatie buiten het stedelijke gebied, dan gaat de voorkeur uit naar een plek die (in de toekomst) bereikbaar is via verschillende vervoerswijzen. In een handreiking zijn deze treden als volgt weergegeven:

![afbeelding "i_NL.IMRO.0345.AOstadeln32-vg01_0006.png"](i_NL.IMRO.0345.AOstadeln32-vg01_0006.png)

**Toetsing**

In paragraaf5\.1 van deze toelichting wordt de toetsing aan deze ladder verantwoord.

##### 3\.1\.3 Besluit algemene regels ruimtelijke ordening

Het 'Besluit algemene regels ruimtelijke ordening' (Barro) bevestigt in juridische zin de kaderstellende uitspraken uit de Structuurvisie Infrastructuur en Ruimte (SVIR) en bevat nadere regels waar bestemmingsplannen aan moeten voldoen. Het Barro is op 30 december 2011 in werking getreden, met uitzondering van de artikelen 2\.3\.6, 2\.6\.9, 3\.2 en 3\.5 en titel 2\.13\. Het kabinet zal in de SVIR vaststellen dat voor een beperkt aantal onderwerpen de bevoegdheid om algemene regels te stellen zou moeten worden ingezet. Het gaat om de volgende nationale belangen: Rijksvaarwegen, Project Mainportontwikkeling Rotterdam, Kustfundament, Grote rivieren, Waddenzee en waddengebied, Defensie, Ecologische hoofdstructuur, Erfgoederen van uitzonderlijke universele waarde, Hoofdwegen en hoofdspoorwegen, Elektriciteitsvoorziening, Buisleidingen van nationaal belang voor vervoer van gevaarlijke stoffen, Primaire waterkeringen buiten het kustfundament en IJsselmeergebied (uitbreidingsruimte). Het rijk beÃ«indigt de rol bij nationale landschappen, rijksbufferzones en het verstedelijkingsbeleid. In de structuurvisie worden de rijksdoelen en nationale belangen limitatief beschreven. Binnen het plangebied zijn geen onderdelen van Barro**Â**aanwezig en hiermee behoeft het geen specifieke aandacht in het onderhavige bestemmingsplan.

##### 3\.1\.4 Waterbeleid

Een ander belangrijk onderwerp in het rijksbeleid is duurzaam waterbeheer. De Europese Kaderrichtlijn Water, die sinds 2000 van kracht is, speelt hierbij een belangrijke rol. De richtlijn moet er immers voor zorgen dat de kwaliteit van het oppervlakte\- en grondwater in Europa in 2015 op orde is. Dit betekent dat de rijksoverheid streeft naar een watersysteem dat zoveel mogelijk de natuurlijke situatie (zonder ingrepen van de mens) benadert. Het streven is onder andere gericht op het behouden en vergroten van de ruimte voor water, waar mogelijk vasthouden van water en verbetering van de waterkwaliteit. De waterbeheerders spelen hierbij een belangrijke rol.

In de ruimtelijke plannen, waaronder het bestemmingsplan, moet een Waterparagraaf worden opgenomen. In hoofdstuk 4 wordt hier nader op ingegaan.

##### 3\.1\.5 Overig wettelijk kader

Bij het opstellen van ruimtelijke plannen is diverse (milieu)wetgeving van toepassing, waaronder de Wet luchtkwaliteit, Wet op de archeologische monumentenzorg, de Flora\- en faunawet, besluit externe veiligheid, Wet geluidhinder, etc. Ook op deze aspecten zal in hoofdstuk 4 nader worden ingegaan.

#### 3\.2 Provinciaal beleid

##### 3\.2\.1 PRS / PRV

Op 4 februari 2013 hebben Provinciale Staten de Provinciale Ruimtelijke Structuurvisie (PRS) vastgesteld. De Provinciale Ruimtelijke Structuurvisie (PRS) is hÃ©t ruimtelijk beleid dat de provincie Utrecht vastlegt voor de periode 2013\-2028, en Provinciale Ruimtelijke Verordening (PRV), het instrument dat daarvoor kaders stelt voor gemeenten in de provincie, klaar zijn voor besluitvorming door Provinciale Staten. In de PRS 2013 â 2028 zijn onder meer de volgende provinciale belangen vastgelegd:

*Duurzame leefomgeving*

* 1\. Ontwikkelen van een robuust en duurzaam bodem\- en watersysteem en een waterveilige provincie;

* 2\. behoud van de strategische grondwatervoorraden;

* 3\. ruimte voor duurzame energiebronnen;

* 4\. anticiperen op de langetermijngevolgen van klimaatverandering;

* 5\. behouden en versterken van de kernkwaliteiten van het landschap;

* 6\. behouden en ontwikkelen van de kwaliteit van de cultuurhistorische hoofdstructuur en de aardkundige waarden.

*Vitale dorpen en steden*

1\. Realiseren van voldoende en op de behoefte aansluitend woningaanbod, met een accent op binnen\-stedelijke ontwikkeling;

2\. een vitale en innovatieve regionale economie, met voldoende en diverse vestigingsmogelijkheden;

3\. optimaal gebruik van de binnenstedelijke ruimte;

4\. een goede bereikbaarheid voor woon\-, werk en vrijetijdsverkeer.

Het stedelijk programma voor Veenendaal is 3\.750 woningen. Dit programma kan geheel via inbreiding worden gerealiseerd. De grootste ontwikkelingslocatie in het stedelijk gebied is Veenendaalâ Oost. Daarnaast is er een aantal kleinere inbreidingslocaties.Met deze binnenstedelijke mogelijkheden kan niet alleen de behoefte vanuit Veenendaal zelf, maar ook die van enkele omliggende kernen als Renswoude en Overberg worden opgevangen. Daarnaast kan Veenendaal met de ruime inbreidingsmogelijkheden ook een rol spelen bij de opvang van de woningbehoefte in de regio FoodValley.

Het hier voorliggende plan is een binnenstedelijke ontwikkeling zoals hiervoor bedoeld.

![afbeelding "i_NL.IMRO.0345.AOstadeln32-vg01_0007.png"](i_NL.IMRO.0345.AOstadeln32-vg01_0007.png)

*Afbeelding: Rode contour (stedelijk gebied) Veenendaal, met aanduiding plangebied.*

#### 3\.3 Regionaal beleid

##### 3\.3\.1 WERV/Regio Foodvalley

Regionale samenwerking in het gebied rondom Veenendaal is de laatste jaren volop in beweging.

Tot 1 januari 2011 werd met de gemeenten Wageningen, Ede, Rhenen en Veenendaal samengewerkt in een verband onder de naam WERV. In dit gebied heeft zich de laatste decennia een verstedelijkt gebied ontwikkeld waar in toenemende mate sprake is van ruimtedruk. In ruimer geografisch verband gezien heeft het WERV\-gebied een zeer centrale ligging in Nederland en vormt een stapsteen tussen de economische zwaartepunten van de Randstad, het KAN\-gebied en het Duitse Ruhrgebied. Binnen WERV is gezocht worden naar samenhangende oplossingen, die recht doen aan de bijzondere kwaliteiten van de regio.

De vier WERV\-gemeenten vormen een regionaal stedelijk netwerk en hebben gezamenlijk een visie gemaakt voor de ruimtelijke ontwikkeling van de regio tot 2015, met een vooruitblik naar 2030 . In deze Structuurvisie WERV hebben de bedrijventerreinen een industrieel imago, maar zijn zij in staat tot facilitering van alle soorten bedrijvigheid. Verder zetten de WERV gemeenten in op uitbreiding van de bedrijventerreinen met dien verstande dat men er van uit gaat dat een hoog groeitempo van de Nederlandse economie plaatsvindt, waarbij het belangrijk is om naar diferentiatie te streven. Thematisering en segmentering komen de herkenbaarheid en aantrekkingskracht van bedrijfslocaties ten goede. de kwaliteit wordt erdoor verhoogd en milieuproblemen worden voorkomen.

Dit bestemmingsplan is een van de instrumenten om deze doelstellingen te verwezenlijken.

Het WERV\-samenwerkingsverband is per 1 januari 2011 opgegaan in een nieuwe samenwerkingvorm onder de naam regio FoodValley, dit betreffen de vier WERV gemeenten aangevuld met de gemeenten Renswoude, Barneveld, Nijkerk en Scherpenzeel. Momenteel wordt gewerkt aan en met het uitvoeringsprogramma op basis van de strategische agenda.

##### 3\.3\.2 Waterbeheersplan Waterschap Vallei en Eem 2010\-2015

Het plangebied valt binnen het beheersgebied van Waterschap Vallei \& Eem. In het Waterbeheersplan 2010\-2015 (vastgesteld op 17 september 2009\) heeft Waterschap Vallei \& Eem zijn ambities en uitvoeringsprogramma vastgelegd. Het plan bepaalt in grote lijnen de agenda van het waterschap voor de komende zes jaar.

In het waterbeheersplan vertaalt het waterschap zijn taken in concrete doelen voor de periode van 6 jaar, de maatregelen om die doelen te realiseren en de prestatie\-/indicatoren waaraan de resultaten kunnen worden afgemeten. Het waterbeheersplan is gevoed door beleid dat in de achterliggende periode is ontwikkeld.

#### 3\.4 Gemeentelijk beleid

##### 3\.4\.1 Strategische Visie Veenendaal 2025

De visie onderscheidt kwaliteitspijlers en ambities. Kwaliteitspijlers zijn de meest essentiÃ«le kwaliteiten waaraan in het beleid van Veenendaal op weg naar 2025 aandacht geschonken zal worden. De kwaliteitspijlers zijn:

* 1\. ruimbaan voor ondernemen;

* 2\. meer binding en innovatie in de ondernemerstraditie;

* 3\. Veenendaal jonge leefstad van de toekomst;

* 4\. De bestaande jeugdige leeftijdsopbouw vasthouden;

* 5\. herkenbare stadslandschappen;

* 6\. meer afwisseling en samenhang in het ruimtelijk beeld.

De ambities zijn de doelen die Veenendaal in 2025 bereikt wil hebben. Deze ambities zijn gegroepeerd rondom 4 thema's:

* sociaal en cultureel profiel;

* stedelijk profiel;

* groei na 2015;

* profiel in de regio.

Voor wat betreft het stedelijk profiel, het meest van belang voor dit bestemmingsplan, kent de visie de volgende ambities: stad met menselijke maat, het regionale winkelcentrum, de groenste stad, plaats met een divers en innovatief ondernemersklimaat, waarin bedrijven wortels hebben met de samenleving, en plaats met zichtbare en sterke historische identiteit.

##### 3\.4\.2 Structuurvisie Veenendaal 2025

De Structuurvisie geeft de ruimtelijke en verkeerskundige visie op Veenendaal in 2025\. De visie geeft hierbij de hoofdlijnen van de beoogde ontwikkeling weer. Zij is geformuleerd aan de hand van de volgende tien ambities:

* 1\. Zichtbare en sterke historische identiteit;

* 2\. woon\- en werkgebieden met eigen karakters;

* 3\. heldere routes met duidelijke entrees;

* 4\. brandpunten in de stad;

* 5\. groene stad;

* 6\. aantrekkelijke oonwijken;

* 7\. goed gebruik van de beschikbare ruimte;

* 8\. bereikbare economische gebieden;

* 9\. een fietsende stad;

* 10\. goed openbaar vervoer.

Voor elk van deze ambities is verwoord hoe deze bereikt kan worden.

De visie is ook verbeeld in een Structuurkaart. Deze geeft het beeld van de gewenste ontwikkeling van de stad als geheel. Enkele delen van de stad is verder ingezoomd en wordt een inventarisatie en analyse gegeven.

Het plangebied ligt in een zone met de aanduiding Wonen, zonder nader aanduiding.

Â ![afbeelding "i_NL.IMRO.0345.AOstadeln32-vg01_0008.png"](i_NL.IMRO.0345.AOstadeln32-vg01_0008.png)

*Afbeelding: uitsnede kaart, met locatie aanduiding (rode cirkel onder pijl)*

##### 3\.4\.3 Woonvisie

Op 28 mei 2015 heeft de raad van Veenendaal de Woonvisie 2014\-2019 vastgesteld. In deze Woonvisie is als centrale visie op wonen in Veenendaal aangemerkt:

*"We streven naar een aantrekkelijke leefstad met een daarbij passende woningvoorraad. Daarbij hoort*

*een actieve gemeente die blijft inspelen op de dynamiek en behoeften van haar woningmarkt. De*

*gemeentelijke zorg op het gebied van wonen strekt zich vooral uit tot de doelgroepen in de markt die*

*niet aan geschikte woonruimte kunnen komen, en tot het aantrekken van dynamische woonmilieus. De*

*woningmarkt in Veenendaal zorgt zelf voor evenwicht in vraag en aanbod."*

Op grond van de woonvisie richt de gemeente Veenendaal zich in de uitvoering vooral op de 3 speerpunten van deze Woonvisie:

**1\. Dynamische Woonmilieus**Â

Doel is meer inwoners van buiten Veenendaal te huisvesten. EÃ©n en ander te bereiken door het promoten van het gevarieerde woningaanbod, de groene omgeving en de goede voorzieningen.

**2\. Huishoudens met een zorgvraag**

Doel is de wijken aantrekkelijk te houden door (zorg)voorzieningen en een gevarieerd woningaanbod, waaronder huisvesting voor ouderen.

**3\. Huishoudens met lagere inkomens**Â

Doel is voldoende betaalbare sociale woningen beschikbaar te hebben. Bevordering van de doorstroming is daarvoor een belangrijke maatregel. Ook het bevorderen van de realisering van meer vrije sector huurwoningen en het stimuleren van het kopen van woningen is daarin een belangrijke activiteit.

Uit bijlage 1 van deze Woonvisie blijkt dat in dit plangebied in totaal 11 woningen zijn voorzien.

##### 3\.4\.4 Waterplan Veenendaal 2006

Op 21 september 2006 heeft de gemeenteraad het Waterplan Veenendaal vastgesteld. Het wensbeeld van Veenendaal op het gebied van water is: 'Het komen tot een duurzaam en integraal waterbeheer, gericht op het behouden en verstreken van de functies en kwaliteiten van het water in al zijn facetten voor de langere termijn'.

Het doel van het waterplan is de randvoorwaarden te scheppen waarmee het wensbeeld wordt bereikt, op voorwaarde dat dit past binnen de kaders van de bestuurlijke prioritering.

Het waterplan kent twee onderdelen: een algemeen visiedeel voor een termijn van 15 jaar en een maatregelendeel voor de termijn van 4 jaar.

Het visiedeel van het plan is een overkoepelend plan, dat aangeeft welke doelen en ambitieniveaus worden nagestreefd. Verbanden tussen beleidsvelden worden integraal neergezet. Dit deel geeft voeding aan andere plannen en voornemens.

In het uitvoeringsgerichte deel worden bindende afspraken gemaakt over concrete maatregelen die in de nabije toekomst worden genomen. Waar nog onzekerheid bestaat over de aard en omvang van de maatregelen zal het voornemen van nader onderzoek in het plan worden vastgelegd. De afspraken gaan over de inhoud, uitvoering, planning en financiering en wie een bepaalde actie trekt.

##### 3\.4\.5 Groenstructuurplan

Het doel van het groenstructuurplan is als volgt te formuleren:

* 1\. De samenhang van het groen met de landschappelijke, ecologische en cultuurhistorische patronen versterken;

* 2\. met het groen de herkenbaarheid en identiteit van de openbare ruimte vergroten;

* 3\. de gewenste groenstructuur formuleren en realiseren volgens de opgestelde visie;

* 4\. groen bij nieuwe ontwikkelingen als bouwsteen en leidend principe gebruiken;

* 5\. accenten in het groen aanbrengen overeenkomstig de plaats en het niveau.

Er wordt een onderscheid gemaakt naar groen op twee niveaus: de hoofdgroenstructuur en het groen binnen wijken. Ten aanzien van de hoofdgroenstructuur is het doel de identiteit en de kwaliteit van de afzonderlijke elementen te vergoten, waarbij de aanwezige of gewenste samenhang (structuur) tussen de verschillende elementen en patronen als kader geldt. De hoofdgroenstructuur bestaat uit de volgende onderdelen: de Grift, de oude linten, pleinen, parken, begraafplaatsen en sportparken, de binnenring, de Rondweg, 't Goeie Spoor / Industrielaan / Wageningselaan, de snelweg A12, de spoorlijnen en de entrees.

##### 3\.4\.6 Spelregels voor Groencompensatie

In het raadsprogramma 2014 \- 2018 wordt aandacht gevraagd voor groen en groencompensatie. De volgende tekst is daarover opgenomen: âWij gaan voor behoud van het groen in Veenendaal. Het is een belangrijke factor in de afwegingen rondom de inrichting van de openbare ruimte. Verlies aan groen wordt in principe steeds gecompenseerd. Waar mogelijk willen we de bestaande omgeving 'vergroenen' en denken hierbij bijvoorbeeld aan de inrichting van tijdelijk leegstaande terreinen door middel van groen.â Einde citaat.

Als uitwerking van de hier geformuleerde ambitie heeft de raad op 17 december 2015 de notitie onder de titel âSpelregels Groencompensatieâ vastgesteld als beleid voor groencompensatie. Met deze spelregels beoogt het gemeentebestuur het onderwerp groencompensatie een prominente plaats te geven in het proces van ruimtelijke planontwikkeling en daarbij tot daadwerkelijke compensatie van groen te komen in die gevallen waarbij de nieuwe ontwikkeling ten koste gaat van bestaand groen.

Groencompensatie kan aan de orde zijn bij een nieuwe ruimtelijke ontwikkeling waarbij een ruimtelijke procedure, zoals een bestemmingsplanwijziging aan de orde is

Door bij een dergelijke ruimtelijke ontwikkeling in een vroeg stadium aan te geven dat rekening moet worden gehouden met groencompensatie, is het mogelijk waardevol groen te sparen en in te passen in het plan. Dit is meer dan alleen bomen die op vastgestelde lijst van waardevolle bomen staan. Het gaat ook om handhaven van bepaalde beeldbepalende structuren.

Een verlies aan groene waarden zal binnen de grenzen van een ruimtelijk plan (exploitatiegebied) gecompenseerd moeten worden door het toevoegen van vergelijkbaar groen of door andere groene waarden. Hierbij kan ook gedacht worden aan groene daken en groene gevels.

Als dat niet mogelijk is, wordt gekeken of er in de directe nabijheid van het plangebied groen kan worden toegevoegd of dat er een kwaliteitsslag kan worden gemaakt voor bestaand groen. Toevoegen van kwaliteit kan bijvoorbeeld door het toevoegen of vervangen van bestaand groen of door het plaatsen van een extra speelvoorziening (gebruiksgroen).

Mocht dat niet voldoende zijn dan kan ook worden onderzocht of groen op een andere plek in Veenendaal kan worden gecompenseerd. Hierbij kan ook gedacht worden aan de kernranden op de overgang van de stad naar het landelijk gebied of in de Groene Grens. De gemeente heeft de regie, om te bepalen welke locatie in aanmerking komt.

##### 3\.4\.7 Milieukwaliteitsplan 2012\-2016

Het Milieukwaliteitsplan beschrijft de milieuambities van de gemeente Veenendaal die moeten leiden tot een integraal milieubeleid. Voor de langere termijn zijn wensbeelden geformuleerd en voor de kortere termijn tot en met 2016 zijn doelstellingen geformuleerd. In deze periode koerst de gemeente Veenendaal naar een samenleving die in balans is, een duurzame samenleving.

Om deze samenleving te bereiken wil Veenendaal de milieuthemaâs integraal, dus in samenhang met elkaar en met medeneming van ruimtelijk en economische ontwikkelingen bezien. De gemeente wil proactief handelen, doelgroepen op maat benaderen en de verantwoordelijkheid nemen om zelf een voorbeeldfunctie te vervullen.

Om de aanwezige kansen in het versterken van de milieu\-inbreng in ruimtelijke planvorming te benutten is het noodzakelijk dat naast de strategie inzichtelijk wordt wat per sectoraal milieuthema de bijdrage kan zijn aan het optimaliseren van de lokale leefomgevingskwaliteit. Het gaat in het milieukwaliteitsplan vooral om bodem, luchtkwaliteit, geluid, externe veiligheid, duurzaamheid, klimaat, energie, afval, water en biodiversiteit.

Naast de fysieke leefomgeving richt dit Milieukwaliteitsplan zich ook op de huidige en toekomstige gebruikers ervan. Milieumaatregelen raken burgers, bedrijven en maatschappelijke organisaties immers direct in hun belangen en beleving van hun dagelijkse omgeving. Communicatie, informatievoorziening en samenwerking zijn daarom de trefwoorden.

##### 3\.4\.8 Detailhandelstructuur 'Nu en in de toekomst'

De gemeente Veenendaal heeft een sterk kernwinkelgebied, vier buurtwinkelcentra en twee woonboulevards. Veenendaal wil de positie van de binnenstad blijvend versterken. Tevens wil de gemeente dat inwoners van Veenendaal de mogelijkheid hebben binnen redelijke afstand in de buurt of wijk hun boodschappen te doen. De PDV\-clusters (clusters voor perifere detailhandelsvestigingen) wil zij behouden als locatie voor winkels in volumineuze artikelen die moeilijk inpasbaar zijn in het kernwinkelgebied.

In de detailhandelstructuur zijn de beleidsuitgangspunten beschreven die moeten zorgen voor een duurzame detailhandelsstructuur en het voorkomen en terugdringen van leegstand. De detailhandelsstructuur die de gemeente nastreeft bestaat uit het kernwinkelgebied, de buurtwinkelcentra en de twee PDV\-locaties (zie onderstaande afbeelding).

![afbeelding "i_NL.IMRO.0345.AOstadeln32-vg01_0009.png"](i_NL.IMRO.0345.AOstadeln32-vg01_0009.png)

Een van de beleidsuitgangspunten van dit beleid is dat de gewenste versterking van het kernwinkelgebied en de buurtwinkelcentra en het behoud van de PDV\-locaties wordt gerealiseerd door initiatieven op deze locaties te stimuleren. Versterking van het winkelaanbod buiten de detailhandelsstructuur (substantiÃ«le uitbreiding en/of nieuwe vestigingen) levert geen bijdrage aan het beoogde doel en kan dat doel zelfs aantasten. Dergelijke initiatieven worden daarom niet toegestaan.

Gemeente Veenendaal wil het ondernemers graag mogelijk maken te ondernemen. Maar niet op elke plek. Door duidelijkheid te geven op welke plekken dingen wel kunnen en op welke niet, geeft zij een betrouwbaar kader waar investering kunnen renderen. Bestaande winkels kunnen hun bedrijfsvoering voortzetten en behouden de rechten die zij reeds hebben.

##### 3\.4\.9 Prostitutiebeleid

In de Algemene Plaatselijke Verordening is het prostitutiebeleid gereguleerd. Voor het vestigen van een prostitutiebedrijf is een vergunning vereist op grond van de APV. De strijdigheid met het bestemmingsplan wordt daarin als Ã©Ã©n van de weigeringsgronden genoemd.

In het 'Facetbestemmingsplan Uitvoering Prostitutiebeleid' is het prostitutiebeleid ruimtelijk vertaald. Hierbij is bepaald dat woongebieden en bedrijventerreinen ongeschikt zijn om (nieuwe) seksinrichtingen toe te staan.

##### 3\.4\.10 Notitie Parkeernormen

In 2008 heeft gemeente Veenendaal de "Notitie Parkeernormen" vastgesteld (juli 2008\) waarin per functie is aangegeven welke parkeernormering bij nieuwe ontwikkelingen in acht moeten worden genomen. Het doel van deze notitie kan als volgt worden gedefinieerd: Het vaststellen van gemeentelijke parkeernormen voor nieuwe ruimtelijke projecten en ontwikkelingen in Veenendaal. Hierdoor kan nu en in de toekomst worden voorzien in de parkeerbehoefte waarbij tevens de bereikbaarheid en leefbaarheid worden gewaarborgd.

Om deze doelstelling te behalen zijn de volgende uitgangspunten geformuleerd:

* 1\. elke initiatiefnemer van een ruimtelijke ontwikkeling is verantwoordelijk voor het realiseren van zân eigen parkeeroplossing.

* 2\. een nieuw bouwinitiatief mag geen parkeerproblemen in de omgeving veroorzaken;

* 3\. het toepassen van de parkeernormen moeten een positieve invloed hebben op de bereikbaarheid en de economische ontwikkeling van Veenendaal;

* 4\. er wordt gestreefd naar een goede balans tussen het aanbod van parkeerplaatsen versus de leebaarheid en de kwaliteit (functie, gebruik, beeld) van de openbare ruimte;

* 5\. indien de voorgeschreven parkeernorm niet realiseerbaar is, wordt er naar alternatieve mogelijkheden gezocht om het parkeren op te lossen.

##### 3\.4\.11 Archeologie\-/monumentenbeleid

Aanleiding voor het opstellen van een gemeentelijk archeologiebeleid is de

Wet op de Archeologische Monumentenzorg (Wamz) die op 1 september 2007

in werking is getreden. Sindsdien zijn gemeenten verplicht bij het vaststellen van bestemmingsplannen en beheersverordeningen rekening te houden met het behoud van belangrijke archeologische waarden.

De gemeente Veenendaal heeft in dit kader in 2008/2009 voor het hele grondgebied van Veenedaal onderzoek gedaan naar de kans op aanwezigheid van archeolgische resten.

Het resultaat hiervan is een archeologische maatregelenkaart die op 30 mei 2011 is vastgesteld door de raad. De gemeente Veenendaal is nu in staat de archeologische waarden van het hele gemeentelijke grondgebied structureel mee te nemen in het ruimtelijke planvormingsproces. De archeologische maatregelnkaart wordt verwerkt in alle nieuw op te stellen bestemmingsplannen. In hoofdstuk 4 wordt nader op de bescherming van de archeologische waarden ingegaan.

De gemeente heeft geen integraal monumentenbeleid. Wel is het wettelijke beleid geÃ¯mplementeerd. Hierbij zijn onder andere de erfgoedverordening en de aanwijzing van 108 gemeentelijke monumenten van belang.

##### 3\.4\.12 Welstandsnota 2011

Vanaf 3 november 2011 worden de bouwplannen, die ter advisering aan de welstandscommissie worden voorgelegd, beoordeeld aan de hand van een vastgestelde gemeentelijke welstandsnota. In de gemeente Veenendaal is hiertoe de âWelstandsnota 2011â vastgesteld. Een groot voordeel is dat initiatiefnemers en hun architecten zich vooraf in kennis kunnen stellen van de toetsingscriteria welke de welstandscommissie zal hanteren. Een belangrijk uitgangspunt van de Welstandsnota is de âgebiedsgerichte benaderingswijzeâ.

Met de gebiedsgerichte benaderingswijze zijn de karakteristieken van wijken en samenhangende gebieden in heel de gemeente Veenendaal vastgelegd en gewaardeerd. Hiermee moeten de ontwerpers van nieuwe bouwplannen rekening houden en het biedt de welstandscommissie handvatten voor het formuleren van een welstandsadvisering.

Verder heeft gemeente Veenendaal ervoor gekozen om een aantal gebieden welstandsvrij en welstandsluw te maken. Voor de bedrijventerreinen betekend dit dat de welstandstoets op bedrijventerreinen niet overal even streng hoeft te zijn. De bebouwing aan de randen, welke gericht is op de doorgaande wegen langs de bedrijventerreinen, is sterk bepalend voor de uitstraling van het bedrijventerrein. Voor een deel, langs de A12 en de Rondweg\-Oost, is deze bebouwing ook bepalend voor de uitstraling van de stad Veenendaal. Daarom blijft voor deze bebouwing het reguliere welstandsbeleid van toepassing.

Het middengebied van een bedrijventerrein is minder bepalend voor de uitstraling van het gebied. Daarom zijn hier mogelijkheden om het welstandsbeleid te versoepelen. Voor de bedrijventerreinen ten zuiden van de A12 geldt dat voor het middengebied een minder streng welstandsbeleid geldt. In de middengebieden wordt nog wel getoetst maar, aan minder criteria. De verantwoordelijkheid voor het ontwerp ligt hiermee meer bij de ondernemer.

Zoals genoemd is de uitstraling naar buiten toe bepalend voor de keuze voor regulier of welstandsluw c.q. welstandsvrij. Daarom is op de locaties waar bedrijventerrein direct grenst aan woongebieden of buitengebied er voor gekozen het reguliere welstandstoezicht in stand te houden. Op locaties waar een oud lint de grens van het bedrijventerrein vormt (zoals bij de Munnikenweg en Stationsstraat) vormt de bebouwing van het lint de uitstraling naar buiten toe. Daarom is achter deze linten een lichter welstandsbeleid van toepassing.

### Hoofdstuk 4 PLANBESCHRIJVING

#### 4\.1 Ontwerp

In de nieuwe situatie worden 14 rug\-aan\-rugwoningen gerealiseerd. Het bouwplan voorziet in Ã©Ã©n bouwblok waarin alle woningen gerealiseerd worden. De woningen worden met de achterzijden tegen elkaar gebouwd. Vanwege het rug\-aan\-rug principe zijn zeven woningen op de Adriaen van Ostadelaan geÃ¶rienteerd en de andere zeven op de daaraan parallel lopende Ferdinand Bolstraat. De woningen hebben alleen een voorerf die georiÃ«nteerd is op de openbare ruimte. De woningen zullen de Veenendaalse Woningstichting als sociale huurwoningen worden geÃ«xploiteerd. Hieronder zijn impressies van het bouwplan opgenomen.

![afbeelding "i_NL.IMRO.0345.AOstadeln32-vg01_0010.png"](i_NL.IMRO.0345.AOstadeln32-vg01_0010.png)

Afb.: Een vergelijkbaar project in Nijkerk

![afbeelding "i_NL.IMRO.0345.AOstadeln32-vg01_0011.png"](i_NL.IMRO.0345.AOstadeln32-vg01_0011.png)

Afb.: Beoogde situering

![afbeelding "i_NL.IMRO.0345.AOstadeln32-vg01_0012.png"](i_NL.IMRO.0345.AOstadeln32-vg01_0012.png)

Afb.: Indeling begane grond

![afbeelding "i_NL.IMRO.0345.AOstadeln32-vg01_0013.jpg"](i_NL.IMRO.0345.AOstadeln32-vg01_0013.jpg)

Afb.: Indeling verdieping

#### 4\.2 Programma van eisen

Als onderdeel van het participatietraject (zie par 1\.1\.) is een zogenoemde spelregelkaart opgesteld. Hierin zijn wensen geformuleerd ten aanzien van doelgroep, bebouwing, functie, openbare ruimte, parkeren, ontmoeting, duurzaamheid en veiligheid. De spelregels zijn als bijlage 2 aan deze toelichting toegevoegd. De inzendingen die als reactie op de tender zijn ingediend, zijn hieraan getoetst en beoordeeld.

### Hoofdstuk 5 MILIEU\- EN OMGEVINGSASPECTEN

In dit hoofdstuk worden de relevante milieu\- en omgevingsaspecten voor de ontwikkeling van de planlocatie beschreven. Het gaat hierbij om de aspecten natuur, water, archeologie, bodem, geluid, luchtkwaliteit en externe veiligheid. Voor ieder aspect is een onderzoek of toets uitgevoerd.

#### 5\.1 Duurzame verstedelijking

##### 5\.1\.1 Aanleiding

Zoals ook beschreven in paragraaf 3\.1\.2 van deze toelichting is in de Structuurvisie Infrastructuur en Ruimte de ladder voor duurzame verstedelijking geÃ¯ntroduceerd. Deze ladder is per 1 oktober 2012 als motiveringseis in het Besluit ruimtelijke ordening (Bro) opgenomen. De ladder voor duurzame verstedelijking is ingericht voor een zorgvuldige afweging en transparante besluitvorming bij alle ruimtelijke en infrastructurele besluiten waardoor de ruimte in stedelijke gebieden optimaal benut wordt.

De ladder geldt bij stedelijke ontwikkelingen zoals bedrijventerreinen, kantoren, detailhandel, woningbouwlocaties of andere stedelijke voorzieningen voor onderwijs, zorg, cultuur, bestuur, indoorsport en leisure. In het bestemmingsplan moet een motivatie worden opgenomen of er aan de hand van de duurzaamheidsladder gekeken is of het project past bij de regionale behoefte en of de functies binnenstedelijk kunnen worden gerealiseerd. Het Bro bepaalt dat voor ondermeer bestemmingsplannen de treden van de ladder moeten worden doorlopen. Doel van de ladder voor duurzame verstedelijking is een goede ruimtelijke ordening in de vorm van een optimale benutting van de ruimte in stedelijke gebieden. Met de ladder voor duurzame verstedelijking wordt een zorgvuldige afweging en transparante besluitvorming bij alle ruimtelijke en infrastructurele besluiten nagestreefd. De ladder bestaat uit drie treden (de 3 B's):

Trede 1\.: Behoefte: voorziet de voorgenomen stedelijke ontwikkeling in een actuele regionale behoefte waarin nog niet elders in de regio is voorzien? Het kan zowel om een kwantitatieve als een kwalitatieve behoefte gaan;

Trede 2\.: Binnen\- of buiten stedelijk: indien er sprake is van een actuele regionale behoefte, dan moet worden beoordeeld of deze in bestaand stedelijk gebied van de betreffende regio kan worden gerealiseerd, eventueel door benutting van beschikbare gronden, herontwikkeling of transformatie van bestaande locaties;

Trede 3\.: Bereikbaarheid met meerdere modaliteiten: indien gekozen moet worden voor een locatie buiten het stedelijke gebied, dan gaat de voorkeur uit naar een plek die (in de toekomst) bereikbaar is via verschillende vervoerswijzen.

##### 5\.1\.2 Behoefte

*Woningbouw*

CBS cijfers

Per 1 juli 2014 wonen er 63\.350 personen in Veenendaal en zijn er 26\.120 huishoudens. Dit betekent een gemiddelde van 2,43 personen per huishouden. De verwachting van de ontwikkeling van de bevolking en het aantal huishoudens, is volgens het CBS als volgt:

***Lokale prognose kerncijfers CBS; 2011\-2040***

INWONERS

| Â | Onderwerpen   Â | Totale bevolking   Â | Bevolking naar leeftijd   Â | | |

| --- | --- | --- | --- | --- | --- |

| Â | Â | Â | 0 tot 20 jaar   Â | 20 tot 65 jaar   Â | 65 jaar of ouder   Â |

| Regio's (situatie 2011\)   Â | Perioden   Â | Â | | | |

| Veenendaal   Â | 2013   Â | 63\.100   Â | 16\.800   Â | 36,600   Â | 9\.700   Â |

| Â | 2015   Â | 63\.800   Â | 16\.700   Â | 36\.600   Â | 10\.500   Â |

| Â | 2020   Â | 65\.800   Â | 16\.500   Â | 36\.800   Â | 12\.400   Â |

| Â | 2025   Â | 67\.000   Â | 15\.800   Â | 36\.900   Â | 14\.300   Â |

| Â | 2030   Â | 68\.300   Â | 15\.800   Â | 36\.500   Â | 16\.000   Â |

| Â | 2035   Â | 68\.000   Â | 15\.600   Â | 34\.900   Â | 17\.500   Â |

| Â | 2040   Â | 68\.400   Â | 15\.800   Â | 34\.100   Â | 18\.500   Â |

| CBS/PBL. 10\-12\-2013   Â | | | | | |

HUISHOUDENS

| Â | Onderwerpen   Â | Totaal   Â | EÃ©n\-persoonshuishouden   Â | Paren   Â | EÃ©nouderhuishouden   Â | Overig   Â |

| --- | --- | --- | --- | --- | --- | --- |

| Â | Â | Â | Â | Â | Â | Â |

| Regio's (situatie 2011\)   Â | Perioden   Â | Â | Â | Â | Â | Â |

| Veenendaal   Â | 2015   Â | 26\.600   Â | 8\.300   Â | 16\.700   Â | 1\.500   Â | 200   Â |

| Â | 2020   Â | 28\.100   Â | 9\.100   Â | 17\.300   Â | 1\.500   Â | 200   Â |

| Â | 2030   Â | 30\.400   Â | 10\.700   Â | 18\.000   Â | 1\.500   Â | 200   Â |

| Â | 2040   Â | 30\.700   Â | 11\.400   Â | 17\.600   Â | 1\.500   Â | 200   Â |

CBS/PBL. 12\-8\-2014

Uit de bovenstaande tabellen blijkt dat er in 2030 in totaal 30\.400 huishoudens verwacht worden. In relatie met het aantal van 68\.300 inwoners betekent dit dat in 2030 de gemiddelde omvang van een huishouden 2,25 personen bedraagt.

Voor dit aantal huishoudens is in deze periode een toename van het aantal woningen noodzakelijk van 4280 woningen. Om minimaal deze hoeveelheid woningen te kunnen realiseren zal er, rekening houdend met gangbare factor van 70% daadwerkelijke realisatie, een plancapaciteit van 6114 woningen moeten zijn.

##### 5\.1\.3 Provincie

In de op 4 februari 2013 door de Provinciale Staten van Utrecht vastgestelde Provinciale Ruimtelijke Structuurvisie staat vermeld dat gemeente Veenendaal de opgave heeft om 3\.750 woningen in de periode 2013\-2028 te realiseren. Vermeld is dat dit stedelijk programma voor Veenendaal geheel via inbreiding kan worden gerealiseerd.

##### 5\.1\.4 Regio Foodvalley

Veenendaal is Ã©Ã©n van de deelnemende gemeenten aan het samenwerkingsverband Regio FoodValley. In 2012 is in opdracht van de Regio FoodValley door Companen een rapport gemaakt over de geplande bouwproductie in de verschillende gemeenten van de Regio FoodValley. In het in oktober 2012 uitgebrachte rapport âInventarisatie en probleemanalyse, Eerste stap naar regionaal woningbouwprogramma?â komt naar voren dat voor de regio FoodValley als geheel, niet gesproken kan worden van een samenhangend woningmarktgebied.

Wel zien we dat gemeenten wel een sterke relatie hebben met directe buurgemeenten binnen de regio. Met name Ede heeft een relatief sterke relatie met gemeenten binnen de FoodValley, waarbij relatief veel verhuisbewegingen plaatsvinden tussen Ede, Barneveld, Veenendaal en Wageningen. De gemeenten Nijkerk en Scherpenzeel zijn daarentegen meer georiÃ«nteerd op gemeenten buiten de regio. Nijkerk is vanwege haar ligging sterk georiÃ«nteerd op Amersfoort, en Scherpenzeel op andere gemeenten binnen de provincie Utrecht.

Dit heeft geleid tot de conclusie dat het niet nodig is om uitgangspunten op te stellen voor een regionaal afstemmingsprogramma.

##### 5\.1\.5 Gemeente

Er zijn in de afgelopen jaren meerdere gemeentelijke beleidsdocumenten op\- en vastgesteld over de woningbehoeften. Hieronder volgt een opsomming van en toelichting op de meeste actuele en relevante documenten

###### 5\.1\.5\.1 Woonvisie 2014\-2019

Op 28 mei 2015 heeft de raad van Veenendaal de Woonvisie 2014\-2019 vastgesteld. In deze visie wordt de behoefte aan de huidige bouwplannen bevestigd, mede gebaseerd op de prognose voor groei van het aantal inwoners van Veenendaal. Dit heeft geleid tot de conclusie dat er geen overcapaciteit van bouwplannen bestaat voor de lange termijn. In deze Woonvisie is als centrale visie op wonen in Veenendaal aangemerkt:

âWe streven naar een aantrekkelijke leefstad met een daarbij passende woningvoorraad. Daarbij hoort een actieve gemeente die blijft inspelen op de dynamiek en behoeften van haar woningmarkt. De gemeentelijke zorg op het gebied van wonen strekt zich vooral uit tot de doelgroepen in de markt die niet aan geschikte woonruimte kunnen komen, en tot het aantrekken van dynamische woonmilieus. De woningmarkt in Veenendaal zorgt zelf voor evenwicht in vraag en aanbod.â Op grond van de woonvisie richt de gemeente Veenendaal zich in de uitvoering vooral op de 3 speerpunten van deze Woonvisie:

* Dynamische Woonmilieus

Doel is meer inwoners van buiten Veenendaal te huisvesten. EÃ©n en ander te bereiken door het promoten van het gevarieerde woningaanbod, de groene omgeving en de goede voorzieningen.

* Huishoudens met een zorgvraag

Doel is de wijken aantrekkelijk te houden door (zorg)voorzieningen en een gevarieerd woningaanbod, waaronder huisvesting voor ouderen.

* Huishoudens met lagere inkomens

Doel is voldoende betaalbare sociale woningen beschikbaar te hebben. Bevordering van de doorstroming is daarvoor een belangrijke maatregel. Ook het bevorderen van de realisering van meer vrije sector huurwoningen en het stimuleren van het kopen van woningen is daarin een belangrijke activiteit.

Actuele Uitgangspunten

Als actuele uitgangspunten van het in de woonvisie vastgelegde beleid zijn onder meer aangemerkt:

* tot 2040 wordt in de provincie Utrecht geen krimp voorzien. De druk op de Utrechtse woningmarkt is dan ook nog steeds hoog;

* door individualisering en vergrijzing neemt het aantal huishoudens ook de komende jaren sneller toe dan het aantal inwoners. Dit heeft gevolgen voor de woningbehoefte, maar ook bijvoorbeeld voor voorzieningen en mobiliteit;

* door toepassing van hogere bebouwing is het mogelijk de beschikbare ruimte beter te benutten;

In de Woonvisie wordt verwezen naar de groeimogelijkheden voor de regio Zuid\-Oost Utrecht die blijken uit de Woningmarkt Monitor van de provincie Utrecht. Zo geldt allereerst dat voor de regio Zuid\-Oost sprake is van een toename van het aantal huishoudens tot 2040 van ca. 16\.000\. In deze monitor blijkt ook dat er nog flinke groei zit in de behoeften ten opzichte van de reeds bekende plannen.

In bijlage 2 van deze woonvisie is te zien datop deze locatie in 11 te realiseren woningen (in 2016\) zijn voorzien.

###### 5\.1\.5\.2 Nota's Wonen 2012 en 2013

De Woonvisie 2014\-2019 werd voorafgegaan door de Woonvisie 2007\. Deze woonvisie, met als titel âWerken aan een aantrekkelijke leefstadâ had een looptijd van vijf jaar (2007\-2012\). De bouwambities in deze Woonvisie waren gebaseerd op een woonbehoefteonderzoek uit 2006\. De in 2008 begonnen economische crisis stond aan de basis van een drastisch veranderende en veranderde woningmarkt. In 2012 heeft de raad daarom vastgesteld dat toen niet wenselijk was voor een periode van 5 jaar een nieuwe visie op wonen vast te stellen. De woningmarkt bleek erg grillig en gelet daarop constateerde het gemeentebestuur de behoefte om, zolang de instabiele woningmarktsituatie zou aanhouden, jaarlijks een beleidsstuk vast te stellen. Dit met het doel om snel in te spelen op de continu veranderende situatie op de woningmarkt. Om deze reden is toen de Nota Wonen 2012 opgesteld. De uitgangspunten van de Woonvisie 2007 bleven ongewijzigd, echter de snelheid waarmee de uitgangspunten van de Woonvisie 2007 konden worden uitgevoerd was sterk afgenomen. Met de Nota Wonen 2013 is vervolgens aangesloten bij de Nota Wonen 2012\. In de nota 2013 zijn drie punten opgenomen die niet moeten gebeuren.

* In de eerste plaats is dat het bijbouwen van appartementen, omdat hierin al met de bestaande bouwplannen in combinatie met de bestaande voorraad en aanbod wordt voorzien.

* In de tweede plaats moeten er geen dure grondgebonden woningbouwplannen bijkomen. De bestaande voorraad en de bestaande bouwplannen bieden hierin eveneens voldoende aanbod.

* In de derde plaats wordt in de nota vastgesteld dat er wel degelijk sprake is van een hoge verhuisbehoefte in Veenendaal en dat gelet daarop toekomstige bouwplannen niet definitief moeten worden afgewezen. Zodra het vertrouwen op de woningmarkt is teruggekeerd, moeten nieuwe woningbouwplannen snel kunnen worden uitgevoerd.

Beide nota's zijn door het vaststellen van de Woonvisie 2014\-2019 vervallen.

###### 5\.1\.5\.3 Wonen in Veenendaal 2013

In de periode november 2013 â januari 2014 is in Veenendaal een woningbehoeftenonderzoek uitgevoerd. De gemeente Veenendaal wil namelijk graag weten hoe de woontevredenheid, verhuisgeneigdheid en woonwensen van haar inwoners eruit ziet. Hiermee kan vervolgens rekening worden gehouden bij het realiseren/aanpassen van het aanbod in Veenendaal. Het onderzoek is uitgevoerd door het onderzoeksbureau van de gemeente Ede (Strategie \& Onderzoek).

De probleemstelling van het onderzoek luidde:

**Hoe ziet de Veenendaalse woningbehoefte er de komende jaren uit per wijk?**

Enkele belangrijke conclusies van dit onderzoek zijn:

* Veenendalers zijn erg tevreden met hun woning. De tevredenheid is het grootst onder bewoners van de wijken Zuidoost, West, Noordwest en Noordoost, koopwoningen en vrijstaande woningen/bungalows.

* Onder de Veenendalers die binnen de gemeente willen verhuizen zijn vooral West, Zuidoost en het Centrum geliefde wijken. Buiten Veenendaal zijn vooral de regio en het westen van Nederland in trek.

* Verhuisgeneigden waarbij studie of werk de verhuisreden is, oriÃ«nteren zich grotendeels buiten Veenendaal. Vormt gezondheid of behoefte aan zorg de verhuisreden, dan wordt bijna altijd binnen Veenendaal gezocht.

* In Veenendaal is vraag naar een mix van tussen\- / hoekwoningen, twee\-onder\-Ã©Ã©nkapwoningen, vrijstaande woningen en gestapelde woningen.

* De woningbehoefte van senioren wijkt wel wat af van de jongere doelgroepen. Onder 55\-plussers zijn vooral appartementen en seniorenwoningen in trek, relatief vaak in de huursector.

###### 5\.1\.5\.4 Projectenboeken 2012 t/m 2015

De Projectenboeken geven jaarlijks een verantwoording van\- en vooruitblik op de woningbouwprojecten in de gemeente Veenendaal. Aan de projectenboeken liggen woningbouwprognoses ten grondslag. Uit de vergelijking tussen de huishoudensprognoses en het aanbod aan nieuwe woningen blijkt dat er vanaf 2018 sprake zal zijn van een beperkt tekort aan nieuwe woningen.

###### 5\.1\.5\.5 Conclusie

Uit de hiervoor genoemde rapporten blijkt dat er geringe cijfermatige verschillen bestaan in de prognoses voor de korte en de lange termijn. Duidelijk is wel dat er in de periode tot 2030 nog behoefte zal bestaan aan substantiÃ«le uitbreiding van het aantal woningen. Dit aantal ligt rond het getal van 4\.000\. In regionaal perspectief gezien is het realistisch deze behoefte binnen de grenzen van Veenendaal in te vullen. Deze behoefte kan binnen het stedelijke gebied van Veenendaal worden ingevuld. Daarnaast blijkt er geen sprake te zijn van een samenhangende regionale woningmarkt, waardoor opvang van de woningbehoefte elders in de regio geen reÃ«le optie is.

##### 5\.1\.6 Planspecifieke toetsing

Het voorliggende plan is met behulp van het stappenplan getoetst aan de ladder. Dit levert de volgende beoordeling op.

**Trede 1\. Bestaande regionale behoefte:**

Dit plan voorziet in de realisering van 14 woningen op een voormalig schoolterrein. De voorgenomen woningbouw past, zoals blijkt uit het voorgaande, kwalitatief als kwantitatief binnen de bestaande regionale en plaatselijk behoefte van ca. 4\.000 woningen tot 2030\.

**Trede 2\. Binnen\- of buitenstedelijk:**

Het plangebied ligt in bestaand stedelijk gebied. Het plangebied valt ook binnen de rode contour. Zie hiervoor ook paragraaf 3\.2 van deze toelichting.

Het plan is daarmee aan te merken als een binnenstedelijk plan.

**Trede 3 Bereikbaarheid met meerdere modaliteiten**

Met het bevestigend beantwoorden van de vraag in trede 2 is de motivering afgerond. Immers de keuze voor een locatie buiten het stedelijk gebied is niet aan de orde. Toetsing aan trede 3 is daarmee niet aan de orde.

#### 5\.2 Milieu

*Bodem*

In 2011 heeft op de locatie een verkennendend bodemonderzoek plaatsgevonden. Blijkens het rapport d.d. 5 mei 2011 is de conclusie van dit onderzoek dat er geen aanleiding bestaat voor nader onderzoek. Er hebben zich sindsdien geen omstandigheden voorgedaan, die aanleiding kunnen geven voor twijfels aan de actualisteit van het rapport.

*Geluid*

Door de Omgevingsdienst regio Utrecht (Odru) is beknopt onderzoek gedaan naar de geluidsbelasting op de gevels als gevolg van verkeersgeluid. In dit onderzoek is het plan getoetst aan de Wet geluidhinder en het gemeentelijke beleid. Daartoe is de geluidsbelasting, vanwege alle relevante omliggende wegen, op de gevels van de nieuwe woningen bepaald.

De geluidsbelasting vanwege de gezoneerde wegen voldoet aan de voorkeurswaarde van 48 dB. Dit betekent dat geen procedure hogere waarden behoeft te worden gevolgd.

In het kader van een goede ruimtelijke ordening is ook gekeken naar de omliggende 30 km/uur buurtwegen. Deze wegen hebben volgens de Wet geluidhinder geen geluidszone. Alleen de geluidsbelasting van de Jan Steenlaan is hoger dan de voorkeurswaarde van 48 dB. Ook hiervoor is geen procediure hogere waarde noodzakelijk. Volgens jurisprudentie en het gemeentelijk beleid moet de gemeente wel maatregelen overwegen om de geluidsbelasting te beperken. Omdat bronmaatregelen en overdrachtsmaatregelen niet overal voldoende effect hebben zijn maatregelen aan de gevels noodzakelijk. Het betreft geluidsisolatie van de gevels. Daarbij dient te worden uitgegaan van de gecumuleerde geluidsbelastingen die in dit rapport zijn bepaald.

De Odru adviseert om in het plan op te nemen dat langs de Jan Steenlaan een (akoestisch gesloten) erfafscheiding wordt gerealiseerd van 2 meter hoog en 28 meter lang. Met deze erfafscheiding zouden alle woningen op de begane grond een geluidsluwe gevel krijgen en wordt zoveel mogelijk voldaan aan alle voorwaarden binnen het gemeentelijk geluidsbeleid.

Echter omdat een dergelijke eis de uitstraling van het project ernstig zal schaden, wordt deze eis niet gesteld.

Het rapport van de Odru is als bijlage 1 aan deze toelichting toegevoegd.

*Bedrijven \& Milieuzonering*

De hier aan de orde zijnde nieuwe woonontwikkeling kent geen belemmeringen door of vanwege nieuwe of bestaande bedrijven. Er lzijn geen milieuhinderlijke bedrijven binnen de inbvloedsfeeer van deze locatie gevestigd en het voorliggende plan kent ook geen vestigingsmogelijkheden hiervoor.

*Luchtkwaliteit*

In het kader van het Besluit luchtkwaliteit is het van belang om bij een ruimtelijk plan te kijken welke invloed het plan heeft op de luchtkwaliteit. In deze wet is van bepaalde projecten getalsmatig vastgelegd dat ze "niet in betekenende mate" (NIBM) bijdragen aan de luchtverontreiniging. In de Regeling NIBM is een lijst met van projecten (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Deze projecten kunnen zonder toetsing aan de grenswaarden voor het aspect luchtkwaliteit uitgevoerd worden. Voor woningbouwlocaties geldt dat voor maximaal 1\.500 woningen (in geval van Ã©Ã©n ontsluitingsweg) of 3\.000 woningen (in geval van twee ontsluitingswegen met een gelijkmatige verkeersverdeling) geen beoordeling op luchtkwaliteit meer hoeft plaats te vinden (bijlage 3a van het Besluit NIBM).

Aangezien het voorgenomen plan de realisatie van 12 rug\-aan\-rug woningen betreft, voldoet het plan aan de NIBM grens en draagt dus niet in betekenende mate bij aan de luchtverontreiniging. Nadere toetsing van het plan aan de Besluit Luchtkwaliteit is daarom niet noodzakelijk. Het aspect luchtkwaliteit vormt geen belemmering voor de ontwikkeling van het plan.

*Externe veiligheid*

In en in de directe omgeving van het plangebied zijn geen risicovolle inrichtingen zoals omschreven in het BEVI aanwezig.

*Verkeer*

De ontsluiting van het plan vindt plaats via de bestaande omliggende wegen. Het plan voorziet in voldoende parkeerplaatsen. EÃ©n en ander gerelateerd aan de geldende parkeernormen en de in de oude situatie aanwezige parkeerplaatsen. In de bestemmingsregel van 'Wonen' is de verplichting tot het voorzien in voldoende parkeergelegenheid vastgelegd. Definitieve toetsing aan deze regel vindt plaats bij de beoordeling van de voor het bouwen noodzakelijke omgevingsvergunning.

#### 5\.3 Waterhuishouding

Op grond van artikel 3\.1\.6 uit het Besluit ruimtelijke ordening dient in de ruimtelijke onderbouwing van ruimtelijke plannen een waterparagraaf te worden opgenomen. In de waterparagraaf wordt aangegeven op welke wijze rekening is gehouden met de gevolgen van het plan voor de waterhuishoudkundige situatie. Het plangebied is gelegen binnen het beheersgebied van het Waterschap Vallei en Veluwe. EÃ©n van de belangrijke aders van het werkgebied van dit Waterschap is de Grift / Valleikanaal. In het plangebied is geen oppervlaktewater aanwezig.

Het voorliggende plan voorziet in een herontwikkeling een voormalig schoolterrein. Daarbij is er ten opzichte van de oude situatie geen vermeerdering van het oppervlakte bebouwd en/of verhard terrein. Vanuit het aspect waterhuishouding kent het plan geen belemmeringen.

#### 5\.4 Archeologie

In 1992 ondertekende Nederland het Europese Verdrag inzake de bescherming van het archeologische erfgoed â kortweg âhet Verdrag van Maltaâ (of Valletta). Sindsdien is het uitgangspunt van het (rijks)beleid dat archeologische waarden volwaardig meetellen in beslissingen over de ruimtelijke inrichting van ons land. Via de Wet op de archeologische monumentenzorg (Wamz) is het verdrag in 2007 wettelijk verankerd in de herziene Monumentenwet 1988\. De Wamz heeft als doel bodemverstorende activiteiten beter te reguleren. Centraal daarbij staat de verplichting om archeologische waarden in bestemmingsplannen vast te leggen. Gemeenten zijn daarbij bevoegd gezag inzake de omgang met archeologische waarden. Binnen de kaders van rijks\- en provinciaal beleid hebben zij de vrijheid naar eigen inzicht financieel en beleidsmatig invulling te geven aan de zorg voor de archeologie binnen hun grondgebied. Het archeologisch erfgoed heeft hiermee een prominentere plaats gekregen in het proces van de ruimtelijke planvorming. Uitgangspunten van het verdrag zijn het vroegtijdig betrekken van archeologische belangen in de planvorming, het behoud van archeologische waarden in situ (ter plaatse) en de introductie van het zogenaamde "veroorzakerprincipe". Dit principe houdt in dat degene die de ingreep pleegt financieel verantwoordelijk is voor behoudsmaatregelen of een behoorlijk onderzoek van eventueel aanwezige archeologische waarden. Zonodig worden in bestemmingsplannen regelingen opgenomen om de omgang met verwachte archeologische waarden om te gaan. Om de noodzaak van deze regelingen te bepalen is inzicht nodig in de archeologische waarde van het grondgebied en in bijzonder het plangebied. Om de archeologische verwachting inzichtelijk te krijgen is Vestigia BV Archeologie \& Cultuurhistorie uit Amersfoort opdracht gegeven deze verwachtingen in beeld te brengen, Dit heeft geleid tot het rapport "Archeologische beleidskaart en cultuurhistorische kenmerkenkaart gemeente Veenendaal" nr. V564,definitief (25 februari 2010\).

Uit deze kaart blijkt dat het plangebied ligt in een zone waarin geen verwachtingen bestaan. Nader onderzoek is daarmee overbodig en de beoogde functiewijziging wordt niet belemmerd.

#### 5\.5 Cultuurhistorie

Het met dit bestemmingsplan beoogde project heeft geen betrekking op een rijks\- of gemeentelijk monument. Er is ook geen rijks\- of gemeentelijk monument in de directe nabijheid. Omdat er ook geen sprake is van een molenbiotoop of andere historische elementen ontmoet dit plan geen belemmeringen op het gebied van Cultuurhistorie.

#### 5\.6 Groen, natuur en landschap

Het betreft hier een binnenstedelijk, braakliggende terrein waar geen groen aanwezig is. Het gebied kent geen waardevolle elementen voor de flora en fauna. De nieuwe situatie zal een groene uistraling krijgen doordat alle particuliere tuinen aan het openbare gebied grenzen. Het aspect flora en fauna vormt daarme geen belemmering voor de geplande herontwikkeling.

#### 5\.7 Leidingen

In het plangebied zijn geen leidingen gelegen met een planologisch relevante beschermingszone, noch overlapt een beschermingszone van een planologisch relevante leiding hiermee.

#### 5\.8 Overige aspecten

Beschrijving en beoordeling van aspecten welke hierboven niet aan de orde zijn gekomen maar welke wel van invloed kunnen zijn zoals: privaatrechtelijke verhoudingen, kabels en leidingen, eerdere besluitvorming door college en/of raad.

#### 5\.9 Totaalbeeld aspecten

Uit alle gevoerde onderzoeken komt naar voren dat de nu voorgenomen ontwikkeling op geen onacceptabele gevolgen of belemmeringen stuit voor de directe omgeving.

### Hoofdstuk 6 JURIDISCHE PLANOPZET

#### 6\.1 Inleiding

Het juridisch bindende gedeelte van het bestemmingsplan bestaat uit de verbeelding en de regels (zogenaamde planregels). De regels zijn gerelateerd aan de verbeelding, zodat verbeelding en regels te allen tijde in onderlinge samenhang dienen te worden bezien en toegepast.

*Verbeelding*

Zoals reeds eerder gesteld is de verbeelding gerelateerd aan de regels (en vice versa) en heeft tevens de functie van visualisering van de bestemmingen. Op de verbeelding hebben alle gronden binnen het plangebied een bestemming gekregen.

Binnen een bestemming kunnen nadere aanduidingen zijn aangegeven. Deze aanduidingen hebben slechts juridische betekenis indien, en voor zover, deze in de regels daaraan wordt gegeven. Verder kunnen er binnen een bestemming verklaringen zijn aangegeven. Deze hebben juridisch gezien geen enkele betekenis en zijn uitsluitend op de verbeelding aangegeven ten behoeve van de leesbaarheid van de kaart (bijvoorbeeld topografische gegevens).

De verbeelding vormt samen met de regels het voor de burgers en overheid bindende deel van het bestemmingsplan.

*Regels*

De regels bevatten het juridisch instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De regels zijn onderverdeeld in meerdere hoofdstukken. Per hoofdstuk zullen de diverse bepalingen artikelsgewijs worden besproken.

*Toelichting*

De toelichting heeft geen bindende werking; de toelichting maakt juridisch ook geen onderdeel uit van het bestemmingsplan, maar heeft wel een belangrijke functie bij de weergave en onderbouwing van het plan en ook bij de uitleg van bepaalde bestemmingen en regels. Door de grote flexibiliteit, of beter vrijheid in de regels, kan de rechtszekerheid van belanghebbenden in het gedrang komen. In de toelichting dienen derhalve duidelijk de beleidsintenties te worden aangegeven met betrekking tot toekomstig grondgebruik. De toelichting heeft echter geen rechtsreeks burgers bindende werking.

*Wabo*

Met de inwerkingtreding van de Wet algemene bepalingen omgevingsvergunning (Wabo), per 1 oktober 2010, worden de aanlegvergunning, de sloopvergunning en de binnenplanse ontheffing als instrumenten van het bestemmingsplan onderdeel van de omgevingsvergunning (Wabo). De genoemde vergunningen en ontheffing zijn begrippen die in de Standaard Vergelijkbare BestemmingsPlannen (SVBP) zijn opgenomen en in de praktijk veel worden toegepast. In een bestemmingsplan onder de Wabo, zoals in dit geval, wordt bijvoorbeeld niet meer gesproken van ontheffingsregels, maar van afwijkingsregels. Een aanlegvergunning wordt een omgevingsvergunning voor het uitvoeren van een werk, geen bouwwerk zijnde, of van werkzaamheden.

#### 6\.2 De indeling van de planregels

De indeling van de planregels is als volgt:

##### 6\.2\.1 Inleidende regels (hoofdstuk 1\)

Dit hoofdstuk bevat alle bepalingen die nodig zijn om de overige planregels goed te

kunnen hanteren:

* begrippen: bevat in het plan gebruikte begrippen die uitleg behoeven;

* wijze van meten: bevat technische regelingen met betrekking tot het bepalen van oppervlaktes, percentages, hoogtes, dieptes, breedtes en dergelijke. Hieronder valt tevens de wijze van peilbepaling.

##### 6\.2\.2 Bestemmingsregels (hoofdstuk 2\)

Binnen dit plan komen de volgende bestemmingen voor:

| Verkeer Wonen    Â | VW   Â |

| --- | --- |

| *Gebiedsaanduidingen*   Â | Grondwaterbeschermingsgebied   Â |

In paragraaf 6\.3 wordt er per bestemming aangegeven wat de gebruiksmogelijkheden en de bouwmogelijkheden zijn.

Indien bestemmingsspecifieke flexibiliteitsregels aan de orde zijn worden deze per artikel opgenomen. Algemene flexibiliteitsregels zijn in hoofdstuk 3 opgenomen.

##### 6\.2\.3 Algemene regels (hoofdstuk 3\)

Hoofdstuk 3 bestaat achtereenvolgens uit de volgende artikelen:

* Anti\-dubbeltelregel:

* Algemene bouwregels

* Algemene aanduidingsregels

* Algemenegebruiksregels

* Algemene afwijkingsregels

* Algemene wijzigingsregels

#### 6\.3 Bestemmingen

Het gemeentelijk beleid is vertaald in de planregels. Daarbij is geprobeerd een flexibel stelsel van regels te ontwikkelen zonder daarbij tekort te doen aan eisen van rechtszekerheid.

Gekozen is voor zo min mogelijk bestemmingen. Dit deelplan bevat normatieve bepalingen, die bindend zijn voor zowel de overheid als de burger. Het is voor beide partijen van groot belang, dat de verbeelding en de planregels duidelijke informatie verschaffen. Door te kiezen voor zo weinig mogelijk bestemmingen wordt de leesbaarheid en duidelijkheid van zowel deverbeelding als de planregels vergroot. Een leesbaar en duidelijk plan zorgt voor een plan, dat goed te handhaven is.

In de volgende paragrafen worden kort de voor dit plan geldende bestemmingen toegelicht. Steeds wordt per bestemming aangegeven wat de gebruiks\- en bouwmogelijkheden zijn.

**Wonen \- W**

**Gebruiksmogelijkheden**

Op de gronden met de bestemming 'Wonen \-W' mag natuurlijk gewoond worden. Daarnaast is het toegestaan om beroepsmatige activiteiten uit te oefenen in hoofd\- of bijgebouw tot een maximum van 45 mÂ². Kleinschalige bedrijfsmatige activiteiten zijn alleen na afwijking via omgevingsvergunning toegestaan.

Binnen het plangebied zijn de volgende woningtypen toegestaan:

* 1\. ter plaatse van de aanduiding \[aeg] mogen alleen aaneengesloten woningen worden gebouwd;

**Bouwmogelijkheden**

In de bestemmingsregeling wordt onderscheid gemaakt tussen twee zones:

* het bouwvlak;

* de onbebouwde zone aan de voorzijden.

Het hoofdgebouw mag uitsluitend binnen het op de verbeelding aangegeven bouwvlak gebouwd worden. (Bij)gebouwen zijn niet toegestaan buiten het bouwvlak.

**Verkeer \- V**

**Gebruiksmogelijkheden**

De gronden met de bestemming 'Verkeer \- V' zijn primair bestemd voor wegen. Daarnaast zijn deze gronden bestemd voor de aanleg en instandhouding van kunstwerken, parkeervoorzieningen, water, verhardingen, doeleinden van algemeen nut, objecten van beeldende kunst, verkeerstechnische voorzieningen en afvalcontainers.

**Bouwmogelijkheden**

Op deze gronden mogen gebouwen van algemeen nut en overige bouwwerken (bouwwerken, geen gebouwen zijnde) gebouwd worden.

**Milieuzone \- grondwaterbeschermingsgebied (gebiedsaanduiding)**

In het kader van de grondwaterbescherming is op de verbeelding de zogenaamde milieuzone\-grondwaterbeschermingsgebied als bedoeld in de Provinciale Milieuverordening Utrecht aangegeven. Deze zone is als een gebiedsaanduiding in de planregels opgenomen.

Een milieuzone\-grondwaterbeschermingsgebied is een gebied waar de onttrekking van water plaatsvindt onder slecht doorlatende aardlagen. Het beschermingsregime van de milieuzone\-grondwaterbeschermingsgebied is gericht op het tegengaan van activiteiten die de beschermende functie van de slecht doorlatende bodemlagen teniet kunnen doen.

Als regeling is opgenomen, dat indien door de gebiedsaanduiding âmilieuzone\-grondwaterbeschermingsgebiedâ met elkaar onverenigbare bepalingen van kracht worden de bovengenoemde bepalingen voorrang hebben, tenzij de beheerder van het grondwater met het tegendeel instemt.

### Hoofdstuk 7 FINANCIEEL\-ECONOMISCHE UITVOERBAARHEID

De betreffende locatie is eigendom van de gemeente. Met de projectontwikkelaar De Bunte te Ede is overeenstemming bereikt over de verkoop van de grond. In de prijs en deze overeenkomst is het verhaal van de gemeentelijke kosten verzekerd. Zodoende is de economische uitvoerbaarheid niet in het geding.

### Hoofdstuk 8 MAATSCHAPPELIJKE UITVOERBAARHEID

Participatie door belanghebbenden in een ruimtelijke planontwikkeling is in de laatste decennia een logisch onderdeel van planvorming en âontwikkeling geworden. Het gaat immers om wat in hedendaags spraakgebruik de fysieke leefomgeving wordt genoemd. Dit neemt niet weg dat met name in de Wet ruimtelijke ordening (Wro) besluitrollen zijn toebedeeld aan bestuursorganen als de raad en het college van burgemeester en wethouders. Met dit vaste gegeven maar ook met toepassing van het Raadsprogramma 2014\-2018 âDe kracht van Veenendaalâ is een burgerparticipatietraject voor deze locatie gestart. Op basis van het in het raadsprogramma geformuleerde voornemen tot het bieden van ruime participatiemogelijkheden is voor de herontwikkeling schoollocatie Adriaen van Ostadelaan gekozen voor een burgerparticipatieproces welke de hieronder genoemde stappen bevatten.

* 1\. Een plenaire bijeenkomst.

* 2\. Twee bijeenkomsten met een uit deelnemers van de plenaire bijeenkomst samengestelde participatiegroep.

* 3\. Formulering en uitwerking van de hieruit voortkomende ontwikkelingsvisie(s).

Dit proces heeft geleid tot de opstelling van een zogenoemde spelregelkaart. Op basis van deze inhoudelijke spelregels zijn geÃ¯nteresseerde partijen uitgenodigd een plan in te dienen en daarbij een bieding te doen voor de aankoop van het perceel.

De aldus uitgeschreven tender heeft tot gevolg gehad dat drie inzendingen zijn ontvangen. Het plan van De Bunte met de rug\-aan\-rug woningen, dat de basis vormt van dit bestemmingsplan, is daarbij als hoogst scorend naar voren gekomen. Ook in de beoordeling van de inzendingen is de in het participatietraject gevormde klankbordgroep betrokken.

Gelet op dit gevolgde uitvoerige participatietraject is afgezien van een inspraaktraject op dit bestemmingsplan

### Bijlagen

#### Bijlage 1 Geluidonderzoek

#### Bijlage 2 Spelregels