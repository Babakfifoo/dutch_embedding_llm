xml version\="1\.0" encoding\="UTF\-8"?

Klazienaveen, Langestraat 171: Toelichting

direct naar inhoud van Toelichting

Klazienaveen, Langestraat 171

=============================

Toelichting

-----------

| Plan: | Klazienaveen, Langestraat 171 |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.0114\.2021007\-W701 |

* Toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding tot wijzigingsplan

+ 1\.2 Ligging plangebied

+ 1\.3 Huidige planologische regelingen

+ 1\.4 Opzet wijzigingsplan

* Hoofdstuk 2 Beleid

+ 2\.1 Gemeentelijk beleid

+ 2\.2 Provinciaal beleid

+ 2\.3 Conclusie

* Hoofdstuk 3 Planbeschrijving en Stedenbouwkundige structuur

+ 3\.1 Algemene planbeschrijving

* Hoofdstuk 4 Onderzoeken

+ 4\.1 Archeologie en monumenten

+ 4\.2 Ecologie

+ 4\.3 Fysieke veiligheid

+ 4\.4 Milieu

+ 4\.5 Waterparagraaf

* Hoofdstuk 5 Maatschappelijke betrokkenheid

+ 5\.1 Zienswijzen op het ontwerp

* Hoofdstuk 6 Economische uitvoerbaarheid

* Bijlagen bij de toelichting

+ Bijlage 1 Watertoets

+ Bijlage 2 Akoestisch onderzoek Langestraat 171

+ Bijlage 3 Ontwerpbesluit Hogere waarde

### Hoofdstuk 1 Inleiding

#### 1\.1 Aanleiding tot wijzigingsplan

In het bebouwingslint aan de Langestraat in Klazienaveen, ten oosten van het centrum, wordt op een lege kavel weer een nieuwe woning gebouwd. In het bestemmingsplan heeft deze kavel de bestemming 'Gemengd \- 1'. Binnen deze bestemming zijn diverse centrumfuncties en wonen toegestaan, maar het aantal wooneenheden binnen deze bestemming mag niet worden vermeerderd. Omdat bij de vaststelling van het bestemmingsplan Klazienaveen in 2013 de kavel onbebouwd was, geldt de nieuwbouw van de woning als een toevoeging of vermeerdering. Er is daarom een wijzigingsplan nodig om dit mogelijk te maken. Het wijzigingsplan Klazienaveen, Langestraat 171 regelt de nieuwbouw van deze woning via de nieuwe bestemming 'Wonen\-Vrijstaand\-lintbebouwing'.

#### 1\.2 Ligging plangebied

Het plangebied van het wijzigingsplan Klazienaveen, Langestraat 171 ligt in de oostelijke uitloper van het centrum, aan de zuidkant van het Van Echtenskanaal.

![afbeelding "i_NL.IMRO.0114.2021007-W701_0001.png"](i_NL.IMRO.0114.2021007-W701_0001.png)

**Figuur 1\-1: De ligging van het plangebied Emmen **Klazienaveen, Langestraat 171****Â **in de gemeente Emmen.**

![afbeelding "i_NL.IMRO.0114.2021007-W701_0002.png"](i_NL.IMRO.0114.2021007-W701_0002.png)

**Figuur 1\-2: Indicatie begrenzing plangebied.**

#### 1\.3 Huidige planologische regelingen

Het voorliggend wijzigingsplan Klazienaveen, Langestraat 171 brengt voor het perceel aan de Langestraat 171 een wijziging aan omtrent de bestemming van het bestemmingsplan 'Klazienaveen', vastgesteld op 19 december 2013\.

![afbeelding "i_NL.IMRO.0114.2021007-W701_0003.png"](i_NL.IMRO.0114.2021007-W701_0003.png)

Figuur 1\.3 geeft een overzicht, niet volledig, van de oude bestemmingsplannen in het plangebied.

#### 1\.4 Opzet wijzigingsplan

Dit wijzigingsplan bestaat uit een verbeelding, regels en een toelichting. In de toelichting wordt een verantwoording gegeven van de in het plan gemaakte keuzes. Op de verbeeding worden de percelen in het plangebied aangegeven met de nieuwe bestemming. In de planregels worden de bouw\- en gebruiksmogelijkheden binnen het plangebied geregeld. Hiervoor zijn de bouwregels uit de bestemming "Wonen \- Vrijstaand \- Lintbebouwing" in het "moederplan" Klazienaveen uit 2013 van toepassing.

### Hoofdstuk 2 Beleid

#### 2\.1 Gemeentelijk beleid

##### 2\.1\.1 Structuurvisie gemeente Emmen 2020, veelzijdigheid troef

Structuurvisie Emmen 2020, Veelzijdigheid Troef, is 24 september 2009 vastgesteld door de raad. De structuurvisie geeft de hoofdlijnen van de ruimtelijke ontwikkeling van de gemeente Emmen weer. In de structuurvisie wordt de ruimtelijke structuur van 2020 geschetst aan de hand van een aantal thema's, te weten landschap, duurzaamheid, verkeer, werken, wonen, voorzieningen en veiligheid. Voor ieder thema is een hoofdkoers bepaald. Voor het wijzigingsplan Klazienaveen, Langestraat 171 is vooral het thema wonen van belang.

##### 2\.1\.2 Woonbeleid

De Woonvisie 2018\-2023 en de structuurvisie Herprogrammering Woningbouw 2018 \-2028 richten zich op een nieuwbouwopgave passend bij de kwalitatieve behoefte en aanvullend op de bestaande voorraad. Daarbij moet de bestaande woningvoorraad beter benut worden. In de Woonvisie is een strategie opgenomen voor woningbouw:

* 1\. Woningbouwinitiatieven worden niet individueel, maar in samenhang bekeken.

* 2\. Prioriteit wordt gegeven aan plannen voor herstructurering en transformatie.

* 3\. Bij het maken van de woon\- en leefbaarheidsvisies voor dorpen en wijken komen plekken naar voren waar inbreiding (verdichting) mogelijk en gewenst is.

* 4\. Bestaande uitbreidingslocaties worden afgerond.

* 5\. Woningbouwplannen dragen bij aan een gevarieerd woonmilieu (ruimte bieden aan plannen die een nichemarkt bedienen en aan kleinschalige experimentele, innovatieve en duurzame woonvormen).

* 6\. Woningbouwplannen dragen bij aan ruimtelijke kwaliteit.

Vanuit het woonbeleid wordt het bouwen in de linten begrensd. Tussen 2018 en 2028 is er ruimte voor de bouw van maximaal 50 woningen. In de beleidsnotitie Bouwen in de linten staat beschreven waar gebouwd mag worden. De locatie aan de Langestraat 171 is daar een van.

##### 2\.1\.3 Beleidsnotitie "Bouwen in de linten"

De gemeenteraad heeft op 14 december 2017 de beleidsnotitie Bouwen in de linten vastgesteld. De beleidsnotitie geeft het onderzoek weer naar de ruimtelijke kaders en criteria die bij de beoordeling van verzoeken tot incidentele woningbouw in de linten moeten worden gehanteerd. In de beleidsnotitie is een balans gezocht tussen het incidenteel toevoegen van woningen enerzijds en het behoud van de waarde en karakteristiek van het landschap anderzijds.

Het doel van de beleidsnotitie Bouwen in de linten is het verkrijgen van een helder ruimtelijk kader voor het toetsen van nieuwe aanvragen voor het bouwen van woningen binnen lintbebouwingen in de gemeente Emmen.

In de beleidsnotitie zijn ruimtelijke criteria verwoord. Bij de ruimtelijke ontwikkeling van de linten dient een afweging te worden gemaakt tussen enerzijds het belang van de kernen, en anderzijds het belang van het landschap.

In de eerste plaats is bepaald wat de begrenzingen van de kernen zijn en wat de linten binnen en buiten de kernen zijn. Als vervolgstap is voor de linten buiten de kernen bepaald welke delen onlosmakelijk met het landschap zijn verbonden en welke delen met de kern zijn verbonden. De linten kunnen worden onderverdeeld in 'landschapsgerelateerde linten', 'dorpsgerelateerde linten' en in 'lint binnen kern'.

![afbeelding "i_NL.IMRO.0114.2021007-W701_0004.png"](i_NL.IMRO.0114.2021007-W701_0004.png)

**Figuur: Uitsnede van kaart 2: benadering lintbebouwing**

De Langestraat 171 is gelegen in een lint aangeduid als 'lint binnen een kern'. Klazienaveen is aangemerkt als een kanaaldorp van de VeenkoloniÃ«n. Dit soort kanaaldorpen zijn ontstaan ten tijde van de grootschalige veenafgravingen aan het eind van de 19e\- en begin 20e eeuw. De ligging en het ontstaan van de dorpen zijn bepaald door de wijze van ontginning van het veen. Verdichting is ontstaan bij kruisingen van (water)wegen en bij bruggen.

Beschrijving bebouwing

'Linten binnen de kernen' komen onder voorwaarden in aanmerking voor het toevoegen van woningen. De voorwaarden hebben betrekking op de stedenbouwkundige en milieutechnische inpassing. Bij toevoegingen dient te worden aangesloten bij de stedenbouwkundige structuren van de omgeving. Onder andere dient afstemming te worden gezocht bij aspecten als de kavelbreedte, de voorgevelrooilijn en bebouwingskenmerken ten aanzien van nokrichting, bebouwingsmassa en hoogten (zie voor de uitwerking hiervan de planbeschrijving in hoofdstuk 3\).

##### 2\.1\.4 Verkeersbeleid

Het Gemeentelijk Verkeer en Vervoer Plan (GVVP) ( december 2013\) gaat uit van de inrichting van wegen volgens de Duurzaam veilig\-principes. De wegen in de gemeente Emmen zijn gecategoriseerd conform Duurzaam Veilig met als doel een optimale afstemming te bereiken tussen de functie van de weg, de vormgeving en het gebruik ervan door de weggebruiker. Hiermee wordt beoogd onbedoeld gebruik van de weg, conflicten met hoge snelheids\- en richtingsverschillen, alsmede onzeker gedrag te voorkomen. De wegen zijn verdeeld in drie categorieÃ«n, stroomwegen, gebiedsontsluitingsweg en erftoegangswegen.

Dit gedeelte van de Langestraat kan worden gezien als een erftoegangsweg.

Verder zet het GVVP in op een multimodale benadering van verkeer. Dit houdt in dat niet enkel naar de bereikbaarheid per auto wordt gekeken maar nadrukkelijk ook naar andere vervoersmodaliteiten, zoals het openbaar vervoer of de fiets.

Het openbaar vervoer \- zowel bus als trein \- valt onder verantwoordelijkheid van de provincie, c.q. het OV\-Bureau Groningen\-Drenthe (voor de bus). De gemeente draagt als belangrijke gesprekspartner bij aan een goede openbaar vervoer\-bereikbaarheid van de stad, de wijken en dorpen.

Ook de fiets krijgt de komende jaren een belangrijkere functie. Het fietsgebruik op met name de korte afstand (\<7,5 km) willen wij met minimaal 10% laten doen toenemen. Met name het gebruik van de fiets richting het centrum van Emmen willen wij verder stimuleren door hoogwaardige fietsverbindingen richting het centrum van Emmen te realiseren of bestaande routes op te waarderen. Het autogebruik daarentegen willen wij verder ontmoedigen door een aantal rechtstreekse verbindingen voor autoverkeer te laten verdwijnen.

Er is sprake van een meer gematigde groei van het autoverkeer ten opzichte van eerdere prognoses. Mede door de grotere betekenis van openbaar vervoer en fiets in het beleid, is er ruimtelijk gezien \- naast de grootschalige realisatie van ondergronds parkeren in het centrum \- weinig tot geen behoefte aan uitbreiding van specifieke (auto\-)wegvoorzieningen. Deels wordt zelfs gedacht aan het afwaarderen van autowegen waardoor een betere verkeerskundige en ruimtelijke kwaliteit wordt bereikt.

##### 2\.1\.5 Integrale parkeervisie

In oktober 2017 heeft de gemeenteraad van Emmen de "Integrale parkeervisie gemeente Emmen" vastgesteld. De visie is het kader voor het bepalen van de parkeeropgave bij fysieke ontwikkelingen op alle niveaus. Het is een leidraad voor het beoordelen van de parkeeropgave van stedenbouwkundige visies \& plannen voor (her\-)ontwikkeling van de fysieke leefomgeving en is ook het kader dat invulling geeft aan het begrip âvoldoende parkeer\- of stallingsruimte dan wel voldoende laad\- of losruimte in bestaande en op ontwikkeling gerichte nieuwe bestemmingsplannen. De visie bevat ten aanzien van de hoeveelheid parkvoorzieningen en het aantal los\- en laadplaatsen het beoordelingskader voor het verlenen van een omgevingsvergunning voor het bouwen en\- of wijzigen gebruik.

Voor toekomstige (nieuwbouw)ontwikkelingen is in de parkeervisie de landelijke richtlijnen van het CROW leidraad. Uitgangspunt blijft in beginsel voldoende parkeerruimte op eigen terrein. Als dit niet kan, kan eventueel teruggevallen worden op parkeren in de openbare ruimte, waarvoor aan de gemeente een afkoopsom wordt betaald.

##### 2\.1\.6 Cultuurhistorische waardenkaart

Om erfgoed nog beter te verankeren in het ruimtelijke beleid voor de woon\- en leefomgeving, is de Cultuurhistorische Waardenkaart Emmen opgesteld. Dit is een inventarisatie en waardering van de cultuurhistorische waarden en bestaat uit een beleidskaart, bronnenkaart en een toelichtende rapportage. Ook is er aandacht voor immaterieel erfgoed. Aansluitend is een beleidsnota geschreven: Erfgoednota Emmen 2017\-2022\. De Cultuurhistorische Waardenkaart en Erfgoednota 2017\-2022 zijn op 28 september 2017 door de gemeenteraad vastgesteld.

De beleidskaart voor cultuurhistorie geeft de vertaling naar het beschermingsregime voor 3 categorieÃ«n erfgoed:

\- Monumenten (rijk, province en gemeente) en bomen van de gemeentelijke bomenlijst,

\- Cultuurhistorisch waardevolle gebieden, wijken en (groen)structuren,

\- Cultuurhistorisch waardevolle gebouwen, objecten en plekken.

Afhankelijk van de waarde van het monument, ensemble, of object, wordt er ingezet op ***bescherming***Â (bijvoorbeeld voor aangewezen monumenten), ***herkenbaar houden*** (van de waardevolle historische en ruimtelijke structuur en samenhang van een ensemble, zoals bijvoorbeeld een bebouwingslint), of ***respecteren en 'rekening houden***

*met'* (voor objecten of afzonderlijke plekken met een cultuurhistorische waarde).

**Situatie voor het plangebied**

Voor de Langestraat is het regime gericht op het herkenbaar houden van de historische en ruimtelijke structuur en samenhang: dat is het bebouwingslint langs de Langestraat in het veenkoloniale kanaaldorp Klazienaveen. Aan weerszijden van het Van Echtenskanaal heeft zich hier bebouwing geconcentreerd. De woningen staan op relatief lange en smalle kavels en zijn gericht naar de weg. De woningen staan grotendeels in dezelfde rooilijn, maar verspringen daarin komen ook voor. De bomenrijen langs veel hoofdwijken en \-kanalen, zoals de bomen langs het Van Echtenkanaal, zijn vanwege hun landschappelijke waarde beschermd.

In het plan wordt met de situering van de nieuw woning aangesloten op het ritme en de situering van bebouwing in het lint. In Hoofdstuk 3 âPlanbeschrijvingâ wordt nader ingegaan op de stedenbouwkundige inpassing van het plan.

##### 2\.1\.7 Welstandsbeleid

De welstandsnota 2016, gemeente Emmen is opgesteld uitgaande van het motto: âLoslaten van kan, regelen wat ertoe doetâ.

De gemeente hecht waarde aan de omgevingskwaliteit, en ziet daarbij onderscheid tussen de verschillende gebieden die de gemeente rijk is. Niet ieder gebied vraagt om dezelfde benadering. De welstandsnota 2016 kent drie welstandsniveaus: welstandsvrij, welstandsluw en welstandsniveau hoog. Voor een aantal gebieden is de ambitie naar beneden bijgesteld ,waardoor welstandsvrije gebieden zijn toegenomen. Het niveau welstandsluw is geÃ¯ntroduceerd. In de luwe gebieden wordt op een aantal basale aspecten van welstand gestuurd en wordt afstand genomen van gedetailleerde beoordelingen. Daarnaast moeten gebieden die van meer waarde zijn \- niveau hoog â goed beschermd blijven. Deze gebieden leveren een belangrijke bijdrage aan de identiteit van Emmen. Voornamelijk zijn dit de centra van dorpen, wijken en de beschermde dorpsgezichten. Voor deze gebieden geldt een hoog ambitieniveau. Het gemeentebestuur beoogt met deze nota een dynamische welstand in Emmen, waarbinnen ruimte is voor dialoog en âkwalitatief herstelâ met de samenleving.

Het bestemmingsplan en de welstandsnota zorgen samen voor het behoud van de ruimtelijke kwaliteit. Het bestemmingsplan geeft aan wat, hoeveel, in welke vorm en waar er gebouwd mag worden. Het welstandsbeleid geeft aan hoe het gebouw er uit mag komen te zien. Dit wil zeggen dat het welstandsbeleid moet voorkomen dat er gebouwen gebouwd worden die afbreuk doen aan de omgeving.

Het plangebied is gelegen in een welstandsluw gebied. Het plan is als vooroverlegverzoek besproken met de welstandscommissie, die heeft het plan op hoofdlijnen positief beoordeeld. Het definitieve bouwplan zal bij de beoordeling van de omgevingsvergunning opnieuw aan de welstandscommissie worden voorgelegd.

#### 2\.2 Provinciaal beleid

##### 2\.2\.1 Omgevingsvisie Drenthe 2018

De Omgevingsvisie is hÃ©t strategische kader voor de ruimtelijk\-economische ontwikkeling van Drenthe. De visie formuleert de belangen, ambities, rollen, verantwoordelijkheden en sturing van de provincie in het ruimtelijke domein.

De Omgevingsvisie beschrijft de ruimtelijk\-economische ontwikkeling van Drenthe in de periode tot 2030, met in sommige gevallen een doorkijk naar de periode daarna. Als in de tekst wordt gesproken over âlange termijnâ, betreft het de periode na 2030\.

De Omgevingsvisie heeft voor de provincie vooral een interne binding. Dit betekent dat de provincie bij de uitoefening van haar taken aan de Omgevingsvisie gebonden is.

Missie

De missie van de provincie is het waarderen van de Drentse kernkwaliteiten en het ontwikkelen van een bruisend Drenthe, passend bij de kernkwaliteiten. Deze missie is ingegeven door wat inwoners, medeoverheden en maatschappelijke partners belangrijk vinden voor de toekomst van Drenthe. De kernkwaliteiten zijn samen met partners en de inwoners van Drenthe benoemd, te weten landschap, cultuurhistorie, aardkundige waarden, archeologie, rust en natuur.

Kernkwaliteiten

De kernkwaliteiten zijn de kwaliteiten die bijdragen aan de identiteit en aantrekkelijkheid van Drenthe. Samen met vertegenwoordigers van overheden, belangengroepen, marktpartijen en inwoners heeft de provincie de volgende kernkwaliteiten van Drenthe benoemd :

* rust, ruimte, natuur en landschap;

* oorspronkelijkheid (authenticiteit, Drents eigen);

* noaberschap;

* kleinschaligheid (Drentse schaal);

* menselijke maat;

* veiligheid.

Het provinciaal belang ligt in het behouden en, waar mogelijk, ontwikkelen van de kernkwaliteiten. In hoofdstuk 4 van de Omgevingsvisie is voor alle kernkwaliteiten een uitwerking naar meer concrete indicatoren gemaakt, namelijk landschap, cultuurhistorie, aardkundige waarden, archeologie, rust en natuur.

Zorgvuldig Ruimtegebruik

In Drenthe kunnen mensen nog ruimte beleven. Dat wil de provincie bewaken, ook wanneer er nieuwe ontwikkelingen zijn. Zorgvuldig ruimtegebruik is van provinciaal belang.

Milieu\- en leefomgevingskwaliteit

De provincie streeft naar een gezonde en veilige leefomgeving voor mens, plant en dier. Het beschermen van de kwaliteit van milieu en leefomgeving is veelal op Europees en nationaal niveau geregeld. Daarbij zijn diverse taken en verantwoordelijkheden bij de provincies neergelegd. Deze taken, gericht op het beschermen van de kwaliteit van lucht, water en bodem en het verbeteren van de verkeersveiligheid, waterveiligheid en externe veiligheid, zijn daarmee van provinciaal belang.

Kaarten en doelstellingen

Op kaarten behorende bij de Omgevingsvisie Drenthe zijn de kernkwaliteiten nader weergegeven. Op een aantal kaarten (wanneer relevant) is het plangebied als volgt aangeduid:

*Landschap*

Het plangebied is gelegen binnen het landschap van de veenkoloniÃ«n. Van provinciaal belang is de orthogonale samenhang tussen het systematische ontginningspatroon van grootschalige openheid met kenmerkende wijkenstructuur en de bebouwingslinten met daaruit opgaande percelen.

*Cultuurhistorie*

Het beleid van de provincie Drenthe ten aanzien van cultuurhistorie is beschreven in de beleidsnota Cultuurhistorisch Kompas Drenthe. Het plangebied is gelegen binnen het gebied Emmen en haar venen. Het generieke beleid 'respecteren' is van toepassing. Het is bedoeld om de cultuurhistorische samenhang, zoals die is vastgelegd in de hoofdstructuur, te borgen. De ambitie voor de VeenkoloniÃ«n richt zich specifiek op het zichtbaar houden van de machinale veenwinning en veenverwerking op het Amsterdamscheveld en het Bargerveen, zowel in het landschap als in de bebouwing.

*Archeologie*

De inhoudelijke kaart Archeologie geeft een overzicht van de archeologische waarden en verwachtingen die de provincie van provinciaal belang achten. In gebieden of terreinen met een archeologische verwachting op de archeologiekaarten, wordt gestuurd op een goede uitvoering van archeologisch onderzoek. Niet voor alle bodemingrepen is archeologisch onderzoek vereist. Dit hangt af van de omvang en aard van de ingreep, de waarde/verwachting van de locatie en het vrijstellingenbeleid zoals dat is uitgewerkt in de gemeentelijke archeologiekaarten.

*Aardkundige waarden*

Aardkundige waarden die bijdragen aan het specifieke Drentse karakter wil de provincie behouden en, waar mogelijk, herstellen. Het provinciaal belang ligt in het behouden en, waar mogelijk, ontwikkelen van de kernkwaliteit aardkundige waarden. De provincie wil inhoud geven aan ruimtelijke kwaliteit, om de identiteit en aantrekkelijkheid van Drenthe te behouden en te versterken. Het doel is de archiefwaarde van de bodem te behouden en de landvormen, die karakteristiek zijn voor het Drentse landschap, te behouden en te versterken, als onderdeel van de kernkwaliteit oorspronkelijkheid.

Het plangebied is gelegen binnen een gebied met een generiek beschermingsniveau voor aardkundige waarden. In deze gebieden wil de provincie de lokale, aardkundige kenmerken voor de toekomst bewaren.

##### 2\.2\.2 Provinciale omgevingsverordening

Provinciale Staten van Drenthe hebben de Provinciale omgevingsverordening Drenthe vastgesteld. In de omgevingsverordening is het perceel gelegen binnen een gebied aangeduid als 'Bestaand Stedelijk Gebied'. Binnen Bestaand Stedelijk Gebied ligt de verantwoordelijkheid ten aanzien van woningbouw primair bij de gemeente. De verordening geeft verder geen specifieke bepalingen voor percelen met deze aanduiding.

Artikel 2\.17 lid 1 van de POV bepaalt dat een ruimtelijk plan kan voorzien in nieuwe woningbouw mits de behoefte op basis van de gemeentelijke woonvisie kan worden aangetoond en aansluit bij bestaand stedelijk gebied.

De gemeenteraad heeft op 14 december 2017 de geactualiseerde beleidsnotitie Bouwen in de linten vastgesteld. De beleidsnotitie is een nadere uitwerking van de Woonvisie 2018\-2023\. Het plan past binnen de gemeentelijke woonvisie (zie paragraaf 2\.1\.2\) en het plangebied is gelegen in een bebouwingslint dat aansluit bij bestaand stedelijk gebied. Het plan is in overeenstemming met artikel 2\.17 lid 1 van de POV.

Artikel 2\.9 lid 2 van de POV biedt voorts de mogelijkheid dat Gedeputeerde Staten van Drenthe de begrenzing van bestaand stedelijk gebied wijzigt wanneer via onherroepelijk geworden ruimtelijke plannen of een inpassingsplan nieuwe bebouwingsmogelijkheden zijn gecreÃ«erd.

#### 2\.3 Conclusie

De conclusie van de in dit wijzigingssplan Klazienaveen, Langestraat 171 beschreven beleidsuitgangspunten is dat het rijksbeleid niet direct door werkt in het plangebied. Hierdoor is het wijzigingsplan niet in strijd met het rijksbeleid. Het rijksbeleid werkt indirect door via het provinciaal beleid. Het provinciaal beleid vormt op zijn beurt weer de input voor het gemeentelijk beleid. Voor het voorliggende wijzigingsplan kan eveneens geconcludeerd worden dat het plan passend is in het provinciale beleid. Wat betreft het gemeentelijk beleid kan gesteld worden dat het bestremmingsplan in lijn is met het behandelde beleid. Het bestemminsplan regelt de bouw van een nieuwe woning wat conform de beleidsnotitie 'Bouwen in de linten' is.

### Hoofdstuk 3 Planbeschrijving en Stedenbouwkundige structuur

#### 3\.1 Algemene planbeschrijving

Het voorliggend plan betreft een particulier initiatief voor de realisatie van een vrijstaande woning aan de Langestraat 171 in Klazienaveen. Het voornemen is om een vrijstaande woning te realiseren op het kavel. Voor de realisatie van deze vrijstaande woning is een wijziging van het bestemmingsplan nodig. Dit wijzigingsplan voorziet daarin.

Woon\- en leefklimaat

Het perceel aan de Langestraat 171 waar de vrijstaande woning wordt gerealiseerd, past in het verlengde van dit gedeelte van de Langestraat waarin voornamelijk vrijstaande woningen staan. De nieuwe situering met een vrijstaande woning op het perceel van de Langestraat 171 sluit hierbij aan. Met de realisatie van de nieuw woning op het perceel is geen sprake van een onevenredige aantasting van het woon\- en leefklimaat en de gebruiksmogelijkheden van aangrenzende gronden.

Gelet op de toevoeging van slechts Ã©Ã©n woning en dat er geparkeerd kan worden op eigen erf, is er geen sprake van verkeer\- en parkeeroverlast.

![afbeelding "i_NL.IMRO.0114.2021007-W701_0005.png"](i_NL.IMRO.0114.2021007-W701_0005.png)

Richtlijnen ten aanzien van nieuwe lintbebouwingÂ

Bij een nieuwe (lint)woning is het vertrekpunt: het hoofdgebouw is maximaal 10m breed en 15m diep en staat op minimaal 3 m van de zijerfgrens aan beide zijden. Hoe breed de woning kan worden, hangt dus mede af van de breedte van de kavel. Een ander uitgangspunt voor het hoofdgebouw van vrijstaande lintwoningen is: goothoogte maximaal 3\.5 m en nokhoogte maximaal 9 m. Met deze uitgangspunten kan de karakteristiek van lintbebouwing intact blijven en houdt men voldoende afstand tussen hoofgebouwen onderling met het oog op woon\- en leefgenot en een goede stedenbouwkundige inpassing. Situering van de woning op de kavel (gevellijn) wordt bekeken in relatie tot bestaande woningen.

In het Masterplan âKlazienaveen is een belangrijk uitgangspunt om Centrumfuncties en Gemengde functies zoveel mogelijk te concentreren in het Centrum van Klazienveen. En hiermee de functie wonen in de (lint)bebouwing buiten dit centrumgebied te versterken. Wonen betekent grondgebonden woningen, met het karakter van lintbebouwing (lage goot, dwarskap etc).

Het toevoegen van een lintwoning in dit deel van het lint, en dus invullen van de lege kavel, is vanuit ruimtelijk oogpunt mogelijk en acceptabel en vanuit de doelstellingen in het masterplan Centrum Klazienaveen ook gewenst. Het valt in het deel van het lint dat dicht bebouwd is, grenst aan het centrum van Klazienaveen en aan achterliggende bebouwing. Zoals bij het bestemmingsplan en het Masterplan beschreven is, is het beleid om buiten het Centrumgebied het lintkarakter zowel ruimtelijke als qua functie te versterken. Dit door grondgebonden woningen, met alleen de bestemming Wonen.

De woningen zijn over het algemeen in de gevellijn (de kavelgrens aan de voorzijde) gesitueerd. Hierdoor hebben de meeste woningen geen voortuin of een heel ondiepe voortuin. In deze situatie springt de woning iets terug en komt deze wat verder naar achteren te staan dan de aangrenzende woningen. Dit beeld komt in dit gebied (bijvoorbeeld ter hoogte van nr. 173\) vaker voor.

Voor de woningen langs loopt het openbare voetpad. Met tussen de straat en het voetpad afwisselend haaksparkeren of een groenstrook.

### Hoofdstuk 4 Onderzoeken

#### 4\.1 Archeologie en monumenten

##### 4\.1\.1 Algemeen

De gemeente Emmen heeft archeologie beleid vastgesteld, d.d. 30 mei 2013\. Hiervoor is een archeologische beleidsadvieskaart gemaakt met daarbij een rapport, dit rapport dient als toelichting op de kaart. Het doel van deze documenten is om aan te geven wat de kern vormt van het archeologie beleid en waar de beleidskeuzen zijn gemaakt. De verschillende archeologische waarden en verwachtingen en de maatregelen die daaraan zijn gekoppeld zijn in gemeentelijk archeologische beleidsadvieskaart vertaald naar diverse categorieÃ«n "Waarde \- Archeologie" in het bestemmingsplan. Met de vertaling is op eenvoudige wijze voor het gehele gebied van de gemeente Emmen in beeld gebracht of archeologische waarden in het geding zijn of kunnen zijn en zo ja, op welke manier daarmee dient te worden omgegaan, tabel 1 geeft de onderverdeling van de vier gemaakte categorieÃ«n weer.

| Categorie    Â | | | | Archeologische waarden   Â | Oppervlakte    Â | Diepte    Â | Drainage   Â |

| --- | --- | --- | --- | --- | --- | --- | --- |

| Rijksmonument    Â | | | | Beschermd    Â | \-   Â | \-   Â | Verbod   Â |

| Waarde \- Archeologie 1    Â | | | | Zeer hoge archeologische waarde   Â | 0 m2    Â | 30 cm \+ 10 cm   Â | Verbod   Â |

| Waarde \- Archeologie 2   Â | | | | (zeer) (hoge) archeologische waarde   Â | 100 m2   Â | 30 cm \+ 10 cm   Â | Verbod   Â |

| Waarde \- Archeologie 3    Â | | | | Middelhoge of hoge verwachting   Â | 1000 m2   Â | 30 cm \+ 10 cm   Â | Verbod   Â |

| Waarde \- Archeologie 4   Â | | | | Middelhoge of hoge verwachting   Â | 1000 m2   Â | 30 cm \+ 10 cm    Â | Toegestaan   Â |

Tabel 1: Onderverdeling van archeologische waarden.

Deze beleidskeuzen zijn vertaald in een dubbelbestemmingen.

Per archeologische kwaliteit zijn planregels opgenomen voor de te bebouwen oppervlakte en een omgevingsvergunningsstelsel voor het uitvoeren van werken, geen bouwwerk zijnde, of van werkzaamheden. De maatvoering voor afwijking is afhankelijk van de te verwachten waarden of verwachtingen en de uitkomsten van archeologisch onderzoek.

##### 4\.1\.2 Archeologische waarden in het plangebied

Het plangebied Klazienaveen, Langestraat 171 is volgens de beleidskaart gelegen in een gebied zonder archeologische waarde.

Gebieden zonder archeologische verwachting zijn gebieden waar de kans op het aantreffen van archeologische sporen zeer klein wordt geacht. Dit kan zijn vanwege de bodemkundige opbouw of vanwege bodemverstorende activiteiten naderhand zoals ontgrondingen, saneringen, zware funderingen etc. In dit geval is de verstoring met zekerheid bekend door reeds uitgevoerd archeologisch onderzoek. Deze gebieden zijn daarom niet in bestemmingsplannen weergegeven.

##### 4\.1\.3 Conclusie

Op grond van de resultaten van het onderzoek acht de gemeente geen archeologisch vervolgonderzoek noodzakelijk. Er wordt in het wijzigingsplan geen dubbelbestemming Waarde\-archeologie opgenomen.

#### 4\.2 Ecologie

De Wet natuurbescherming (Wnb) is in werking getreden op 1 januari 2017\. De provincie is bij de Wnb het bevoegd gezag voor de toetsing van werkzaamheden en handelingen bij Natura 2000\-gebieden en dier\- en plantensoorten. Het Rijk blijft bevoegd gezag bij ruimtelijke ingrepen met grote nationale belangen. Voor gemeenten geldt dat zij het bevoegd gezag zijn voor omgevingsvergunningen.

Gebiedsbescherming

In de Wnb is de bescherming van specifieke natuurgebieden geregeld. Het betreft de Natura 2000\-gebieden, die een internationale bescherming genieten. Plannen en projecten met negatieve effecten op deze gebieden zijn vergunningplichtig. Relevant daarbij is dat de Wnb een externe werking kent. Van externe werking is sprake als activiteiten buiten een Natura 2000\-gebied van invloed zijn op de natuurwaarden in een Natura 2000\-gebied. Per Natura 2000\-gebied zijn instandhoudingsdoelen voor soorten en vegetatietypen opgesteld.

Het Natuurnetwerk Nederland (NNN) \-voorheen Ecologische Hoofdstructuur\- is een samenhangend netwerk van bestaande en nog te ontwikkelen belangrijke natuurgebieden in Nederland en vormt de basis voor het natuurbeleid. Ten aanzien van ontwikkelingen binnen het NNN geldt het 'nee, tenzij\-principe'. Het NNN is als beleidsdoel opgenomen in de Structuurvisie Infrastructuur en Ruimte. De provincies zijn verantwoordelijk voor de begrenzing, ontwikkeling en bescherming van het NNN. De begrenzing en ruimtelijke bescherming van het NNN is voor de provincie Drenthe uitgewerkt in de Provinciale Omgevingsvisie en de bijbehorende Provinciale Omgevingsverordening.

Soortenbescherming

Het uitgangspunt van de Wnb is dat er geen (opzettelijke) schade mag worden gedaan aan beschermde dieren of planten, tenzij dit uitdrukkelijk is toegestaan. De soortenbescherming binnen de Wnb is daarbij opgedeeld in drie beschermingsregimes: Vogelrichtlijnsoorten, Habitatrichtlijnsoorten en andere soorten. Bij beoordeling van de toelaatbaarheid van bouwwerken en/of andere activiteiten moet rekening worden gehouden met de mogelijke aanwezigheid van te beschermen dier\- en plantensoorten. Er dient een ontheffing op grond van artikel 3\.3, 3\.8 en/of 3\.10 Wnb te worden aangevraagd voor een (bouw)werkzaamheid of activiteit indien het volgende van toepassing is:

* uit gegevens of onderzoek blijkt dat er sprake is van verstoring of doden van (een) beschermde soort(en);

* het bouwwerk en/of de activiteit veroorzaakt beschadiging of vernieling van voortplanting\- of rustplaatsen van dieren, dan wel ontworteling of vernieling van plantensoorten;

* er kan geen gebruik gemaakt worden van een vrijstelling op grond van de Wet natuurbescherming;

* er kan niet gewerkt worden volgens een goedgekeurde gedragscode.

##### 4\.2\.1 Conclusie

Gelet op het huidige woongebruik van het perceel, worden geen beschermde soorten verwacht en is het uitvoeren van een flora\- en fauna onderzoek niet noodzakelijk. Daarnaast is op basis van de Wnb altijd de algemene zorgplicht van toepassing, die inhoudt dat een ieder voldoende zorg in acht neemt voor alle inheemse dieren en planten en hun directe leefomgeving. Dit betekent onder meer dat bij ruimtelijke ingrepen gezorgd moet worden dat dieren niet verstoord of gedood worden. Ook dient gelet te worden op bijvoorbeeld broedende vogels, de voortplantingsperiode van amfibieÃ«n en de zoogperiode van zoogdieren. Daarbij geldt voor alle bouwactiviteiten dat er voorzorgsmaatregelen genomen dienen te worden, zoals het beginnen van de werkzaamheden buiten het broedseizoe en het voorkomen van wortelschade aan bomen bij graafwerkzaamheden.

Het plangebied is daarnaast niet gelegen in of nabij een gebied waarop gebiedsbeschermingsregels van toepassing zijn. De Wet natuurbescherming vormt geen belemmering voor het plan.

#### 4\.3 Fysieke veiligheid

De Rijksoverheid stelt risiconormen op het gebied van veiligheid aan inrichtingen, ter bescherming van de omgeving. Naast de wet\- en regelgeving mogen gemeenten invulling geven aan een eigen veiligheidsvisie. In de Beleidsnota externe veiligheid gemeente Emmen (april 2013\) geeft de gemeente Emmen invulling aan deze beleidsruimte. In de gemeentelijke beleidsnota Externe Veiligheid zijn de ruimtelijke uitgangspunten van de structuurvisie verder uitgewerkt.

In de Beleidsnota externe veiligheid heeft de gemeente Emmen gekozen voor een gebiedsgerichte benadering voor de vestiging van risicovolle activiteiten. Tevens is in het beleid een afwegingskader bij concrete ruimtelijke beslissingen en voor de inzet van bestuurlijke uitvoeringsinstrumenten om de kwetsbaarheid van een object of activiteit die niet rechtstreeks onder de begripsbepaling van het Bevi valt bepaald te beoordelen. Bij het opstellen van dit wijzigingsplan is rekening gehouden met deze nota externe veiligheid.

##### 4\.3\.1 Fysieke veiligheidssituatie

Ten aanzien van externe veiligheid zijn er geen inrichtingen of infrastructuur die beperkend op het plan zouden werken.

4\.3\.1\.1 Bevi\-inrichtingen binnen en buiten het plangebied

Het plangebied en de omgeving is geÃ¯nventariseerd op de aanwezigheid van zogenoemde Bevi\-bedrijven. Er zijn binnen en in de nabijheid van het plangebied geen Bevi\-bedrijven gelegen.

4\.3\.1\.2 Buisleidingen

Het plangebied en de omgeving is geÃ¯nventariseerd op de aanwezigheid van buisleidingen. Er zijn binnen en in de nabijheid van het plangebied geen buisleidingen gelegen die van invloed kunnen zijn op de realisatie van woningen binnen het plangebied.

4\.3\.1\.3 Route gevaarlijke stoffen

Er bevinden zich binnen of in de nabijheid van het plangebied geen transportroutes van gevaarlijke stoffen.

4\.3\.1\.4 Hoogspanningslijnen Binnen en in de directe nabijheid van het plangebied zijn geen hoogspanningslijnen gesitueerd die nadelig op het plangebied kunnen werken.

4\.3\.1\.5 Conclusie

Binnen en nabij het plangebied zijn geen bedrijven, transportroutes en buisleidingen gelegen waarbij rekening moet worden gehouden met het aspect externe veiligheid.

##### 4\.3\.2 Gegevens ten behoeve van nadere inrichting en ontwikkeling in het plangebied

Zodra plannen ontwikkeld worden dient de brandweer in een vroeg stadium bij de plannen betrokken te worden om op basis van het beoogde veiligheidsniveau een advies te kunnen uitbrengen op de inrichting en ontwikkeling van het gebied. Hiervoor zijn de volgende zaken van belang:

Voor het bestrijden van een brand is de brandweer afhankelijk van een goede bluswatervoorziening. Conform de Wet op de Veiligheidsregio's moet een gemeente zorgen voor een openbare bluswatervoorziening. Bij locaties waar geen toereikende openbare bluswatervoorziening kan worden aangelegd, zal de eigenaar moeten zorgen voor een doeltreffende niet\-openbare bluswatervoorziening in overleg met de brandweer.

Vanaf 1 januari 2014 maakt de brandweer gebruik van tankautospuiten en tankwagens, aangevuld met vulpunten voor de tankwagens als primaire bluswatervoorziening. Er hoeven ten behoeve van deze ontwikkeling geen vulpunten bijgeplaatst te worden.

Op grond van de Wet op de veiligheidsregio, is de Veiligheidsregio Drenthe in geval van calamiteit verantwoordelijk voor het waarschuwen en alarmeren van de bevolking door middel van het Waarschuwings\- en alarmeringssysteem (WAS). Daarvoor zijn binnen de gemeente sirenes geplaatst op een zodanige wijze dat een optimale dekking gerealiseerd is binnen de gemeente. Er kan gesteld worden dat het plangebied binnen de dekking van het WAS\-stelsel gelegen is.

Het is de verwachting dat de huidige alarmeringssysteem met sirenes zal verdwijnen. In de toekomst wordt bij grote rampen alarm geslagen via onder meer calamiteitenzenders, geluidswagens, NL\-Alert en sociale media. Het voordeel van deze communicatiemiddelen is dat ze veel gerichter kunnen worden ingezet. Voorlopig worden bij calamiteiten beide systemen ingezet. Het WAS wordt naar verwachting in 2022 uitgefaseerd.

Het is belangrijk dat in geval van calamiteiten hulpverleningsdiensten direct ter plaatse kunnen komen en zonder beperkingen hulp kunnen verlenen. Om die reden dienen alle objecten in het plangebied via twee onafhankelijke wegen bereikbaar te zijn voor de hulpverleningsdiensten. Het gebied voldoet aan deze vereisten.

Het dekkingsplan van Veiligheidsregio Drenthe is vastgesteld in december 2013\. Hierin staat beschreven dat het brandverloop tegenwoordig zo snel verloopt, dat drie zaken zeer belangrijk zijn om slachtoffers te voorkomen: het voorkomen van brand, het ontdekken van brand en het vluchten bij brand. Bij het vluchten bij brand heeft men een eigen verantwoordelijkheid of is men aangewezen op de BHV\-organisatie. De brandweer heeft in beginsel als taak het houden van een brandscheiding ter voorkoming van branduitbreiding en het beschermen van (niet\-zelfredzame) personen achter die scheiding. Desondanks dat een woning bij een brand als verloren kan worden beschouwd, wordt geadviseerd de brandveiligheidsmaatregelen op elkaar af te stemmen:

\- bouwkundige voorzieningen, bijv. een extra brandwerende scheiding tussen woning en garage;

\- installatietechnische voorzieningen, bijv. woningrookmelders

\- woningsprinklers;

\- organisatorische voorzieningen, bijv. vluchtplan voor de bewoners;

\- brandweeropkomsttijd, vrij houden van wegen / zo min mogelijk verkeersbelemmerende maatregelen;

\- inventaris, toepassen van moeilijk brandbaar materiaal;

\- zelfredzaamheid van de aanwezigen, toepassen veilige vluchtroutes.

#### 4\.4 Milieu

##### 4\.4\.1 Vormvrije m.e.r.

In het Besluit m.e.r. zijn drempelwaarden opgenomen voor wanneer er een m.e.r. of m.e.r.\-beoordeling moet worden uitgevoerd. Sinds de wijziging van het Besluit op 1 april 2011 is een beoordeling van een activiteit die op de D\-lijst van het Besluit m.e.r. voorkomt noodzakelijk, ook al ligt de omvang van de activiteit (ver) onder de drempelwaarde.

In voorliggend wijzigingsplan Klazienaveen, Langestraat 171 komen geen activiteiten voor die voorkomen op de D\-lijst van het Besluit m.e.r.. Vanwege de afwezigheid van die activiteit(en) hoeft geen vormvrije m.e.r. \-beoordeling plaats te vinden.

##### 4\.4\.2 Bedrijven en milieuzonering

Vanuit milieuhygiÃ«nisch oogpunt is een goede afstemming met de andere in de omgeving aanwezige functies gewenst. Ten behoeve van dit wijzigingsplan is de omgeving geinventariseerd op aanwezige bedrijven en is nagedacht over de bedrijfsactiviteiten die toelaatbaar zijn in en om het plangebied.

###### 4\.4\.2\.1 Bedrijventerrein

Ten noorden van het plangebied is het bedrijventerrein 'Cabot Norit' gelegen. Dit bedrijventerrein ligt aan de andere kant van het 'Van Echtenskanaal NZ'. Op dit terrein is er sprake van geluidsproducerende bronnen; rondom dit terrein is daarom een geluidszone industrielawaai vastgesteld. De Langestraat 171 valt in deze zone, hierdoor is een aanvullend akoestisch onderzoek naar de geluidsbelasting nodig. Dit onderzoek wordt verder uitgewerkt in hoofdstuk 4\.4\.4\.

###### 4\.4\.2\.2 Verspreid liggende bedrijven

Naast de bedrijven gelegen op het bedrijventerrein liggen een aantal afzonderlijke bedrijven tussen de woonbebouwing verspreidt. In de omgeving van dit plangebied, gaat het om bedrijven uit milieucategorie 2 en detailhandelsbedrijven.

##### 4\.4\.3 Bodem

Het college van burgemeester en wethouders heeft op 5 maart 2013 de Beleidsregel Bodemkwaliteit vastgesteld. Om de bodemkwaliteit te waarborgen, moet grondverzet worden gemeld bij het landelijke meldpunt. Om het verplaatsen van grond te vereenvoudigen, heeft de gemeente Emmen een aantal kaarten ontwikkeld. Deze bodemkwaliteitskaarten zijn als bijlage in de Nota Bodembeheer opgenomen. Aan de hand van deze kaarten is het mogelijk om zonder voorgaand onderzoek grond te ontgraven en toe te passen.

Partijen grond en baggerspecie die niet voldoen aan de bodemkwaliteitskaart en de Nota Bodembeheer van de gemeente Emmen mogen alleen worden toegepast als er sprake is van een nuttige toepassing. Is het werk niet 'nuttig', dan is er sprake van het zich ontdoen van afvalstoffen. Tijdelijke opslag en grootschalige toepassingen van grond en bagger zijn vormen van 'nuttig' gebruik. Tijdelijke uitname zijn werkzaamheden waarbij de grond na korte tijd weer teruggebracht wordt. Een voorbeeld is het graven van een sleuf voor kabels en leidingen. In dat geval hoeft de kwaliteit van de te ontgraven bodem niet onderzocht te worden, tenzij er sprake is van (een verdenking van) bodemverontreiniging.

###### 4\.4\.3\.1 Bodemonderzoek

De aanwezigheid van bodemverontreiniging kan gevolgen hebben voor het gebruik van de locatie. Niet alleen kan dit betekenen dat op het perceel gebruiksbeperkingen liggen. Ook kan het zo zijn dat de bodemverontreiniging de bestemming van de locatie in de weg staat. Het nemen van saneringsmaatregelen of het verwijderen van de bodemverontreiniging kan deze belemmering weer opheffen.

Voor de ontwikkeling van het wijzigingsplan is een verkennend bodemonderzoek gedaan (Sigma, verkennend milieukundig bodemonderzoek volgens NEN 5740\+A1 Langestraat perceel sectie M nr. 490 (ged.) te Klazienaveen 19\-M9025, september 2019\).

Gezien het historische gebruik (woonperceel) is de locatie als 'onverdacht' aangemerkt. Bij het verkennend onderzoek zijn in boringen puinsporen aangetroffen. Op basis van zintuiglijke waarnemingen zijn in het opgeboorde bodemmateriaal geen bodemvreemde afwijkingen of asbestverdacht materiaal waargenomen (indicatieve waarneming). Maar in het verkennend onderzoek is een asbestanalyse niet opgenomen; er is nader onderzoek nodig om na te gaan of deze sporen (en de bodem) asbesthoudend materiaal bevatten.

Indien grond van het eigen terrein moet worden afgevoerd, zal deze verwerkt dienen te worden conform de eisen van het Besluit Bodemkwaliteit (melding grondverzet via het landelijk meldpunt: www.meldpuntbodemkwaliteit.nl). Voor hergebruik van de grond zijn mogelijk aanvullende gegevens nodig om te kunnen bepalen van welke bodemkwaliteitsklasse (wonen, industrie e.d.) de af te voeren grond is. Vooralsnog is in het verkennend onderzoek geen onderzoek uitgevoerd naar PFAS stoffen in de bodem. Onderzoek naar deze verbindingen is bij definitieve beoordeling van hergebruiksmogelijkheden van eventueel af te voeren grond alsnog nodig.

##### 4\.4\.4 Geluid

Regels ten aanzien van geluidhinder zijn vastgelegd in de Wet geluidhinder (Wgh). Het doel van de Wet geluidhinder is tweeledig. Enerzijds de bescherming van het milieu en anderzijds de bescherming van de volksgezondheid. Bepalend is steeds de situering van geluidsbronnen ten opzichte van geluidsgevoelige bestemmingen zoals woningen en scholen. De Wgh gaat uit van zones langs wegen, spoorwegen en industrieterreinen. Binnen dergelijke zones zijn nieuwe geluidsgevoelige bestemmingen alleen toegestaan indien de geluidsbelasting op de buitengevel onder of hoogstens gelijk is aan de voorkeursgrenswaarde. Ontheffing van de voorkeursgrenswaarde is toegestaan indien maatregelen om de geluidsbelasting op de buitengevels te beperken niet mogelijk zijn of onvoldoende helpen en indien aan bepaalde voorwaarden wordt voldaan.

###### 4\.4\.4\.1 Geluidsbronnen in en nabij het plangebied

Voor het plangebied Klazienaveen, Langestraat 171 geldt dat het plangebied gelegen is binnen de van rechtswege aanwezige geluidszones van

\- Van Echtenskanaal NZ (50km/u weg)

\- het industrieterrein Cabot Norit Nederland B.V.

Deze geluidsbronnen hebben effect op eventuele uitbreidingsplannen bij woningen of nieuwbouwplannen. Er is een geluidsonderzoek uitgevoerd dat is bijgevoegd in bijlage 1

###### 4\.4\.4\.2 Wegverkeerslawaai

De Wet geluidhinder is alleen van toepassing binnen de van rechtswege aanwezige zone van een weg. Conform de Wet geluidhinder heeft elke weg een zone. Conform art. 74 lid 2 Wgh zijn de onderstaande wegen hiervan uitgezonderd:

* Wegen die gelegen zijn binnen een als woonerf aangeduid gebied;

* Wegen waarvoor een maximum snelheid van 30 km per uur geldt.

De breedte van de zone is afhankelijk van het aantal rijstroken en de ligging in stedelijk of buitenstedelijk gebied. De wegen in het plangebied Emmen, Centrum\- Oost zijn gelegen in stedelijk gebied. Hiervoor gelden de volgende zonebreedtes (conform art. 74 lid 1 Wgh)

a. in stedelijk gebied:

1\. voor een weg, bestaande uit drie of meer rijstroken : 350 meter;

2\. voor een weg, bestaande uit Ã©Ã©n of twee rijstroken : 200 meter.

De afstanden zoals weergegeven worden aan weerszijden van de weg gemeten vanaf de buitenste begrenzing van de buitenste rijstrook.

Bij de realisatie van woningen of andere geluidgevoelige bestemmingen moeten de wettelijke grenswaarden in acht worden genomen. De voorkeursgrenswaarde voor wegverkeerslawaai bedraagt 48 dB. Indien deze voorkeursgrenswaarde wordt overschreden moet er onderzoek worden gedaan naar mogelijke bron\- en/of overdrachtsmaatregelen. Zijn maatregelen niet mogelijk dan kunnen Burgemeester en Wethouders ontheffing van de voorkeursgrenswaarde verlenen.

Indien met maatregelen niet kan worden voldaan aan de voorkeursgrenswaarde van 48 dB kan voor woningen in binnenstedelijk gebied een hogere waarde worden vastgesteld van ten hoogste 63 dB.

De gemeente dient het vaststellen van de hogere waarde met eigen argumenten te motiveren en de vastgestelde hogere waardes zo snel mogelijk inschrijven in het kadaster.

Gelet op de goede ruimtelijke onderbouwing bij ontwikkelingen moet ook langs de 30km wegen worden aangeven hoe met uitbreidingsmogelijkheden van met name geluidgevoelige ruimten als bedoeld in de Wet geluidhinder wordt omgegaan (algemene afwijking hogere waarden of alleen uitbreiden met Wro\-afwijking en dan voor iedere situatie apart hogere waarde vaststellen)en of daadwerkelijk voldaan wordt aan de wettelijke geluidsnormen ongeacht wat art. 74 lid 2 Wgh hierover aangeeft.Binnen het wijzigingsplan liggen diverse 30 km/h wegen. Deze wegen hebben van rechtswege geen zone. I*n het*

*kader van goede ruimtelijke ordening zijn in dit onderzoek alleen de 30 km/h wegen met een hoge*

*verkeersintensiteit beschouwd.*

De geluidsbelasting ten gevolge van de 30 km/h wegen bedraagt ten hoogste 41 dB, waarmee wordt voldaan aan de voorkeursgrenswaarde van 48 dB. De geluidsbelasting ten gevolge van het Van Echtenskanaal NZ bedraagt op de maatgevende noordgevel Lden \= 50 dB (incl. aftrek art. 110g Wgh). De voorkeursgrenswaarde van 48 dB wordt overschreden, maar er kan worden voldaan aan de grenswaarde van 63 dB. Omdat de geluidsbelasting ten gevolge van het Van Echtenskanaal NZ meer bedraagt dan de voorkeursgrenswaarde zijn bron\- en/of overdrachtsmaatregelen overwogen. Vanwege de beperkte omvang van het plan kunnen bron\- en overdrachtsmaatregelen redelijkerwijs niet doelmatig en efficiÃ«nt worden uitgevoerd. Indien het bevoegd gezag bron\- en overdrachtsmaatregelen als niet doelmatig aanmerkt, dient het college van B\&W van de gemeente Emmen te worden verzocht voor de nieuw te realiseren woning een hogere waarde vast te stellen van:

Lden \= 50 dB (incl. aftrek art. 110g Wgh) ten gevolge van het Van Echtenskanaal NZ.

###### 4\.4\.4\.3 Industrielawaai

Het wijzigingsplan Klazienaveen, Langestraat 171 ligt gedeeltelijk binnen de van rechtswege aanwezige zone van het Industrieterreinen Cabot Norit Nederland B.V. Om die reden kent een groot deel van het plangebied een gebiedsaanduiding geluidszone\- industrie.

Bij de realisatie van geluidsgevoelige bestemmingen binnen de zone van het industrieterrein geldt een voorkeursgrenswaarde van 50 dB(A). Indien deze voorkeursgrenswaarde wordt overschreden moet er onderzoek worden gedaan naar mogelijke bron\- en/of overdrachtsmaatregelen. Zijn maatregelen niet mogelijk dan kunnen Burgemeester en Wethouders ontheffing van de voorkeursgrenswaarde verlenen.

De geluidsbelasting ten gevolge van Industrieterrein Cabot Norit Nederland B.V. bedraagt ten hoogste 50 dB(A). In verband met de geluidsruimte heeft de gemeente aangegeven dat moet worden uitgegaan van een geluidsbelasting van 51 dB(A).

Daarmee wordt de voorkeursgrenswaarde van 50 dB(A) overschreden, maar aan de grenswaarde van 55 dB(A) wordt voldaan (art. 59 lid 1 en art. 45 Wgh). De zonebeheerder heeft aangegeven dat bron\- en overdrachtsmaatregelen om de geluidsbelasting te reduceren niet doelmatig zijn. Indien het bevoegd gezag bron\- en overdrachtsmaatregelen als niet doelmatig aanmerkt, dient het college van B\&W van de gemeente Emmen te worden verzocht voor de nieuw te realiseren woning een hogere waarde vast te stellen van:

Letmaal \= 51 dB(A) ten gevolge van Industrieterrein Cabot Norit Nederland B.V.

##### 4\.4\.5 Lucht

De Wet luchtkwaliteit is bedoeld om de negatieve effecten op de volksgezondheid aan te pakken, als gevolg van te hoge niveaus van luchtverontreiniging. Anderzijds heeft de wet tot doel mogelijkheden te creÃ«ren voor ruimtelijke ontwikkeling. Volgens de nieuwe regeling vormt luchtkwaliteit in beginsel geen belemmering voor het uitoefenen van een ruimtelijk project als aan minimaal Ã©Ã©n van de volgende voorwaarden wordt voldaan:

* er is geen sprake van een feitelijke of dreigende overschrijding van een grenswaarde;

* een project leidt, al dan niet per saldo, niet tot een verslechtering van de luchtkwaliteit;

* een project draagt 'niet in betekenende mate' (NIMB) bij aan de luchtverontreiniging;

* een project past binnen het Nationaal Samenwerkingsprogramma Luchtkwaliteit (NSL) of binnen een regionaal programma van maatregelen.

###### 4\.4\.5\.1 Algemeen beeld luchtkwaliteit plangebied

Omdat er geen significante ontwikkelingen in het plangebied of rondom het plangebied gepland zijn, zal de concentratie van de NOX en fijnstof niet veranderen. Hierdoor betekent de luchtkwaliteit geen belemmering voor het vaststellen van het wijzigingsplan.

#### 4\.5 Waterparagraaf

Belangrijk instrument om waterbelangen in ruimtelijke plannen te waarborgen is de watertoets", zie Bijlagen bij de toelichting, die sinds 1 november 2003 wettelijk is verankerd. Initiatiefnemers zijn verplicht in ruimtelijke plannen een beschrijving op te nemen van de gevolgen van het plan voor de waterhuishouding. Het doel van de wettelijk verplichte watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

##### 4\.5\.1 Waterbeleid

De Europese Kaderrichtlijn Water is richtinggevend voor de bescherming van de oppervlaktewaterkwaliteit in de landen in de Europese Unie. Aan alle oppervlaktewateren in een stroomgebied worden kwaliteitsdoelen gesteld die in 2015 moeten worden bereikt. Ruimtelijk relevant rijksbeleid is verwoord in de Nota Ruimte en het Nationaal Waterplan (inclusief de stroomgebiedbeheerplannen).

Op provinciaal niveau zijn de Omgevingsvisie en de bijbehorende Omgevingsverordening richtinggevend voor ruimtelijke plannen.

Het Waterschap Vechtstromen heeft de beleidskaders van rijk en provincie nader uitgewerkt in het Waterbeheerplan 2016\-2021\. De belangrijkste ruimtelijk relevante thema's zijn waterveiligheid, klimaatbestendigheid omgeving en ruimte voor waterberging. Daarnaast is de Keur van Waterschap Vechtstromen een belangrijk regelstellend instrument waarmee in ruimtelijke plannen rekening moet worden gehouden.

Op gemeentelijk niveau zijn het in overleg met Waterschap Vechtstromen opgestelde gemeentelijk Waterplan en het gemeentelijk Rioleringsplan van belang bij het afwegen van waterbelangen in ruimtelijke plannen.

###### 4\.5\.1\.1 Watersysteem

In het waterbeheer van de 21e eeuw worden duurzame, veerkrachtige watersystemen nagestreefd. Dit betekent concreet dat droge perioden worden doorstaan zonder droogteschade, vissterfte en stank, en dat in natte perioden geen overlast optreedt door hoge grondwaterstanden of inundaties vanuit oppervlaktewateren. Problemen worden niet afgewenteld op andere gebieden of latere generaties. Het principe "eerst vasthouden, dan bergen, dan pas afvoeren" is hierbij leidend. Rijk, provincies en gemeenten hebben in het Nationaal Bestuursakkoord Water doelen vastgelegd voor het op orde brengen van het watersysteem.

###### 4\.5\.1\.2 Afvalwaterketen

Het zoveel mogelijk scheiden van vuil en schoon water is belangrijk voor het bereiken van een goede waterkwaliteit. Door te voorkomen dat grote hoeveelheden relatief schoon hemelwater door rioolstelsels worden afgevoerd, neemt het aantal overstorten van verontreinigd rioolwater op oppervlaktewater af en neemt de doelmatigheid van de rioolwaterzuivering toe. Hierdoor verbetert zowel de kwaliteit van oppervlaktewateren waarop overstorten plaatsvinden als de kwaliteit van het effluent ontvangende oppervlaktewater. Indien het schone hemelwater door middel van infiltratie in het gebied wordt vastgehouden alvorens het wordt afgevoerd naar oppervlaktewater, draagt dit bovendien bij aan de duurzaamheid van het watersysteem. Vandaar dat het principe "eerst schoonhouden, dan scheiden, dan pas zuiveren" een belangrijk uitgangspunt is bij nieuwe stedelijke ontwikkelingen. Als het hemelwater niet wordt aangekoppeld of wordt afgekoppeld van het bestaande rioolstelsel is oppervlakkige afvoer en infiltreren in de bodem uitgangspunt. Als infiltratie in de bodem niet mogelijk is, is lozing op het oppervlaktewater via een bodempassage gewenst.

##### 4\.5\.2 Wateradvies waterschap

*4\.5\.3\.1 Waterhuishouding*

Het plan loopt geen verhoogd risico op wateroverlast als gevolg van overstromingen. Het plan heeft geen schadelijke gevolgen voor de waterkwaliteit en ecologie. In het verleden is er in of rondom het plangebied geen wateroverlast of grondwateroverlast geconstateerd. De toename van het verharde oppervlak is nihil omdat sprake is van omzetting van het gebruik van bestaande panden. Het plangebied bevindt zich niet binnen een beschermingszone of herinrichtingszone langs een waterloop, primair watergebied, invloedszone zuiveringstechnisch werk of een retentiecompensatiegebied.

*4\.5\.3\.2 Voorkeursbeleid hemelwaterafvoer*

In het plan wordt het afvalwater en het hemelwater behandeld via een gescheiden stelsel: hemelwater wordt afgevoerd naar oppervlaktewater.

*4\.5\.3\.3 Riolering*

Naast het inzamelen en afvoeren van afvalwater heeft het rioolstelsel een belangrijke functie in de afwatering van de verharde oppervlakken in het plangebied. In een gemengd rioolstelsel worden afvalwater en regenwater 'gemengd' en vervolgens gezamenlijk afgevoerd naar de rioolwaterzuivering. Tijdens perioden met meer neerslag kan het voorkomen dat de rioolberging geheel gevuld raakt en zal rioolwater via de riooloverstorten naar het oppervlaktewater stromen. Een gescheiden rioolstelsel houdt afvalwater en regenwater gescheiden. Afvalwater wordt afgevoerd naar de rioolwaterzuivering, regenwater wordt rechtstreeks op het oppervlaktewater geloosd.

Het rioolstelsel aansluitend op het plangebied is uitgevoerd als een gescheiden rioolstelsel. De bestaande woning is aangesloten op zowel een vuilwaterriool als een hemelwaterriool welke langs het Oosterdiep ligt. Het riool voldoet aan de eisen. Er zijn geen hydraulische knelpunten bekend. Er vinden geen aanpassingen plaats de aansluitingen op het bestaande rioolstelsel.

##### 4\.5\.3 Gegevens ten behoeve van nadere inrichting en ontwikkeling in het plangebied

Het waterschap is vooraf geÃ¯nformeerd over het plan door gebruik te maken van de digitale watertoets. De bestemming en de grootte van het plan hebben een geringe invloed op de waterhuishouding. Het gaat immers over verandering van het gebruik van de bestaande percelen en er treedt geen vergroting van het oppervlak of intensivering van het gebruik van het riool plaats.

De procedure in het kader van de watertoets is goed doorlopen met het resultaat: geen waterschapsbelang

### Hoofdstuk 5 Maatschappelijke betrokkenheid

#### 5\.1 Zienswijzen op het ontwerp

Het ontwerp wijzigingingsplan heeft vanaf 23\-06\-2021 gedurende 6 weken voor een ieder ter inzage gelegen. Tijdens deze termijn zijn er geen zienswijzen ingediend.

### Hoofdstuk 6 Economische uitvoerbaarheid

Voor het opstellen van een wijzigingsplan is een bedrag opgenomen in de legesverordening. De plankosten komen geheel voor rekening van de aanvrager. Daarmee is de economische uitvoerbaarheid voldoende geborgd.

### Bijlagen bij de toelichting

#### Bijlage 1 Watertoets

#### Bijlage 2 Akoestisch onderzoek Langestraat 171

#### Bijlage 3 Ontwerpbesluit Hogere waarde