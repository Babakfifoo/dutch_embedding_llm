Zevenend\-Postiljon 2015

Zevenend\-Postiljon 2015

========================

Toelichting

-----------

| Type plan: | bestemmingsplan |

| --- | --- |

| Naam van het plan: | Zevenend\-Postiljon 2015 |

| Status: | vastgesteld |

| Plan identificatie: | NL.IMRO.0417\.ZevenendPostiljon\-Va01 |

* Toelichting

* Bijlagen bij toelichting

* Regels

* Bijlagen bij de regels

* Vaststellingsbesluit

#### Toelichting

##### 1 Inleiding

###### 1\.1 Aanleiding en doelstelling

De gemeente Laren

is bezig met de actualisatie van al haar geldende bestemmingsplannen.

Voor de gebieden Zevenend en Postiljon is een actualisatie van de twee

geldende bestemmingsplannen noodzakelijk, gezien de wettelijke termijn

van 10 jaar in 2015 is verstreken. Op deze wijze wordt voldaan aan de

actualiseringsplicht zoals deze is opgenomen in de Wet ruimtelijke

ordening.

Bij het opstellen

van bestemmingsplannen wordt niet alleen het gemeentelijk beleid als

beleidskader gebruikt, maar ook de relevante beleidskaders van andere

overheden. Gezien het overwegend conserverende karakter van het op te

stellen bestemmingsplan voor Zevenend en Postiljon zijn er, op

voorhand, geen milieutechnische haalbaarheidsonderzoeken noodzakelijk

en kan worden volstaan met de bestaande gegevens welke binnen de

gemeente (en elders) beschikbaar zijn. Er bevinden zich twee wat

grotere herontwikkelingen in het plangebied. Het betreft de

herontwikkeling van de voormalige Tarcisiusschool naar woningbouw en de

herontwikkeling van het Janshuis. In toelichting hoofdstuk 4wordt

dit verder toegelicht. Daarnaast kunnen zich lopende het planproces

kleine particuliere herontwikkelingsvragen voordoen welke ruimtelijke

inpasbaar zijn en meegenomen kunnen worden in de planherziening.

###### 1\.2 Opzet van het bestemmingsplan

Voorliggend

bestemmingsplan bestaat uit drie delen: de verbeelding, de regels en de

toelichting. De verbeelding en de regels vormen samen het juridisch

bindende deel van het bestemmingsplan. De toelichting is meer het

beschrijvende deel van het bestemmingsplan en bevat de verantwoording

van de keuzes die in het bestemmingsplan zijn gemaakt. Daarnaast zijn

in de toelichting onder andere het vigerende beleid en diverse

milieuaspecten beschreven.

bestemmingsplan is conserverend van aard en sluit aan op de

bestemmingsplanstandaard van de gemeente Laren. Hierbij wordt zoveel

mogelijk aansluiting gezocht bij de reeds geactualiseerde

bestemmingsplannen 'Laren\-Noord' en 'Laren\-West'.

###### 1\.3 Situering en begrenzing

Het plangebied

Zevenend en Postiljon ligt aan de zuidoostkant van Laren. Het gebied

wordt aan de noordzijde begrensd door de Eemnesserweg, aan de oostzijde

door de Gooiergracht, aan de zuidzijde door de Postiljon en aan de

westzijde door de Zevenenderdrift. De onderstaande afbeelding geeft

globaal het plangebied weer.

![](i_NL.IMRO.0417.ZevenendPostiljon-Va01_afbeelding5.jpg)

*Globale begrenzing plangebied (Google Maps)*

###### 1\.4 Vigerende bestemmingsplannen

Voor het

plangebied vigeren het bestemmingsplan Postiljon en de

beheersverordening Zevenend. De volgende bestemmingsplannen gelden

voor het plangebied:

| **Plan** | **Naam** | **Vastgesteld bij raadsbesluit d.d.** |

| --- | --- | --- |

| Bestemmingsplan | Postiljon | 05 november 2009 |

| Beheersverordening | Zevenend | 25 maart 2015 |

Postiljon

Postiljon is het

terrein van het voormalige sportcomplex ten zuiden van de weg Postiljon

en het terrein van de voormalige boerderij aan de Smeekweg 102\.

Postiljon omvat in totaal circa 148 nieuwe woningen, in diverse

bebouwingscategorieën, voor diverse doelgroepen. Het plan is

inmiddels gerealiseerd met uitzondering van enkele kavels. Het betreft

hier kavels voor sociale woningbouw, eventueel met zorg en

vrijstaande en halfvrijstaande woningen.

Zevenend

beheersverordening is conserverend van aard en verklaard en

voorliggende bestemmingsplan Zevenend 2004 opnieuw van toepassing. Het

bestemmingsplan Zevenend 2004 is grotendeels consoliderend van aard.

Het plangebied Zevenend 2004 is voornamelijk een woongebied. Het

overgrote deel van de woningen in het plangebied bestaat uit laagbouw

en is typologisch veelal ‘vrijstaand’ of ‘twee onder

één kap’. In het oostelijk deel zijn meer

‘rijwoningen’ gelegen. Meergezinswoningen komen voor bij de

Veenen, aan Zevenend, aan het Tabakspaadje en aan het Pastoor

Hendrikpark.

###### 1\.5 Leeswijzer

De toelichting

bij dit bestemmingsplan bestaat uit acht hoofdstukken. Na dit

inleidende eerste hoofdstuk wordt in hoofdstuk 2 een beschrijving van

het plangebied gegeven. In hoofdstuk 3 worden de beleidskaders op

nationaal, provinciaal en gemeentelijk niveau weergegeven en wordt

aangegeven of onderdelen van deze beleidsdocumenten van belang zijn

voor de aard van en ontwikkelingen in dit plan. In hoofdstuk 4 worden

de uitgangspunten en randvoorwaarden voor eventuele toekomstige

ontwikkelingen in het plan aangegeven. In hoofdstuk 5 komen de milieu\-

en overige planologische aspecten aan de orde en worden onder andere de

resultaten van uitgevoerde onderzoeken besproken. Hoofdstuk 6 handelt

over de opbouw van de regels in dit bestemmingsplan en voorziet onder

meer in een artikelsgewijze bespreking van de bestemmingsregels. In

hoofdstuk 7 komt de economische uitvoerbaarheid aan de orde. Deze

toelichting wordt afgesloten met een overzicht van de doorlopen

procedurestappen in hoofdstuk 8\. Hier wordt ingegaan op de

maatschappelijke uitvoerbaarheid van het plan. In dit hoofdstuk komen

de resultaten van het wettelijk vooroverleg ex artikel 3\.1\.1 Bro en de

ingekomen zienswijzen ex artikel 3\.8 Wro en de gemeentelijke

beantwoording daarvan aan de orde.

##### 2 Beschrijving plangebied

Het plangebied bestaat uit twee deelgebieden. Het eerste deelgebied is Zevenend en het tweede deelgebied de locatie Postiljon.

*Zevenend*

Het deelgebied

Zevenend 2004 is voornamelijk woongebied. Het overgrote deel bestaat

uit laagbouw en is veelal ‘vrijstaand’ of ‘twee onder

één kap’. In het oostelijk deel zijn veel

rijwoningen gelegen. Meergezinswoningen komen voor bij de Veenen, aan

Zevenend, aan het Tabakspaadje en aan het Pastor Hendrikpark. Parkeren

vindt plaats op eigen erf of op straat. Op sommige plaatsen zijn

garageboxen geconcentreerd aanwezig.

Naast woningen

komen er ook kantoren, bedrijven en winkels voor. De bedrijven

concentreren zich met name ter hoogte van Zevenend, Caliskamp

en de Heideveldweg. Aan Zevenend is tevens een groot

kantorenverzamelgebouw gevestigd. Aan deze weg zijn tevens enkele

winkeltjes gelegen. Ook is er een concentratie van winkeltjes aan de

Kloosterweg \- Schapendrift. Verder komen verspreid in het woongebied

ook nog enkele kantoren, bedrijven en winkels voor. Dit komt de

levendigheid van het gebied ten goede. Bijzondere voorzieningen in het

gebied zijn enkele scholen, kinderopvang en nutsvoorzieningen. Het

plangebied Zevenend wordt hoofdzakelijk ontsloten door de Eemnesserweg

en de Zevenenderdrift. De Eemnesserweg is een 50 km/uur weg. Op de

overige wegen binnen het plangebied geldt een maximale snelheid van 30

km/uur. Het groene karakter van de meeste wegen is karakteristiek voor

het gebied.

*Postiljon*

Het Postiljonplan

betreft een voormalig sportcomplex. Aan de zuidkant grenst het

plangebied aan het Natuurgebied Postiljonheide. Het plan Postiljon is

een kleinschalige woningbouwlocatie gelegen aan de zuidoost kant van de

kern Laren. Er komen verschillende woningtypen in het plan voor;

vrijstaande woningen, twee onder één kap woningen en

rijenwoningen (zowel huur als koop). Daarnaast is er een aantal

kleinschalige appartementencomplexen gebouwd. In een gedeelte van

één van de appartementencomplexen zijn wooneenheden

gebouwd voor Sherpa, een stichting voor verstandelijk en lichamelijk

beperkte mensen. Ten behoeve van de ondersteuning van deze bewoners is

een personeelsruimte aanwezig waar begeleiders kunnen overnachten.

###### 2\.1 Stedenbouwkundige beschrijving

is ontstaan als esdorp op de overgang tussen de hoger gelegen Utrechtse

Heuvelrug en de lager gelegen Gelderse vallei. Op de vijf meter

rooilijn (een denkbeeldige lijn, vijf meter uit de kant van de weg)

ontstonden diverse agrarische bebouwingsclusters rondom een

gemeenschappelijke es. Drie van deze buurtschappen zijn uiteindelijk

samengesmolten tot de kern van het dorp Laren met de Brink als de

belangrijkste centrale ruimte.

het begin van de vorige eeuw vormt de Brink de kruising tussen de

verschillende landwegen richting Hilversum, Eemnes, Naarden en Huizen.

Het nieuwe bestemmingsplan Zevenend Postiljon omvat het gebied wat is

gelegen tussen wegen, de Eemnesserweg en de Zevenenderdrift. Deze

laatste weg vormde oorspronkelijk een verbinding tussen de Brink en het

hoger gelegen heidegebied. De driften werden voornamelijk gebruikt om

de schaapskuddes van en naar het heidegebied te brengen.

eerste instantie werden de percelen direct rondom de kern van Laren

geschikt gemaakt voor landbouw. Aan het begin van de vorige eeuw lag

door dit proces rondom de kern een ruime krans van kleinschalige

akkers. De akkers werden omsloten door dichte houtwallen. De toenmalige

fijnmazige, en meestal ruitvormige, wegenstructuur is nog steeds goed

herkenbaar in het bestaande stratenpatroon. Daarnaast zijn binnen deze

structuur nog diverse oorspronkelijke agrarische complexen aanwezig. In

het plangebied ligt deze bebouwing met name langs de Zevenenderdrift,

Zevenend, het Melkpad en de Eemnesserweg.

het begin van de vorige eeuw wordt het Gooi ontsloten door de trein en

de tram. In de jaren hierna volgt een sterke organische uitbreiding van

de kern met onder andere villa's en atelierwoningen. Deze ontwikkeling

speelt zich in eerste instantie met name af aan de westzijde van het

dorp, langs de Naarderstraat en de Hilversumseweg. In het plangebied

neemt de bebouwing in eerste instantie slechts beperkt toe omdat het

grotendeels een lager gelegen, en dus voor woningbouw ongeschikter,

gebied betreft. In 1915 wordt echter wel een woningbouwcomplex door

"woningbouwvereniging voor Erfgooiers" langs de Smeekweg ontwikkeld. In

tegenstelling tot de, tot dan toe, voornamelijk perceelsgewijze

ontwikkelingen heeft deze ruim opgezette woonbuurt een sterk

geregisseerd karakter. De witte Erica\-woningen, ten noorden van de

Erfgooiers, is een ander voorbeeld van een vroege projectmatige

woonbuurt. In aansluiting op deze karakteristieke woongebieden werd in

1935 het eerste stedenbouwkundig uitbreidingsplan gemaakt. In dit plan

werden de omliggende akkers grotendeels verkaveld.

1953 werd het nieuwe uitbreidingsplan opgesteld. In dit plan blijft de

eerder bedachte verkavelingsstructuur grotendeels gehandhaafd. Tegen de

Gooiergracht, de oostelijke grens van het plangebied, werd op basis van

dit plan in de jaren vijftig op een relatief grote schaal een nieuw

woongebied ontwikkeld. Het programma bestond met name uit rijwoningen

voor arbeiders en middenstanders. Het tussenliggende gebied is door de

jaren heen, over het algemeen in een ruimere setting, verder verdicht

met kleinschalige woningbouwontwikkelingen. Op enkele locaties zijn

restanten van de oude akkers geïntegreerd in het bebouwd gebied.

Daarnaast zorgen het vloeiende beloop van kruisende wegen, de

begeleidende hagen en lage boerderijachtige bebouwing in dit gebied

voor een bijzondere beeldkwaliteit. De karakteristieke overhoeken

Jordaan\-Oude Kerkweg en Melkweg\-Kloosterweg zijn hier goede voorbeelden

recente woningbouwontwikkelingen wordt over het algemeen zoveel

mogelijk getracht aan te sluiten op deze sfeer. Het nieuwste

woongebied, in de vorm van de woonwijk Postiljon, in het zuiden van het

plangebied kent een bochtig stratenverloop in combinatie met korte

rijen, twee onder een kap\- en vrijstaande woningen en enkele

kleinschalige appartementengebouwen.

###### 2\.2 Functionele structuur

In deze paragraaf worden de functies benoemd die in het plangebied voorkomen.

####### 2\.2\.1 Wonen

De woonfunctie is

de overheersende functie in Laren. Deze dient te worden gehandhaafd en

waar mogelijk en wenselijk in de toekomst te worden aangevuld mits

passend binnen de landschappelijke, cultuurhistorische en

volkshuisvestelijke belangen. Kwaliteit gaat hier boven kwantiteit. In

dit bestemmingsplan worden in principe geen nieuwe woningen toegestaan.

Een uitzondering vormt het nog te bouwen deel van

Postiljon. Aan huis gebonden beroepen zijn te allen tijde mogelijk

in de woning. Deze mogelijkheid is rechtstreeks opgenomen in de regels

bij dit bestemmingsplan.

####### 2\.2\.2 Bedrijven

betreft hier bedrijven die in bestemmingsplannen normaliter ook als

zodanig worden bestemd. Aan huis gebonden beroepen of kleinschalige

bedrijvigheid aan huis worden hier niet onder gerekend. In het

plangebied komt kleinschalige bedrijvigheid voor.

cluster bevindt zich op het bedrijventerrein Caliskamp. Aangezien dit

bedrijventerrein zich binnen het woongebied bevindt is het wenselijk

dit op termijn te transformeren naar woongebied. Gezien er nog geen

concrete planning voor de transformatie is, is er in dit

bestemmingsplan een wijzigingsbevoegdheid opgenomen. Voor de invulling

van de bevoegdheid is het stedenbouwkundig plan en het Programma van

eisen leidend geweest.

####### 2\.2\.3 Agrarische functies

Rond 1800 was

Laren een volledig agrarisch dorp, bestaande uit een aaneenschakeling

van kleine boerenbedrijven. Langzamerhand is de agrarisch functie

steeds meer ingeruild voor de woonfunctie. Langs de Smeekweg nog zijn

enkele kleinschalige agrarisch bedrijven te vinden. De gronden zijn

zeer gering van omgang. Toch wordt de bestemming Agrarisch behouden

gezien het cultuurhistorisch belang. Hierdoor blijft de uitoefening van

het agrarische hobbymatige activiteiten toegestaan.

####### 2\.2\.4 Maatschappelijk

Binnen het

plangebied bevinden zich diverse maatschappelijke functies. In het

deelgebied Postiljon bevindt zich een maatschappelijk cluster. Het gaat

hier om de gronden van de stichting Sherpa. Aan de gebouwen en gronden

die behoren tot de Stichting Sherpa is een bestemming Maatschappelijk

toegekend.

####### 2\.2\.5 Overige functies

Ook de overige in het bestemmingsplan voorkomende functies zijn positief bestemd. Nutsvoorzieningen groter dan 50m3 worden zodanig bestemd. Verder zijn de bestemmingen "detailhandel", "horeca" en "kantoren" in het plan opgenomen.

##### 3 Beleidskader

###### 3\.1 Rijksbeleid

####### 3\.1\.1 Structuurvisie Infrastructuur en Ruimte (SVIR)

De Structuurvisie

vervangt een groot aantal verschillende beleidsnota’s op het

gebied van ruimte en mobiliteit zoals de Nota Ruimte (2006\),

Structuurvisie Randstad 2040 en de Structuurvisie voor de

snelwegomgeving (2008\). Door onder andere nieuwe politieke accenten,

veranderende economische omstandigheden, klimaatverandering en

toenemende regionale verschillen zijn de vigerende beleidsdocumenten

gedateerd.

De visie heeft

als doel dat Nederland in 2040 concurrerend, bereikbaar, leefbaar en

veilig is. Daarbij gaat de visie uit van het ‘decentraal,

tenzij...’ principe. Hiermee wordt de ruimtelijke ordening in

toenemende mate neergelegd bij gemeenten en provincies. Een

rijksverantwoordelijkheid kan aan de orde zijn indien:

1. een onderwerp nationale baten en/of lasten heeft en de doorzettingskracht van provincies en gemeenten overstijgt;

2. over een onderwerp internationale verplichtingen of afspraken zijn aangegaan;

3. een onderwerp provincie\- of landsoverschrijdend is en ofwel een hoog afwentelingsrisico kent ofwel in beheer bij het Rijk is.

*Nederland concurrerend*

Nederland heeft

een goede ruimtelijke economische structuur voor een excellent

vestigingsklimaat voor bedrijven en kenniswerkers. Dit betekent onder

andere een uitstekende internationale bereikbaarheid van stedelijke

regio’s en optimale (logistieke) verbindingen van de mainports

Rotterdam en Schiphol, de brainport Zuidoost Nederland en de greenports

met Europa en de rest van de wereld.

*Nederland bereikbaar*

De groei van

mobiliteit over de weg, spoor en vaarwegen zal worden gefaciliteerd. De

ambitie is dat gebruikers beschikken over optimale ketenmobiliteit via

multimodale knooppunten en door goede afstemming van infrastructuur en

ruimtelijke ontwikkeling.

*Nederland leefbaar en veilig*

De woon\- en

werklocaties in steden en dorpen moeten aansluiten op de kwalitatieve

vraag en de locaties voor transformatie en herstructurering worden zo

veel mogelijk benut. Waterveiligheid en beschikbaarheid van voldoende

zoetwater heeft ruimte nodig en stelt eisen aan de stedelijke

ontwikkeling. Nederland behoudt haar unieke cultuurhistorische waarden

en heeft een natuurnetwerk dat de flora\- en faunasoorten in stand

houdt. Het aandeel duurzame energiebronnen zal moeten toenemen.

Om een zorgvuldig

gebruik van de schaarse ruimte te bevorderen, wordt een ladder voor

duurzame verstedelijking geïntroduceerd. Dat betekent voor alle

ruimtelijke plannen:

1. eerst kijken of er vraag is naar een bepaalde nieuwe ontwikkeling;

2. vervolgens kijken of het bestaande stedelijk gebied of bestaande bebouwing kan worden hergebruikt;

3. mocht nieuwbouw echt nodig zijn, dan altijd zorgen voor een optimale inpassing en bereikbaarheid.

**Planspecifiek**

Onderhavig

plangebied betreft bestaand stedelijk gebied, waarin zeer

beperkt ruimtelijke ontwikkelingen zijn voorzien. Toetsing aan de

ladder voor duurzame verstedelijking biedt daarom geen meerwaarde.

####### 3\.1\.2 Besluit algemene regels ruimtelijke ordening (Barro)

Op 30 december

2011 is het Besluit algemene regels ruimtelijke ordening (Barro) in

werking getreden. Voortaan moeten gemeenten bij het vaststellen van

bestemmingsplannen en wijzigings\- of uitwerkingsplannen rekening

houden met het Barro. Doel van het Barro is bepaalde onderwerpen uit de

Structuurvisie Infrastructuur en Ruimte te verwezenlijken. In het Barro

wordt een aantal projecten die van Rijksbelang zijn met name genoemd en

exact ingekaderd. Per project worden vervolgens regels gegeven, waaraan

bestemmingsplannen zullen moeten voldoen. Het nationale belang dat het

stellen van regels voor deze onderwerpen rechtvaardigt, is vastgelegd

in de Structuurvisie Infrastructuur en ruimte. In het Barro worden

vijftien projecten beschreven zoals Mainport ontwikkeling Rotterdam,

Kustfundament, Grote rivieren, Waddenzee en Waddengebied Defensie,

Erfgoederen van uitzonderlijke universele waarde en Ecologische

hoofdstructuur.

**Planspecifiek**

Onderhavig plan

valt niet binnen een van de projecten aangewezen in het Barro.

Vanuit het Barro vloeien dan ook geen specifieke randvoorwaarden

voort voor onderhavig plan.

###### 3\.2 Provinciaal beleid

####### 3\.2\.1 Structuurvisie Noord\-Holland 2040

De structuurvisie*(‘Kwaliteit door veelzijdigheid’)* is

vastgesteld door Provinciale Staten d.d. 21 juni 2010\. In artikel 2\.2

van de Wet ruimtelijke ordening is de verplichting opgenomen voor

provincies om één of meerdere structuurvisies vast te

stellen voor het gehele grondgebied. Voorop staat dat Noord\-Holland een

provincie is waar het prettig wonen, werken en recreëren is. Dat

is nu al zo, maar moet in de toekomst ook zo blijven. Deze

structuurvisie legt het zwaartepunt op de huidige kracht van

Noord\-Holland. Een sterke internationale concurrentiepositie, veel

afwisselende, prachtige landschappen die vaak zijn ontstaan door onze

omgang met het water. Dat betekent versterking van de metropoolregio

Amsterdam en van de metropolitane landschappen en ruimte voor de

landbouw en de opwekking van duurzame energie in het noorden. Daarom is

in deze structuurvisie veel aandacht voor de relatie tussen de steden

en dorpen en het landschap waar ze in liggen. Uitgangspunt daarbij is

dat de landschappen, zowel in hun verschijning als in de functies die

ze bevatten, niet op slot staan voor toekomstige ontwikkelingen. De

provincie Noord\-Holland heeft in deze structuurvisie aangegeven wat

haar belangen zijn en hoe die worden uitgevoerd en heeft daarbij

gekozen voor drie hoofdbelangen: ruimtelijke kwaliteit, duurzaam

ruimtegebruik en klimaatbestendigheid.

nieuwe ontwikkelingen in het landelijk gebied moeten gemeenten voortaan

eerst nut en noodzaak aantonen. Ook moeten gemeenten laten zien dat de

beoogde ontwikkelingen niet binnen het stedelijk gebied kunnen worden

gerealiseerd. De provincie Noord\-Holland helpt gemeenten hierbij, door

enerzijds trends en ontwikkelingen bij te houden in een provinciale

monitor en anderzijds door met de taskforce Ruimtewinst en bijvoorbeeld

het project  “Verdichten rond OV\-knooppunten” samen te

werken met gemeenten. Als dan blijkt dat een nieuwe ontwikkeling niet

gerealiseerd kan worden binnen het stedelijke gebied, dan kan dat

alleen in het landelijk gebied als wordt gebouwd “met behoud van

kwaliteit en identiteit”. Gedeputeerde Staten hebben daarom een

Leidraad Landschap en Cultuurhistorie opgesteld en de Adviescommissie

Ruimtelijke Ontwikkelingen ingesteld voor advies over ontwikkelingen in

het landelijk gebied van Noord\-Holland.

**Planspecifiek**

Op de kaart behorende bij de Structuurvisie ziet er voor het plangebied Zevenend Postiljon als volgt uit:

![](i_NL.IMRO.0417.ZevenendPostiljon-Va01_afbeelding7.jpg)

*Uitsnede structuurvisie Provincie Noord\-Holland 2040 (plangebied rood omlijnd)*

structuurvisie worden ambities gesteld voor het grondgebied van de

gemeente. Voor het plangebied worden met name gebiedsbeschrijvende

ambities gesteld. Onder het grijze vlak vallen de volgende

beleidsstukken:

*Bestaand bebouwd gebied*

provincie Noord\-Holland wil steden optimaal benutten en de landschappen

open houden, maar ook ruimte bieden aan de economie en woningbouw. De

provincie streeft daarom naar verdere stedelijke verdichting en helpt

gemeenten bij het optimaliseren van het gebruik van het bestaand

bebouwd gebied, met name waar het gaat om bedrijventerreinen,

ondergronds bouwen, hoogbouw, stationsomgevingen en knooppunten. Door

demografische ontwikkelingen, zoals vergrijzing en krimp, is in dorpen

sprake van grote ruimtelijke, economische en sociale dynamiek,waardoor

de identiteit van de dorpen onder druk komt te staan. De provincie wil

een bijdrage leveren aan het versterken van de identiteit van de dorpen

vanuit een duurzaam toekomstperspectief. Het gehele plangebied tot het

bestaand bebouwd gebied.

*Fijnmazige waterberging*

De provincie

Noord\-Holland heeft op basis van het Nationaal Bestuursakkoord Water de

wateroverlastopgave vastgesteld. De provincie zorgt voor ruimte voor

(zoet)waterberging door de hele provincie aan te wijzen als zoekgebied

voor fijnmazige waterberging. De waterschappen realiseren deze

fijnmazige waterberging en doen dat op integrale wijze. In gebieden

waar diverse grote opgaven op gebied van water, natuur, recreatie,

woningbouw enzovoorts samenkomen is de provincie trekker van integrale

gebiedsprojecten. Het plangebied valt buiten de

grondwaterbeschermingsgebieden.

*H**eel de heuvelrug*

de metropoolregio Amsterdam heeft de provincie Noord\-Holland een extra

ambitie voor de ontwikkeling van recreatiemogelijkheden en het gebruik

van het landschap voor stedelijke functies. Voor de natuurgerichte

recreatie betrekt de provincie Noord\-Holland hierbij onder meer ook het

Gooi. Het Gooi ziet de provincie als onderdeel van “Heel de

Heuvelrug”, die doorloopt in de Utrechtse Heuvelrug. De

ontwikkeling van deze metropolitane landschappen moet worden afgestemd

met de ontwikkeling van de nabijgelegen metropool. De identiteiten van

de diverse landschappen zijn ook bij de ontwikkeling van de

metropolitane landschappen het uitgangspunt. Hierbij geldt dat landbouw

een belangrijke ‘drager’ van het landschap is. Het hele

plangebied valt onder deze aanduiding.

*Kleinschalige oplossingen voor duurzame energie*

Daarnaast

reserveert de provincie ruimte voor het opwekken en distribueren van

grootschalige duurzame energie, zodat Noord\-Holland op termijn veel

minder CO2 en andere broeikasgassen uitstoot. Tegelijk

stimuleert en ondersteunt de provincie kleinschalige vormen van

duurzame energie. Hiermee anticipeert zij op de verminderde

beschikbaarheid van fossiele energiegrondstoffen en de naar verwachting

daarmee gepaard gaande sterke prijsstijging van die stoffen. De gehele

provincie is van deze aanduiding voorzien, dus ook het gehele

plangebied.

*Ecologische Hoofdstructuur*

Het plangebied

grenst aan de Ecologische Hoofdstructuur. Gezien het feit dat de EHS

niet door het plangebied loopt heeft dit geen invloed op het

bestemmingsplan.

####### 3\.2\.2 Provinciale Ruimtelijke Verordening

de doorwerking van het in de structuurvisie vastgelegde beleid staat de

provincie diverse juridische instrumenten ter beschikking, zoals een

provinciale ruimtelijke verordening, een proactieve aanwijzing of een

inpassingsplan. Op 3 februari 2014 is de Provinciale

Ruimtelijke Verordening (PRV) vastgesteld. Dit vloeit

voort uit het Uitvoeringsprogramma van de Provinciale Structuurvisie.

In dit uitvoeringsprogramma is aangegeven voor welke onderdelen van

beleidsdoelstellingen (provinciale belangen) uit de visie de

verordening als algemene regel noodzakelijk is voor de doorwerking van

het provinciale ruimtelijke beleid. Uitgangspunt is geweest niet meer

te regelen dan strikt noodzakelijk. In deze Provinciale Ruimtelijke

Verordening  hebben Provinciale Staten algemene regels gesteld

aangaande de Provinciale Planologische Commissie (PPC), de

Adviescommissie Ruimtelijke Ontwikkeling (ARO), de bedrijventerreinen

en detailhandel, de mogelijkheden voor woningbouw in het landelijk

gebied, de vereiste ruimtelijke kwaliteit, verbonden met stedelijke en

niet\-stedelijke ontwikkelingen in het landelijke gebied, de Groene

Ruimte, de Blauwe Ruimte, energie en landbouw.

**Planspecifiek**

het onderhavige bestemmingsplan een conserverend plan is, waarin geen

noemenswaardige ontwikkelingen mogelijk worden gemaakt, zijn de regels

in de PRV op dit plan minder relevant. Toch worden onderstaand enkele

aspecten uit de PRV benoemd die in dit bestemmingsplan enige betekenis

hebben.

![](i_NL.IMRO.0417.ZevenendPostiljon-Va01_afbeelding6.jpg)

*Uitsnede Provinciale Ruimtelijke Verordening (plangebied rood omlijnd)*

roze gebied aangegeven op de bovenstaande kaart omvat de volgende

relevante beleidsstukken met betrekking tot het plangebied.

*Aanwijzing bestaand bebouwd gebied (art. 9\)*

plangebied wordt aangeduid als bestaand bebouwd gebied. Een

bestemmingsplan binnen bestaand gebied laat woon\- en bedrijfsbebouwing

toe. Daarnaast kan een bestemmingsplan in bestaand bebouwd gebied

voorzien in een nieuw bedrijventerrein of kantorenlocatie mits dit in

overeenstemming is met de geldende provinciale planningsopgave. Het

voorliggende bestemmingsplan gaat niet uit van grote ontwikkelingen.

*Gebieden voor gecombineerde landbouw (art. 26\)*

Hierbij gaat het

om de gebieden voor gecombineerde landbouw. In het midden en zuiden van

Noord\-Holland zijn landschappelijk kwetsbare gebieden zoals

veenweidegebieden of cultuurhistorisch waardevolle gebieden

karakteristiek. Het landschap bepaalt waar en hoeveel ruimte wordt

geboden aan productielandbouw (nee tenzij). Voorbeelden van

gecombineerde landbouw zijn landbouw als landschapsbeheerder, een

combinatie van waterbeheer en natuur, recreatie, educatie,

kleinschalige productie, zorgboerderijen etc. Biomassa\-inrichtingen

zijn ook in deze gebieden toegestaan mits voor eigen gebruik. In

bestemmingsplannen mogen in deze gebieden mogelijkheden voor agrarische

bouwpercelen worden opgenomen tot maximaal 1,5 hectare; er mag daarbij

geen sprake zijn van niet\-grondgebonden landbouw. Het gehele

niet\-bebouwde gebied van  de gemeente Laren is in de

Structuurvisie als ‘gebied voor gecombineerde landbouw’

aangewezen. In de gemeente Laren zijn de mogelijkheden voor nieuwe

(gecombineerde) landbouwfuncties zeer beperkt, vanwege de dominant

aanwezige woonfunctie tot aan de randen van het buitengebied en de

aanwezigheid van cultuurhistorische en landschappelijk waardevolle

gebieden en natuurgebieden. Het bestemmingsplan biedt derhalve ook geen

mogelijkheden tot nieuwvestiging van dergelijke functies. De bestaande

agrarische functies worden bewaard.

*Aardkundige waarden*

Aan de zuidzijde van het plangebied, in de nabijheid van het

Postiljonterrein, liggen enkele gebiedjes met aardkundige

waarden.  Het aanmerken van gebied tot gebieden met aardkundige

waarden bregnt met zich meer dat in de toelichting van een

bestemmingsplan wordt aangegeven in hoeverre rekening is gehouden met

de in het gebied voorkomende bijzondere aardkundige waarden zoals

beschreven in het  rapport Actualisatie Intentieprogramma

Bodembeschermingsgebieden. De waarden, zoals geinventariseerd,

zijn gelegen in het gebied Bussumer\- en Westerheide.

Onderhavig bestemmingsplan is conserverend van aard. Dit

heeft tot gevolg dat er geen ontwikkelingsmogelijkheden worden

geboden die afbreuk doen aan de aanwezige aardkundige

waarden.

###### 3\.3 Gemeentelijk beleid

####### 3\.3\.1 Ruimtelijke structuurvisie 2008 \- 2023

De Ruimtelijke

Structuurvisie Gemeente Laren 2008\-2023 (24 april 2008\) bevat

de algemene gemeentelijke beleidsuitgangspunten op het gebied van

de ruimtelijke ordening. Doel van de structuurvisie is om de

geambieerde toekomst van het dorp Laren te kunnen vormgeven aan de hand

van een integraal afgewogen richtinggevend beleidskader. De visie

functioneert daarbij als beoogd instrument  van de nieuwe Wet

ruimtelijke ordening (Wro).

In hoofdlijnen ziet de gemeente als gewenste ontwikkeling voor het

brinkdorp  Laren het ‘behouden en versterken van de

beeldkwaliteit van Laren, van haar karakter en identiteit als

fraai, groen en kleinschalig dorp’. Maatregelen en ingrepen

moeten deze kernwaarden behouden en versterken. Concreet houdt dat in,

dat al het beleid gericht moet zijn op een kwalitatieve

verbetering van het dorp en geen kwantitatieve.

**Planspecifiek**

Hoofduitgangspunt

voor actualiserende bestemmingsplannen (bestemmingsplan Zevenend

Postiljon valt hieronder) is dat ze conserverend bestemmen.

Daarnaast wil de gemeente Laren maatschappelijke ontwikkelingen

faciliteren, maar met een minimum aan mogelijke ruimteclaims. Als

onverkort uitgangspunt geldt verder dat de groenkwaliteit in het dorp

behouden en waar nodig versterkt moet worden. Dit betekent dat:

* Bij elke

ontwikkeling die raakt aan de beeldkwaliteit van het dorp,

groenontwikkeling en beheer integraal meegenomen moeten worden;

* Bij eventuele bebouwing en herinrichting van openbare ruimt bescherming van het aanwezige groen een belangrijk uitgangspunt is;

* Extra

parkeerplaatsen (dus naast bestaande) op particulier terrein niet in

het zicht mogen worden aangelegd: dus niet in de voortuin maar

‘achter de  voorgevel’ en bij voorkeur ondergronds.

Hiermee wordt het groene karakter van het dorp versterkt en de verstening tegengegaan.

Daarnaast zijn er

enkele ambities opgesteld voor gebieden in het plangebied waar rekening

mee gehouden wordt bij de actualisatie van het bestemmingsplan.

Zo wordt de wijk

Gooiergracht op de plankaart (punt B) aangeduid voor mogelijke

herstructurering\- of revitaliseringsgebied. Deze monumentale

woonbebouwing uit het begin van de 20ste eeuw ligt ten zuidoosten van

het centrum, tegen de gemeentegrens met Eemnes. De wijk wordt

verbeterd voor wat betreft infrastructuur (parkeren

en dergelijke). Dit stuk dorp heeft voortdurende aandacht nodig.

Daarnaast benoemd de structuurvisie de herbestemming en sanering van

bedrijventerrein Caliskamp dat ten zuidoosten van het centrum ligt (op

kaart: C). De bedrijven die er momenteel zitten, hebben geen

uitbreidingsmogelijkheden op  deze plek.

![](i_NL.IMRO.0417.ZevenendPostiljon-Va01_afbeelding8.jpg)

*(uitsnede structuurvisie)*

####### 3\.3\.2 Groenbeleidsplan

Groenbeleidsplan uit mei 1998 bevat een voorgestelde groenstructuur

en beheervisie voor het dorp Laren. Het plan dient als leidraad

voor een verdere, meer gedetailleerde uitwerking van het groenbeleid.

De hoofddoelstelling van het rapport is het maken van keuzes op

hoofdlijnen met betrekking tot het openbaar groen, waarmee het

groenbeleid van Laren voor de langere termijn  wordt vastgelegd.

De karakteristieke ruimtelijke, functionele, landschappelijke en

ecologische kwaliteitskenmerken van het groen in het bebouwde gebied

moeten daarbij behouden en versterkt worden. De samenhang met het

omliggende landschap wordt in deze nota van bijzonder belang geacht.

####### 3\.3\.3 Visiedocument ‘Groene Vingers’

vervolg op het voorgenoemde Groenbeleidsplan en om een goede afweging

te kunnen maken tussen particuliere belangen (bouwaanvragen) die

mogelijk invloed hebben op de groenstructuur van Laren en het algemene

belang (algemene groenbeleving van Laren), is het wenselijk gebleken

een document te vervaardigen waarin de visie op de groenstructuur van

Laren en omgeving op een duidelijke manier in beeld is gebracht en is

verwoord. In april 2010 heeft de gemeente met het oog op de herziening

van bestemmingsplannen voor het gehele gemeentelijk grondgebied van

Laren het Visiedocument ‘Groene Vingers’ Laren vastgesteld

waarin de verschillende groenstructuren en hun waarde voor de

groenbeleving van Laren inzichtelijk wordt maakt. Het visiedocument

geldt als onderlegger voor zowel dit bestemmingsplan als toekomstige

bestemmingsplannen. Tevens biedt de visie een instrumentarium om het

beeld van de (geschetste) gewenste groenstructuur van Laren in

bestemmingsplannen te bewaken.

basis van een groeninventarisatie en analyse is de visie opgesteld

waarbinnen de verschillende groenaspecten worden benoemd. Ook is per

aspect bepaald op welke manier en in welke mate deze bijdraagt aan het

groene karakter van Laren. Op basis hiervan is de methodiek ontwikkeld

die richtlijnen geeft per gedefinieerde groenzone, aangevuld met een

aantal algemene principes. In de zone van de Groene Vingers die aan de

hand van de inventarisatie en analyse is bepaald, is een tweetal

stappen in de methodiek te onderscheiden.

Allereerst

dient de grens van de Groene Vingers uit de visie per plangebied of

bestemmingsplan op een lager schaalniveau gedefinieerd en verfijnd te

worden. Vervolgens wordt binnen de particuliere gronden in deze zone

onderscheid gemaakt tussen de categorieën: boskavels, engkavels en

landgoederen. Buiten de zone van de Groene Vingers zijn nog de Groene

kavels en Kavels te onderscheiden. Per categorie worden in de methodiek

richtlijnen gegeven alsook voor de kavels die door hun uitzonderlijke

en voor Laren kenmerkende verkavelingstructuur bijdragen aan de

beeldwaarde van Laren.

**Planspecifiek**

structuurkaart uit het visiedocument toont dat het plangebied

hoofdzakelijk binnen de categorie gesloten bebouwing valt. Dit gebied

wordt aan de oostzijde door een strakke en historisch beladen gemeente\-

en provinciegrens, de Gooiergracht, gemarkeerd. Door z’n lage

ligging is dit deelgebied lange tijd een nat en daardoor niet ontgonnen

gebied gebleven. De bebouwing is pas rond en na de eeuwwisseling tot

stand gekomen. De bebouwing bestaat voornamelijk uit arbeiders\- en

middenstandswoningen. De erfgooierswoningen, rond de Erfgooiersweg,

zijn een apart hoofdstuk in de Larense volkshuisvesting. Deze woningen

zijn karakteristiek voor Laren en rechtvaardigen een

beschermingswaardige behandeling in het welstandsbeleid.

het gesloten bebouwingsgebied komen geen groen gebieden (boskavels,

engkavels of landgoederen) voor die een extra waarde aanduiding in het

bestemmingsplan behoeven. De belangrijkste groenstructuur in het

plangebied betreft de woonkavels en de aangrenzende groengebieden.

![](i_NL.IMRO.0417.ZevenendPostiljon-Va01_afbeelding2.jpg)

*Structuurkaart visiedocument 'Groene Vingers'*

Groenelementen

binnen het plangebied welke binnen het Groenbeleidsplan of het

Visiedocument van waarde worden geacht krijgen de bestemming Groen.

Hiermee wordt middels het bestemmingsplan het groene karakter van deze

elementen planologisch geborgd en voorzien van een passende regeling.

####### 3\.3\.4 Verkeersstructuurplan

Verkeersstructuurplan Laren 2009\-2015 (2009\) is opgesteld om een

invulling te geven aan de gewenste verkeersstructuur. Binnen dit

verkeersstructuurplan is gekeken naar zowel de verkeerscirculatie voor

auto, bus en fiets in het centrum. Het verkeersstructuurplan is nauw

verweven met het centrumplan (inrichting van de Brink en omgeving).

Voor het centrumplan is afzonderlijk een rapport opgesteld.

ambitie voor de gemeente Laren is om een verkeersbeleid en een verkeers

en vervoersysteem te bieden dat bijdraagt aan een bereikbaar, leefbaar

en veilig Laren in 2015\. De gemeente Laren streeft naar een heldere en

goed functionerende verkeersstructuur. De ontwikkeling van deze

verkeersstructuur vindt plaats binnen de kaders van bereikbaarheid,

leefbaarheid (schoon) en veiligheid. In het verkeersstructuurplan zijn

een drietal doelstelling geformuleerd die aansluiten bij deze ambitie,

te weten:

* Zorgen voor een verkeersveilige omgeving;

* Zorgen voor een leefbaar verblijfsklimaat.;

* Verbeteren van de bereikbaarheid.

**Planspecifiek**

Openbare wegen,

pleinen, parkeervoorziening, straten en ‘ondergeschikt’

groen (bermen, smalle groenstroken, geen structuurbepalend groen)

krijgen binnen het bestemmingsplan de bestemming Verkeer. Binnen deze

regeling is het mogelijk snelheidsremmende maatregelen te realiseren

indien hier een noodzaak toe is.

####### 3\.3\.5 Volkshuisvestingsnota

gemeentelijke volkshuisvestingsnota gaat in op de Larense

huisvestingsbehoefte zoals zich op grond van demografische

ontwikkelingen en maatschappelijke behoefte manifesteert. Wat betreft

de kwaliteit van de bestaande woningvoorraad zegt de nota dat deze in

de vrije sector goed tot zeer goed is. Aanschrijvingen voor

woningverbetering komen zelden voor. De kwaliteit van de woning en de

woonomgeving is belangrijker dan de kwantiteit. Het bestemmingsplan

heeft een conserverend karakter en voorziet niet in nieuwe woningbouw

ontwikkelingen.

####### 3\.3\.6 Welstandsnota gemeente Laren

gemeente Laren beschikt met het vaststellen van de welstandsnota over

een bestuurlijk vastgelegd toetsingsinstrument voor welstandsbeleid

zoals bedoeld in art. 12a van de Woningwet en art. 9\.1 lid 2 van de

bouwverordening. De Welstandsnota geeft aan welke zaken in Laren

bescherming verdienen en welke verbeterd kunnen worden. De

Welstandsnota is vooral een sturend en stimulerend hulpmiddel bij

toekomstige ontwikkelen om de ruimtelijk e kwaliteit te verhogen.

Welstandsnota bevat naast algemene welstandscriteria, ook

gebiedsgerichte criteria die aan een samenhangend gebied zijn

gekoppeld. Er zijn in Laren vier gebieden te onderscheiden.

1. Rond de Brinken

2. De Schil rond het centrum

3. Villa gebied

4. Gesloten bebouwing

**Planspecifiek**

Het plangebied ligt hoofdzakelijk in deelgebied 4 en een deel in de schil rond het centrum.

![](i_NL.IMRO.0417.ZevenendPostiljon-Va01_afbeelding1.jpg)

*Uitsnede welstandkaart (plangebied zwart omlijnd)*

*Schil rond het centrum*

schil rond het centrum bestond aan het begin van de vorige eeuw nog

voornamelijk uit akkers en engen. De bebouwing en beplanting in

dit gebied zijn naar verhouding dan ook nog jong. Uit nagenoeg alle

stijlperiodes van deze eeuw zijn in dit gebied goede voorbeelden te

vinden. Door een intensieve tuinbeplanting en overwegend smalle wegen

heeft het gebied een besloten kleinschalig karakter.

plangebied wordt begrenst door de Eemnesserweg. Deze weg is

beeldbepalend voor het dorp. Derhalve geldt hier een bijzonder

welstandstoezicht. In de Welstandsnota staan eisen opgenomen met

betrekking tot dit bijzonder toezicht en dit deelgebied.

*Gesloten bebouwing*

gebied wordt aan de oostzijde door een strakke en historisch beladen

gemeente\- en provinciegrens, de Gooiergracht, gemarkeerd. Door zijn

lage ligging is dit deelgebied lange tijd een nat en daardoor niet

ontgonnen gebied gebleven. De bebouwing is pas rond en na de

eeuwwisseling tot stand gekomen. De bebouwing bestaat voornamelijk uit

arbeiders\- en middenstandswoningen. De erfgooierswoningen, rond de

Erfgooiersweg, zijn een apart hoofdstuk in de Larense volkshuisvesting.

Deze woningen zijn karakteristiek voor Laren en rechtvaardigen een

beschermingswaardige behandeling in het welstandsbeleid.

####### 3\.3\.7 Woonvisie Laren

Het belangrijkste

doel voor de komende jaren is, zoals deze in de Woonvisie is

geformuleerd, het realiseren van betaalbare huur\- en koopwoningen. Deze

woningen zijn met name bestemd voor startende jongeren op de

woningmarkt en jonge gezinnen die willen doorstromen. Ook is er binnen

de Woonvisie aandacht voor de bouw van geschikte woningen voor ouderen.

De stand van zaken op het gebied van wonen in Laren is, samengevat, als volgt:

* Laren vergrijst, de jongeren trekken weg en de doorstroming voor de jonge gezinnen stagneert;

* De omvang van de sociale huurvoorraad is te klein en beperkt geschikt voor senioren;

* In het

middeldure segment sluit het aanbod kwantitatief en kwalitatief niet

goed aan op de vraag vanuit de jonge gezinnen die door willen stromen.

De gemeente wil dit graag veranderen en in de goede richting bijsturen.

**Planspecifiek**

Bijsturing

conform de Woonvisie middels het bestemmingsplan is slechts zeer

beperkt mogelijk. Alleen bij nieuwbouwopgaven kunnen in lijn met de

Woonvisie met de betrokken partijen prestatieafspraken of woondoeltypen

worden vastgelegd. Het op te stellen bestemmingsplan betreft in

hoofdzaak een reeds bestaand woongebied. Bijsturing conform de

Woonvisie is in dit gebied van Laren beperkt mogelijk.

##### 4 Ontwikkelingen

voorliggende bestemmingsplan heeft een conserverend karakter. Er worden

geen grote ontwikkelingen opgenomen in het bestemmingsplan. Wel zijn er

enkele kleine, abstracte projecten bekend. Gezien de omvang van de

projecten en de onzekerheid ervan worden er geen onderzoeken

uitgevoerd. De volgende projecten zijn bekend:

*Postiljon*

aantal kavels in Postiljon zijn nog niet gebouwd. Deze ontwikkeling is

echter wel volledig planologisch vastgelegd en onderbouwd. Nader

onderzoek is hier niet voor nodig. In functioneel opzicht treedt er wel

een verandering op. Waar in het oorspronkelijke plan uitgegaan werd van

woningen voor een 'reguliere' doelgroep worden in de nieuwe situatie de

rijwoningen bestemd voor cliënten van Sherpa. In het

bestemmingsplan is hierin voorzien door de nadere aanduiding

zorgwoningen op te nemen binnen de bestemming Wonen. De toevoeging van

zorgwoningen past binnen de Woonvisie 2012\-2016 van de gemeente

Laren. In dit kader is de behoefte onderzocht en regionaal afgestemd.

Hiermee is ook invulling geven aan de zogenaamde 'Ladder\-toets'.

*Caliskamp*

Er wordt

al enige tijd gesproken over de transformatie van bedrijventerrein

Caliskamp. Dit bedrijventerrein bevindt zich in een gebied met

hoofdzakelijk woningbouw. De tegenstrijdige functies werken elkaar

tegen. Op termijn zal de bedrijfsbestemming van de Caliskamp plaats

maken voor, ten opzichte van de omgeving, meer passende functies. Het

is op het moment moeilijk vast te stellen wanneer dit plaats zal

vinden. Op 23 mei 2012 is door de gemeente Laren het stedenbouwkundig

programma van eisen voor het gebied vastgesteld. Dit stedenbouwkundige

programma is doorvertaald naar een wijzigingsregeling binnen dit

bestemmingsplan. Indien de planvorming verder uitgewerkt is kan het

college, door het wijzigen van het bestemmingsplan, medewerking

verlenen aan dit initiatief.

*Tarcisiusschool*

woningbouwverenging Laren wil de locatie van de Tarcisiusschool

herontwikkelen. Hier worden appartementen en

rijwoningen gerealiseerd.  Het betreft in totaal 8

appartementen en 10 woningen. Voor het project is een

uitgebreide omgevingsvergunningsprocedure doorlopen. De verleende

vergunning is inmiddels onherroepelijk. In dit bestemmingsplan is de

vergunde eindsituatie opgenomen.

*Janshuis*

Op de locatie

Pastoor Hendrikspark 51 staat een zusterflat van Stichting Tergooi. Het

pand had een logiesfunctie van circa 25 kamers voor co\-assistenten en

artsen van het ziekenhuis. Een gedeelte van de begane grond

werd gebruikt als ruimte voor een tandarts en recreatie. Stichting

Tergooi is voornemens dit zogenoemde Janshuis in Laren te verlaten en

af te stoten. Voor de locatie is een plan voor herontwikkeling

opgesteld. Het bestaande gebouw wordt gesloopt en daarvoor in

de plaats komen twee nieuwe wooncomplexen met in totaal 14

appartementen en maximaal 5 grondgebonden (senioren)woningen met

bijbehorende infrastructuur. Voor deze herontwikkeling is een

ruimtelijke onderbouwing opgesteld. De ruimtelijke onderbouwing maakt

onderdeel uit van dit bestemmingsplan en is als bijlage toegevoegd. Met

dit bestemmingsplan wordt de herontwikkeling planologisch van een

uitvoeringstitel voorzien. Na vaststelling van dit bestemmingsplan door

de gemeenteraad kan gestart worden met de daadwerkelijke realisatie van

de ontwikkeling.

*Smeekweg 102*

Aan de Smeekweg

102 bevinden zich een historische boerderij en enkele bijgebouwen. De

locatie staat bekend als de Sherpa BosHoeve. Sherpa biedt hier

dagbesteding aan cliënten met een (licht) verstandelijke

beperking, lichamelijke beperking. De BosHoeve is een milieucentrum,

kringloopwinkel en inzamelpunt voor papier. De gemeente heeft het

voornemen om ter plaatse van een van de gebouwen een woonfunctie

mogelijk te maken. Om de haalbaarheid van dit voornemen te onderbouwen

is een quickscan opgesteld. Dit onderzoek is als bijlage opgenomen bij

dit bestemmingsplan. Uit het onderzoek blijkt dat de beoogde

functiewijzing in overeenstemming is met een goede ruimtelijke

ordening. In dit bestemmingsplan is de functiewijziging planologisch

opgenomen.

##### 5 Milieu\- en omgevingsaspecten

dit hoofdstuk worden de relevante milieuhygiënische en

planologische aspecten behandeld. Het bestemmingsplan is gericht op het

beheer van de bestaande situatie en heeft een conserverend karakter. De

bestaande ruimtelijke en functionele structuur van het plangebied is in

dit bestemmingsplan vastgelegd. Doordat het bestemmingsplan slechts een

beheerfunctie heeft, hoeven er geen milieuaspecten te worden

onderzocht.

dit hoofdstuk is daarom alleen een korte beschrijving van de

verschillende milieu\- en omgevingsaspecten opgenomen die relevant zijn

voor het bestemmingsplan.

###### 5\.1 Milieueffectrapportage

Een MER\-procedure

is de procedure om het milieubelang volwaardig mee te wegen bij

besluitvorming over grootschalige plannen en projecten. De Wet

Milieubeheer schrijft voor wanneer een mer\-procedure verplicht is. Voor

een groot aantal projecten en activiteiten volstaat echter een globale

beoordeling van de milieueffecten. De projecten en activiteiten

waarvoor dit geldt zijn opgenomen als bijlage D van het Besluit MER.

Voor deze projecten en activiteiten geldt een MER beoordelingsplicht.

bestemmingsplan maakt geen nieuwe ontwikkelingen mogelijk welke

opgenomen zijn in de bijlage lijst van het Besluit MER. Er geldt

derhalve geen MER beoordelingsplicht.

###### 5\.2 Milieu

####### 5\.2\.1 Bodem

het opstellen van een bestemmingsplan dient te worden nagegaan of de

aanwezige bodemkwaliteit past bij het huidige of toekomstige gebruik.

Het belangrijkste uitgangspunt hierbij is dat aanwezige

bodemverontreinigingen geen onaanvaardbaar risico oplevert voor de

gebruikers van de bodem en dat de bodemkwaliteit niet verslechtert door

grondverzet.

onderhavige bestemmingsplan is een conserverend plan, waarbinnen geen

nieuwe ontwikkelingsmogelijkheden zijn opgenomen. Er vinden op basis

van dit nieuwe plan geen bestemmingswijziging plaats, anders dan

wijzigingen waarvoor reeds een ruimtelijke procedure is doorlopen en

waarbij alle milieuaspecten (waaronder de bodemkwaliteit) zijn

afgewogen. Indien bij toepassing van afwijkings\- of

wijzigingsmogelijkheden uit dit plan ook milieuhygiënisch

bodemonderzoek noodzakelijk is, zal dit moeten worden uitgevoerd en

beoordeeld door het bevoegd gezag. Resumerend kan worden gesteld dat

het aspect bodem voor dit conserverende bestemmingsplan geen

belemmering vormt.

####### 5\.2\.2 Geluid

De mate waarin

het geluid, het woonmilieu mag belasten, is geregeld in de Wet

geluidhinder (Wgh). De kern van de wet is dat geluidsgevoelige objecten

worden beschermd tegen geluidhinder uit de omgeving. In de Wgh worden

de volgende objecten beschermd (artikel 1 Wgh): ï·

* woningen;

* geluidsgevoelige

terreinen (terreinen die behoren bij andere gezondheidszorggebouwen dan

categorale en academische ziekenhuizen, verpleeghuizen,

woonwagenstandplaatsen);

* andere

geluidsgevoelige gebouwen, waaronder onderwijsgebouwen, ziekenhuizen en

verpleeghuizen, andere gezondheidszorggebouwen dan ziekenhuizen en

verpleeghuizen die zijn aangegeven in artikel 1\.2 van het Besluit

geluidhinder (Bgh):

+ verzorgingstehuizen;

+ psychiatrische inrichtingen;

+ medisch centra;

+ poliklinieken;

+ medische kleuterdagverblijven.

Het beschermen

van deze geluidsgevoelige objecten gebeurt aan de hand van vastgestelde

zoneringen. De belangrijkste geluidsbronnen die in de Wet geluidhinder

worden geregeld zijn: industrielawaai, wegverkeerslawaai en

spoorweglawaai. Verder gaat deze wet onder meer ook in op geluidwerende

voorzieningen en geluidbelastingkaarten en actieplannen.

**Planspecifiek**

Onderhavig

bestemmingsplan maakt geen nieuwe geluidsgevoelige bestemmingen

mogelijk. Nader onderzoek naar geluid is in het kader van dit

bestemmingsplan niet uitgevoerd.

####### 5\.2\.3 Luchtkwaliteit

de Wet Milieubeheer gaat paragraaf 5\.2 over luchtkwaliteit. Deze

paragraaf vervangt het 'Besluit Luchtkwaliteit 2005' en staat ook wel

bekend als de ‘Wet luchtkwaliteit’. De Wet luchtkwaliteit

introduceert het onderscheid tussen 'kleine' en 'grote' projecten.

Kleine projecten dragen 'niet in betekenende mate' (NIBM) bij aan de

verslechtering van de luchtkwaliteit. Een paar honderd grote projecten

dragen juist wel 'in betekenende mate' bij aan de verslechtering van de

luchtkwaliteit. Het gaat hierbij vooral om bedrijventerreinen en

infrastructuur (wegen). Wat het begrip 'in betekenende mate' precies

inhoudt, staat in een de algemene maatregel van bestuur ‘Niet in

betekenende mate bijdragen’ (Besluit NIBM). Op hoofdlijnen komt

het erop neer dat 'grote' projecten die jaarlijks meer dan 3 procent

bijdragen aan de jaargemiddelde norm voor fijn stof en stikstofdioxide

(1,2 microgram per m3\) een 'betekenend' negatief effect hebben op de

luchtkwaliteit. 'Kleine' projecten die minder dan 3 procent bijdragen,

kunnen doorgaan zonder toetsing. Dat betekent bijvoorbeeld dat lokale

overheden een woonwijk van minder dan 1\.500 huizen niet hoeven te

toetsen aan de normen voor luchtkwaliteit. Deze kwantitatieve vertaling

naar verschillende functies is neergelegd in de Regeling 'niet in

betekenende mate bijdragen'.

belangrijk onderdeel voor de verbetering van de luchtkwaliteit is het

'Nationale Samenwerkingsprogramma Luchtkwaliteit' (NSL). Binnen dit

NSL, dat sinds 1 augustus 2009 in werking is, werken het Rijk, de

provincies en gemeenten samen om de Europese eisen voor luchtkwaliteit

te realiseren.

*Besluit gevoelige bestemmingen*

16 januari 2009 is het Besluit gevoelige bestemmingen in werking

getreden. Het Besluit gevoelige bestemmingen is gebaseerd op artikel

5\.16a van de Wet milieubeheer. Met het Besluit wordt de vestiging van

zogeheten 'gevoelige bestemmingen' in de nabijheid van provinciale\- en

rijkswegen beperkt. Dit heeft consequenties voor de ruimtelijke

ordening. Het Besluit is gericht op bescherming van mensen met een

verhoogde gevoeligheid voor fijn stof (PM10\) en stikstofdioxide (NO2\),

in het bijzonder kinderen, ouderen en zieken. Indien een project

betrekking heeft op een gevoelige bestemming en geheel of gedeeltelijk

is gelegen op een afstand van 300 meter aan weerszijden van rijkswegen

en 50 meter langs provinciale wegen (gemeten vanaf de rand van de weg)

mag het totaal aantal mensen dat hoort bij een gevoelige bestemming

niet toenemen als overschrijding van de grenswaarden voor PM10 of NO2

dreigt/plaatsvindt.

De volgende gebouwen met de bijbehorende terreinen zijn aangemerkt als gevoelige bestemming:

* scholen;

* kinderdagverblijven;

* verzorgings\-, verpleeg\- en bejaardentehuizen.

gaat hierbij niet om bestemmingen in de meest enge zin van het woord,

maar om alle vergelijkbare functies, ongeacht de exacte aanduiding

ervan in bestemmingsplannen en andere besluiten.

het kader van het opstellen van een bestemmingsplan moeten er twee

aspecten in beeld gebracht worden. Ten eerste of de luchtkwaliteit de

nieuwe functie toelaat. Ten tweede moet bekeken worden of het plan de

luchtkwaliteit ‘niet in betekenende mate’ verslechtert.

Indien het plan wel ‘in betekenende mate’ bijdraagt aan

verslechtering van de luchtkwaliteit, is het van belang om te toetsen

of de grenswaarden niet overschreden worden. Indien geen overschrijding

van de grenswaarden plaatsvindt, kan het plan alsnog gerealiseerd

worden.

**Planspecifiek**

bestemmingsplan maakt geen nieuwe gevoelige bestemmingen mogelijk.

Nader onderzoek naar luchtkwaliteit is niet uitgevoerd. In het kader

van een goede ruimtelijke ordening dient wel aangetoond te worden

dat in de huidige situatie de fijn stof en stikstofdioxide normen

(beide 40 µg/m³ op een jaargemiddelde) niet overschreden

worden. Na het raadplegen van de Atlas Leefomgeving blijkt dat de

luchtkwaliteit in het gehele plangebied de norm niet overschrijdt. De

onderstaande afbeeldingen tonen een uitsnede van de Atlas Leefomgeving.

*![](i_NL.IMRO.0417.ZevenendPostiljon-Va01_afbeelding3.jpg)*

*Uitsnede Atlas Leefomgeving \- Fijn stof*

![](i_NL.IMRO.0417.ZevenendPostiljon-Va01_afbeelding4.jpg)

*Uitsnede Atlas Leefomgeving \- Stikstofdioxide*

####### 5\.2\.4 Externe veiligheid

Externe

veiligheid gaat over de beheersing van activiteiten met gevaarlijke

stoffen. Die activiteiten kunnen bestaan uit het opslaan, verwerken of

transporteren van gevaarlijke stoffen. Deze activiteiten kunnen een

risico veroorzaken voor de leefomgeving. Daarnaast worden de risico's

van het opstijgen en landen op vliegvelden ook onder het thema externe

veiligheid gevangen. De risico's worden uitgedrukt in twee risicomaten;

het plaatsgebonden risico (hierna: PR) en het groepsrisico (hierna:

GR). Voor de beoordeling van een ruimtelijk plan moet voor externe

veiligheid worden vastgesteld of dit plan is gelegen binnen het

invloedsgebied van een inrichting die valt onder het Besluit externe

veiligheid inrichtingen (Bevi). Daarnaast wordt gekeken of het plan

ligt binnen het invloedsgebied van de transportroute (weg, spoor, water

of buisleiding) waarover gevaarlijke stoffen (o.a. LPG en benzine)

worden vervoerd.

*Raadpleging risicokaart*

Landelijk is er

een risicokaart opgesteld. Deze kaart geeft een eerste indicatie van

aanwezige gevoelige objecten maar ook objecten, welke gevaar met zich

meebrengen. Uit raadpleging van de risicokaart blijkt dat er een

risicovolle inrichting aanwezig is, namelijk het zwembad de Biezem. Het

zwembad grenst aan het plangebied.

![](i_NL.IMRO.0417.ZevenendPostiljon-Va01_afbeelding11.jpg)

*Uitsnede RisicoKaart*

**Planspecifiek**

Op de Risicokaart

is het zwembad de Biezem aangemerkt als

“Overige inrichtingen gevaarlijke stoffen”. Dit

vanwege de opslag van Natriumhypochloriet. De inrichting valt niet

onder het Besluit externe veiligheid inrichtingen (BEVI). Aangezien het

bestemmingsplan geen nieuwe functies mogelijk maakt, neemt het

groepsrisico niet toe en is er geen aanleiding tot nader onderzoek.

Binnen het

plangebied liggen geen bekende routes voor het vervoer van

gevaarlijke stoffen. De nabij het plangebied gelegen snelweg

A27 is wel  een bekende route voor gevaarlijke stoffen. Rond

deze weg zijn risicocontouren te berekenen voor groepsrisico. Binnen

deze contouren mogen geen nieuwe  gevoelige functies worden

toegevoegd. Voorliggend bestemmingsplan is  conserverend van aard

en maakt geen nieuwe functies mogelijk.

####### 5\.2\.5 Bedrijven en milieuzonering

Het aspect

bedrijven en milieuzonering gaat in op de invloed die bedrijven kunnen

hebben op hun omgeving. Deze invloed is afhankelijk van de afstand

tussen een gevoelige bestemming en de bedrijvigheid. Milieugevoelige

bestemmingen zijn gebouwen en terreinen die naar hun aard bestemd zijn

voor het verblijf van personen gedurende de dag of nacht of een

gedeelte daarvan (bijvoorbeeld woningen). Daarnaast kunnen ook

landelijke gebieden en/of andere landschappen belangrijk zijn bij een

zonering tot andere, minder gevoelige, functies zoals bedrijven.

Bij een

ruimtelijke ontwikkeling kan sprake zijn van reeds aanwezige

bedrijvigheid en van nieuwe bedrijvigheid. Milieuzonering zorgt er voor

dat nieuwe bedrijven een juiste plek in de nabijheid van de gevoelige

functie krijgen en dat de (nieuwe) gevoelige functie op een

verantwoorde afstand van bedrijven komen te staan. Doel hiervan is het

waarborgen van de veiligheid en het garanderen van de continuïteit

van de bedrijven als ook een goed klimaat voor de gevoelige functie.

Milieuzonering

beperkt zich tot milieuaspecten met een ruimtelijke dimensie zoals:

geluid, geur, gevaar en stof. De mate waarin de milieuaspecten gelden

waaraan de milieucontour wordt vastgesteld, is voor elk type

bedrijvigheid verschillend. De 'Vereniging van Nederlandse Gemeenten'

(VNG) geeft sinds 1986 de publicatie 'Bedrijven en Milieuzonering' uit.

In deze publicatie is een lijst opgenomen, met daarin de minimale

richtafstanden tussen een gevoelige bestemming en bedrijven. Indien van

deze richtafstanden afgeweken wordt, dient een nadere motivatie gegeven

te worden waarom dat wordt gedaan.

Het belang van

milieuzonering wordt steeds groter aangezien functiemenging steeds

vaker voorkomt. Hierbij is het motto: 'scheiden waar het moet, mengen

waar het kan'. Het scheiden van milieubelastende en milieugevoelige

bestemmingen dient twee doelen:

* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van

voldoende zekerheid aan de milieubelastende activiteiten (bijvoorbeeld

bedrijven) zodat zij de activiteiten duurzaam, en binnen aanvaardbare

voorwaarden, kunnen uitoefenen.

**Planspecifiek**

De bedrijven die

binnen het plangebied liggen, vallen binnen de bestemming

‘Bedrijf’. Binnen deze bestemming zijn bedrijven toegestaan

in de milieucategorieën 1 en 2\. In het algemeen geldt dat

bedrijvigheid in deze categorieën goed inpasbaar is in de

woonomgeving en dat hinder naar omringende woningen relatief eenvoudig

is te voorkomen. Het bestemmingsplan maakt geen nieuwe bedrijvigheid

mogelijk.

####### 5\.2\.6 Water

*Waterbeheer en watertoets*

Het is wettelijk

verplicht een watertoets uit te voeren. Dit is een procedure waarbij de

initiatiefnemer in een vroeg stadium overleg voert met de

waterbeheerder over het ruimtelijke planvoornemen. De watertoets heeft

als doel te voorkomen dat nieuwe ruimtelijke ontwikkelingen

plaatsvinden die in strijd zijn met duurzaam waterbeheer. Het

waterkwantiteits\- en waterkwaliteitsbeheer binnen het plangebied wordt

gevoerd door Waterschap Amstel, Gooi en Vecht. De rioleringstaak binnen

het plangebied valt onder de verantwoordelijkheid van de gemeente

Laren. In het kader van de watertoets en het wettelijk vooroverleg is

deze waterparagraaf overlegd met het Waterschap waarna de opmerkingen

zijn verwerkt in dit bestemmingsplan.

**Nationaal beleid**

*Nationaal Waterplan 2009\-2015*

Voor een duurzaam

en klimaatbestendig watersysteem is het van belang bij ruimtelijke

ontwikkelingen rekening te houden met waterhuishoudkundige eisen op

korte en lange termijn. Om een duurzaam en klimaatbestendig

watersysteem te bereiken, moet water bepalender dan voorheen zijn bij

de besluitvorming over grote opgaven op het terrein van

verstedelijking, bedrijvigheid en industrie, landbouw, natuur,

landschap en recreatie. De mate waarin water bepalend is bij

ruimtelijke ontwikkelingen hangt af van de aard, omvang en urgentie van

de wateropgave in relatie tot andere opgaven, aanwezige functies en

bodemgesteldheid, en andere kenmerken in dat gebied. Speerpunten zijn

de duurzame zoetwatervoorziening, schoner water met een natuurlijke

inrichting en de waterveiligheid.

Belangrijk

hierbij is het anticiperen op klimaatveranderingen in plaats van

reageren en het voorkomen van afwenteling van knelpunten door

toepassing van de drietrapsstrategie eerst vasthouden, dan bergen en

dan pas aan\- en/of afvoeren van water. Bij het creëren van meer

ruimte voor water is combineren met andere functies gewenst en moet

zoveel mogelijk worden aangesloten bij ruimtelijke ontwikkelingen.

*Kabinetsstandpunt Anders omgaan met water, waterbeleid in de 21e eeuw (2000\)*

kabinetsstandpunt, grotendeels gebaseerd op het Advies van de Commissie

Waterbeheer 21e eeuw (WB21\), beschrijft de nieuwe aanpak van het

waterbeheer, met name in thema's als veiligheid en wateroverlast.

Belangrijk is het anticiperen op klimaatveranderingen in plaats van

reageren en het voorkomen van afwenteling van knelpunten door

toepassing van de drietrapsstrategie eerst vasthouden, dan bergen en

dan pas aan\- en/of afvoeren van water. Bij het creëren van meer

ruimte voor water is combineren met andere functies gewenst en moet

zoveel mogelijk worden aangesloten bij ruimtelijke

ontwikkelingen.

Nationaal Bestuursakkoord Water

Het Nationaal

Bestuursakkoord Water 2003 (NBW) is een overeenkomst tussen het Rijk,

de provincies, het InterProvinciaal Overleg (IPO), de Vereniging van

Nederlandse Gemeenten en de Unie van Waterschappen. Het beleid van WB21

en Kaderrichtlijn Water (KRW) is een belangrijk deel van het akkoord.

Het akkoord benadrukt de gezamenlijke verantwoordelijkheid voor het op

orde krijgen en houden van het totale watersysteem. Het NBW heeft tot

doel om in 2015 het watersysteem op orde te hebben en daarna op orde te

houden anticiperend op veranderende omstandigheden zoals onder andere

de verwachte klimaatverandering, zeespiegelstijging, bodemdaling en

toename van verhard oppervlak. De aanpak en uitvoering van maatregelen

vindt gefaseerd plaats. Uitwerking van veiligheid en het voorkomen van

wateroverlast vindt waar nodig en mogelijk, ook gelet op

financiële middelen, plaats in een integrale werkwijze waarbij de

aanpak van watertekorten, tegengaan van verdroging en verdere

verbetering van de waterkwaliteit worden betrokken. Eén en ander

is een logisch vervolg en nadere uitwerking van het vigerende beleid

uit de Vierde Nota Waterhuishouding (1998\).

De KRW richt zich op een goede waterkwaliteit in 2015 met als uitgangspunten:

1. de waterkwaliteit mag niet verslechteren (stand\-stillbeginsel);

2. de veroorzaker moet in principe maatregelen treffen om de waterkwaliteit te verbeteren.

**Provinciaal beleid**

Waterplan 2010\-2015 Provincie Noord\-Holland: beschermen, benutten, beleven en beheren

Met betrekking

tot de waterhuishouding in de provincie kijkt de provincie bij nieuwe

ruimtelijke plannen of de veranderingen effect hebben op de

duurzaamheid van het watersysteem. Om dit te structureren heeft de

provincie Noord\-Holland een nieuw waterplan opgesteld. De Provinciale

Staten hebben op 16 november 2009 het provinciaal Waterplan 2010\-2015

vastgesteld. In het waterplan is opgenomen op welke wijze de provincie

het waterbeheer in Noord\-Holland uitvoert op provinciaal niveau. Het

beleid sluit aan bij de Europese Kaderrichtlijn Water en Het Nationaal

Bestuurakkoord Water. Het speerpunt van het waterplan is het

creëren van een integraal beleid ten aanzien van de ontwikkeling

van de Noordzee kust zone en de optimale benutting van de economische

kanten van water. De in de titel van het ontwerp waterplan opgenomen

factoren, te weten Beschermen, Benutten, Beleven en Beheren, staan

centraal in het toekomstbeeld op het gebied van water in de provincie

Noord\-Holland. Water vormt een belangrijk aspect in onderhavig project.

Er is zorgvuldig omgegaan met de inpassing van water in de nieuwe

situatie. In de huidige situatie speelt water reeds een belangrijke rol

in het gebied en zijn er verschillende watergangen aanwezig in het

gebied. In het kader van een goede waterhuishouding komt meer

oppervlakte terug in de toekomstige situatie. Het water draagt bij aan

de kwaliteit van de leefomgeving zonder technische maatregelen.

**Waterschapsbeleid**

Waterbeheerplan 2016\-2021

1 januari 2016 is het Waterbeheerplan 2016\-2021 van kracht. In het WBP

geeft het Waterschap Amstel, Gooi en Vecht aan wat haar ambities voor

de planperiode zijn en welke maatregelen in het watersysteem

worden getroffen.

Het waterschap

heeft de zorg voor het regionale watersysteem: optimale bescherming

tegen overstromingen, beschikbaarheid van schoon water en

efficiënte zuivering van afvalwater. Belangrijke kernwoorden

daarbij zijn ‘duurzaam’ en ‘kosteneffectief’.

Het waterschap vindt de intrinsieke waarde van water als beeldbepalend

element in de leefomgeving heel belangrijk: water is ook om van te

genieten! Het waterschap wil bijdragen aan de belevingswaarde door

aandacht voor recreatie, landschap en cultuurhistorie.

Om de doelen te

kunnen realiseren beschikken de waterschappen over een eigen

verordening, die van oudsher de Keur heet. De Keur kent 'verboden' en

'geboden' voor de manier van inrichten, gebruik en onderhoud van

waterkeringen, oevers en wateren. Voor een deel van de verboden

activiteiten uit de Keur kan onder voorwaarden vergunning worden

verleend.

*Keur en Beleidsregels*

Per 1 december

2011 is een nieuwe Keur in werking getreden, alsmede nieuwe

Beleidsregels. Op 1 augustus 2013 zijn na vaststelling van het bestuur

wijzigingen van het Keurbesluit en de Beleidsregels in werking

getreden. De Keur is nodig vanwege de totstandkoming van de Waterwet en

de daarmee verschuivende bevoegdheden in onderdelen van het

waterbeheer. Verder zijn aan deze Keur bepalingen toegevoegd over het

onttrekken van grondwater en het infiltreren van water in de bodem. De

‘Keur en Beleidsregels’ maken het mogelijk dat het

Waterschap

Amstel, Gooi en Vecht haar taken als waterkwaliteits\- en

kwantiteitsbeheerder kan uitvoeren. De Keur is een verordening van de

waterbeheerder met wettelijke regels (gebod\- en verbodsbepalingen) van

toepassing op allerlei activiteiten zoals:

* Waterkeringen (onder andere uitvoeren van bodemonderzoek, ophogen, aanleg van wegen, of gebouwen en heien);

* Wateren (onder andere wijzigen van bestaande wateren, aanleggen van nieuwe wateren, duikers, dammen, bruggen en dempen);

* Zowel voor waterkeringen als voor wateren(het aanleggen van kabels en leidingen);

* Overig (onttrekken en/of infiltreren, aanleggen van verhard oppervlak).

De Keur bevat

verbodsbepalingen voor werken en werkzaamheden in of nabij de

bovengenoemde waterstaatswerken. Er kan een ontheffing worden

aangevraagd om een bepaalde activiteit wel te mogen uitvoeren. Als het

Waterschap Amstel, Gooi en Vecht daarin toestemt, dan wordt dat

geregeld in de Watervergunning op grond van de Keur. De Keur is daarmee

een belangrijk middel om via vergunningverlening en handhaving het

watersysteem op orde te houden of te krijgen. In de Beleidsregels, die

bij de Keur horen, is het beleid van het Waterschap Amstel, Gooi en

Vecht nader uitgewerkt.

*Beleids\- en actieplan wateroverlast Laren*

Op 21 oktober

2014 heeft het college de bestuursopdracht voor het beleids\- en

actieplan wateroverlast Laren vastgesteld. De doelstelling van het

beleids\- en actieplan is om inzicht te krijgen in, en een

standpunt in te nemen over (on)acceptabele wateroverlast als gevolg van

hemelwater. Het actieplan laat zien hoe de gemeente Laren in

de komende periode de kans op wateroverlast terugdringt. Voor het

terugdringen van het wateroverlast zijn verschillende scneario's

beschreven. Vervolgens zijn deze verschillende scenario's tegen elkaar

afgewogen en is een keuze gemaakt uitvoering te geven aan scenario IV.

De uitvoering van scenario IV loopt van 2015 t/m 2020\.

Gemeentelijk Rioleringsplan Blaricum 2012\-2017

De gemeente

Blaricum heeft in 2013 het Gemeentelijk Rioleringsplan Blaricum (GRP)

voor de planperiode 2012\-2017 vastgesteld. Het GRP is een beleidsplan

dat op hoofdlijnen de invulling geeft van de gemeentelijke

water(zorg)taken gedurende de planperiode. In aanvulling op het GRP

heeft de gemeente Laren het beheerplan riolering vastgesteld. Dit

beheerplan is de schakel tussen het GRP en het jaarlijkse

uitvoeringsprogramma GRP. Het geeft concreet aan wat de gemeente aan

riolering beheert, wat de onderhoudstoestand is van de riolering en wat

de beheerkosten zijn op korte en middellange termijn.

**Planspecifiek**

In het kader van het te actualiseren bestemmingsplan wordt de waterhuishoudkundige staat van het plangebied in beeld gebracht.

*Oppervlaktewater*

Binnen

het plangebied bevinden zich geen grootschalige

oppervlaktewaterlichamen. Op de leggerkaart van

AGV is één kleine plas aangegeven zonder

specifieke aanduiding.

*Waterkeringen*

Binnen het plangebied bevinden zich geen waterkeringen.

*Waterbeschermingsgebied*

Het plangebied valt buiten de grondwaterbeschermingsgebieden.

*Waterhuishouding*

De Gooise

heuvelruggen zijn, door hun relatieve hoge ligging en door de

overwegend grofzandige samenstelling van de bodem, infiltratiegebieden

voor regenwater. De infiltratiesnelheid van het regenwater wordt

bepaald door de aard van het vegetatiedek. Het regenwater dat niet

direct opgenomen wordt in de goed doorlatende bodem, zal als

oppervlaktewater van hoog naar laag stromen. Het grondwater bevindt

zich diep tot zeer diep in de bodem, namelijk grondwatertrap VII. Dit

houdt in dat de gemiddeld hoogste grondwaterstand in cm beneden

maaiveld \> 80 is en de gemiddeld laagste grondwaterstand in cm

beneden maaiveld \> 120 is. Verstoringen van grondwaterstromen, door

ondergrondse bouwwerken, zijn niet wenselijk en dient voorkomen te

worden.

op het conserverende karakter van het bestemmingsplan Zevenend

Postiljon worden geen bezwaren verwacht met betrekking tot het aspect

water. In geval van nieuwe ontwikkelingen zoals uitbreidingen,

verbouwingen of functiewijzigingen, dient nadrukkelijk rekening te

worden gehouden met de regels zoals gesteld in de keur van het

hoogheemraadschap Amstel, Gooi en Vecht en de Provinciale Milieu

Verordening Noord\-Holland.

###### 5\.3 Ecologie

Bij ruimtelijke

ingrepen dient rekening te worden gehouden met de natuurwaarden ter

plaatse. Daarbij wordt onderscheid gemaakt tussen gebiedsbescherming en

soortenbescherming. Gebiedsbescherming kan volgen uit de aanwijzing van

een gebied. Wat betreft soortenbescherming is de Flora\- en Faunawet van

toepassing. Hier wordt onder andere de bescherming van plant\- en

diersoorten geregeld. Bij ruimtelijke ontwikkelingen dient te worden

getoetst of er sprake is van negatieve effecten op de aanwezige

natuurwaarden. Indien hiervan sprake is, moet ontheffing of

vrijstelling worden aangevraagd.

####### 5\.3\.1 Gebiedsbescherming

Natuurbeschermingswet richt zich op de bescherming van gebieden. In de

Natuurbeschermingswet zijn de volgende gronden aangewezen en beschermd:

* Natura 2000\-gebieden (Habitat\- en Vogelrichtlijngebieden); ï·

* beschermde Natuurmonumenten;

* wetlands.

Naast deze drie

soorten gebieden is de Ecologische Hoofdstructuur (EHS) in het kader

van de gebiedsbescherming van belang. De EHS is een samenhangend

netwerk van belangrijke natuurgebieden in Nederland en omvat bestaande

natuurgebieden, nieuwe natuurgebieden en ecologische verbindingszones.

De EHS draagt bij aan het bereiken van de hoofddoelstelling van het

Nederlandse natuurbeleid, namelijk: 'natuur en landschap behouden,

versterken en ontwikkelen, als bijdrage aan een leefbaar Nederland en

een duurzame samenleving'. Hiertoe zijn de volgende uitgangspunten van

belang:

* vergroten: het areaal natuur uitbreiden en zorgen voor grotere aaneengesloten gebieden; ï·

* verbinden: natuurgebieden zoveel mogelijk met elkaar verbinden; ï·

* verbeteren: de omgeving zo beïnvloeden dat in natuurgebieden een zo hoog mogelijke natuurkwaliteit haalbaar is.

**Planspecifiek**

Het plangebied

grenst aan de Ecologische Hoofdstructuur. Gezien het feit dat het een

conserverend bestemmingsplan betreft heeft dit geen invloed op de

Ecologische Hoofdstructuur.

![](i_NL.IMRO.0417.ZevenendPostiljon-Va01_afbeelding10.jpg)

*Uitsnede structuurvisie \- Ecologische Hoofdstructuur*

####### 5\.3\.2 Soortenbescherming

De Flora\- en

Faunawet regelt de bescherming van de in het wild voorkomende inheemse

planten en dieren: de soortenbescherming. De wet richt zich vooral op

het in stand houden van populaties van soorten die bescherming

behoeven. In de wet zijn algemene en specifieke verboden vastgelegd ten

aanzien van beschermde dier\- en plantensoorten. Naast een aantal in de

wet (en daarop gebaseerde besluiten) vermelde specifieke mogelijkheden

om ontheffing te verlenen van in de wet genoemde verboden, geeft de wet

een algemene ontheffingsbevoegdheid aan de minister van LNV (artikel

75, lid 3\). Bekeken moet worden in hoeverre ruimtelijke plannen

negatieve gevolgen hebben op beschermde dier\- en plantensoorten en of

er compenserende of mitigerende maatregelen genomen moeten worden.

Daarnaast geldt

voor iedereen in Nederland altijd, dus ook los van het voorliggende

beoogde ruimtelijke project, dat de zorgplicht nageleefd moet worden

bij het verrichten van werkzaamheden. Voor menig soort geldt dat indien

deze zorgplicht nagekomen wordt, een bepaald beoogd project uitvoerbaar

**Planspecifiek**

In het

bestemmingsplan is geen ontwikkeling opgenomen waardoor beschermde

plant\- of diersoorten in het geding komen. Vorenstaande laat onverlet

dat ingrepen kunnen plaatsvinden welke van invloed kunnen zijn op

beschermde plant\- of diersoorten. Hiervoor geldt de reguliere

zorgplicht vanuit de Flora\- en Faunawetgeving.

###### 5\.4 Archeologie

1992 is in Valletta (Malta) het Europees Verdrag inzake de bescherming

van het archeologisch erfgoed (Verdrag van Malta) ondertekend. Het

Verdrag van Malta voorziet in bescherming van het Europees

archeologisch erfgoed onder meer door de risico's op aantasting van dit

erfgoed te beperken. Deze bescherming is in Nederland wettelijk

verankerd in de Monumentenwet. Op basis van deze wet zijn mogelijke

(toevals)vondsten bij het verrichten van werkzaamheden in de bodem

altijd beschermd. Er geldt een meldingsplicht bij het vinden van

(mogelijke) waardevolle zaken. Dat melden dient terstond te gebeuren.

In het kader van een goede ruimtelijke ordening in relatie tot de

Monumentenwet kan vooronderzoek naar mogelijke waarden nodig zijn zodat

waar nodig die waarden veiliggesteld kunnen worden in het

bestemmingsplan.

**Planspecifiek**

gemeenten Blaricum, Eemnes en Laren (BEL combinatie) hebben het

wenselijk geacht een eigen archeologische waarden\- en

verwachtingenkaart en een beleidskaart te laten opstellen, gekoppeld

aan een archeologisch onderzoeksregime in de vorm van voorschriften.

Voor het plangebied van onderhavig bestemmingsplan is het volgende van belang:

archeologische waarden\- en verwachtingenkaart bestaat uit een overzicht

van de aanwezigheid en verspreiding van bekende archeologische

vindplaatsen en een overzicht van de archeologische verwachtingen (een

archeologisch verwachtingsmodel).

*Hoge verwachting (oranje gebied)*Deze gebieden hebben, op basis van geologische en bodemkundige

opbouw en eventueel aangetroffen archeologische vondsten en sporen, een

hoge potentie ten aanzien van het aantreffen van archeologische

vondsten of sporen. Voor deze gebieden geldt een onderzoeksplicht bij

een minimale bodemverstoring met een minimum oppervlakte van 200 m2 en

een diepte van 30 cm.

*Onbekende archeologische verwachting (grijs gebied)*Het gaat hierbij om gebieden waarvoor archeologische en

landschappelijke gegevens ontbreken. Bepaalde delen van de gemeenten

zijn niet bodemkundig en geo(morfo)logisch gekarteerd, waardoor er geen

landschappelijke informatie voorhanden is. Vaak zijn deze gebieden al

bebouwd. Wel kan op grond van de Bonnebladen de begrenzing van de

esdekken anno 1870 worden vastgesteld. In deze zones moet in ieder

geval altijd de afweging tot noodzaak van onderzoek worden gemaakt.

Deze gebieden worden in principe behandeld als zones met een hoge

archeologische verwachting en krijgen de bestemming Waarde \-

Archeologie 3\.

*Archeologisch terreinen (blauw gebied)*

In deze gebieden komen archeologische resten voor, die door de

provincie of het Rijk als behoudenswaardig gekarakteriseerd zijn. Voor

archeologen bevatten deze terreinen essentiële informatie die kan

bijdragen aan het verdiepen van de kennis over ons verleden. Voor deze

gebieden geldt voor een bodemverstoring met oppervlakte van 50 m2 en

meer en een diepte van meer dan 30 cm onder maaiveld een

onderzoeksplicht.

![](i_NL.IMRO.0417.ZevenendPostiljon-Va01_afbeelding9.jpg)

*Uitsnede archeologische verwachtingskaart*

Een klein deel

van het plangebied ligt binnen de zone met een wettelijk vastgesteld

archeologisch monument (rood). Deze gebieden krijgen de

dubbelbestemming *'Waarde \- Archeologie 1'*. De werkzaamheden

en bouwwerkzaamheden zijn gekoppeld aan een afzondelijke

Omgevingsvergunning waarbij de rijksdienst (RCE) over mee adviseerd.

Gebieden met een lage verwachting komen binnen het plangebied niet voor.

###### 5\.5 Cultuurhistorie

Door recente

wijzigingen in het Bro (Besluit ruimtelijke ordening) is sinds 1

januari 2012 het opnemen van een cultuurhistorische paragraaf

verplicht. In de toelichting van het bestemmingsplan dient een

beschrijving te worden opgenomen van de wijze waarop met de in het

gebied aanwezige cultuurhistorische waarden en in de grond aanwezige of

te verwachten monumenten rekening is gehouden. De opsteller en

vaststeller van het bestemmingsplan is daarmee dus verplicht om breder

te kijken dan alleen naar het facet archeologie. Ook de facetten

historische (stede)bouwkunde en historische geografie dienen te worden

meegenomen in de belangenafweging. Hierbij gaat het om zowel beschermde

als niet formeel beschermde objecten en structuren.

**Planspecifiek**

Binnen het

plangebied liggen verschillende gemeentelijke monumenten en

beeldbepalende gebouwen. De bescherming van gemeentelijke

monumenten wordt geregeld in de gemeentelijke monumentenverordening.

Daarnaast zijn binnen het bestemmingsplan diverse beeldbepalende panden

gelegen, welke in het kader van onderhavig bestemmingsplan een

beschermingsregeling hebben gekregen. In de planregels is daartoe

bepaald dat de uitwendige hoofdvorm behouden dient te worden en dat het

verboden is de bebouwing, zonder vergunning te slopen of minder

geschikt te maken voor de bestemde functie. In het bestemmingsplan zijn

de monumenten (rijks\- en gemeentelijk) alsmede de beeldbepalende panden

op de verbeelding ter signalering als zodanig aangeduid.

##### 6 Juridische opzet bestemmingsplan

###### 6\.1 Algemeen

Voor dit

bestemmingsplan is gebruik gemaakt van de in de Wet ruimtelijke

ordening opgenomen standaardvorm van de Standaard Vergelijkbare

Bestemmingplannen 2012 (SVBP 2012\). Dit bestemmingsplan bestaat uit een

verbeelding, planregels en een toelichting. De verbeelding en de

planregels vormen samen het juridisch bindende gedeelte van het

bestemmingsplan. Beide planonderdelen dienen in onderlinge samenhang te

worden bezien en toegepast. Op de verbeelding zijn de bestemmingen

aangewezen. Aan deze bestemmingen zijn bouwregels en regels betreffende

het gebruik gekoppeld. De toelichting heeft geen rechtskracht, maar

vormt niettemin een belangrijk onderdeel van het plan. De toelichting

van dit bestemmingsplan geeft een weergave van de beweegredenen, de

onderzoeksresultaten en de beleidsuitgangspunten die aan het

bestemmingsplan ten grondslag liggen. Ook is de toelichting van

wezenlijk belang voor een juiste interpretatie en toepassing van het

bestemmingsplan. Tot slot maakt een eventuele bijlage onlosmakelijk

onderdeel uit van het bestemmingsplan.

###### 6\.2 Opzet van de regels

De planregels

zijn onderverdeeld in vier hoofdstukken. Hoofdstuk I bevat de

inleidende regels voor het hele plangebied. Hoofdstuk II geeft de

bestemmingsregels. Hoofdstuk III geeft vervolgens de algemene regels

waaronder (mogelijke) flexibiliteitsbepalingen in de vorm van

wijzigings\- en afwijkingsbevoegdheden. In dit derde hoofdstuk kunnen

belangrijke algemene bepalingen zijn opgenomen die van invloed zijn op

het bepaalde in hoofdstuk II. Ten slotte regelt hoofdstuk IV de

overgangs\- en slotbepalingen. Ook de regels van een bestemming kennen

een standaardopbouw en worden als volgt benoemd:

* Bestemmingsomschrijving (in elk bestemmingsplan); ï·

* Bouwregels (bestemmingsplanafhankelijk);

* Nadere eisen (bestemmingsplanafhankelijk); ï·

* Afwijken van de bouwregels (bestemmingsplanafhankelijk); ï·

* Specifieke gebruiksregels (bestemmingsplanafhankelijk); ï·

* Afwijken van de gebruiksregels (bestemmingsplanafhankelijk); ï·

* Omgevingsvergunning voor het uitvoeren van een werk, geen bouwwerk zijnde, of van werkzaamheden (bestemmingsplanafhankelijk).

###### 6\.3 Beschrijving van de regels

**Agrarisch**

Binnen het

plangebied zijn enkele gronden gelegen welke van oudsher agrarisch

aangewend werden. Qua ligging en omvang is de uitoefening van een

volwaardige agrarische bedrijfsvoering niet meer mogelijk. De gronden

bepalen wel deels het karakter van het gebied en zijn vanuit die optiek

behoudenswaardig. Om deze reden is een agrarische bestemming opgenomen

waar hobbymatig agrarisch gebruik is toegestaan.

**Bedrijf**

bestaande bedrijfspercelen in het plangebied hebben de bestemming

‘Bedrijf’ gekregen. Gezien de ligging in een woongebied,

zijn conform geldende rechten uitsluitend bedrijven van categorie 1 en

2 uit de Staat van Bedrijfsactiviteiten toegestaan. Deze Staat van

Bedrijfsactiviteiten is als bijlage bij de regels gevoegd. De

nutsvoorzieningen zijn specifiek aangeduid.

**Detailhandel**

de detailhandelsbedrijven en dienstverlenende bedrijven, welke veelal

een baliefunctie hebben, binnen het plangebied is de bestemming

Detailhandel opgenomen. Binnen deze bestemming kunnen bedrijven

hun activiteiten ontplooien. Omdat er vanuit ruimtelijk oogpunt het

verschil tussen detailhandelsbedrijven en dienstverlenende bedrijven

niet zo groot is, is er voor gekozen dit onder te brengen binnen

één bestemming. De bebouwingsregeling behoeft geen nadere

uitleg.

**Groen en Groen \- Landschappelijke waarden**

De bestemming

groen is toegekend aan gronden die zijn op te vatten als structureel

(beeldbepalend) groen (het overige groen is opgenomen in de bestemming

‘Verkeer'). In beginsel zijn binnen de groenbestemming overal

inritten, voet\- en fietspaden, speelvoorzieningen, kunstobjecten,

nutsvoorzieningen, wadi's, water en waterhuishoudkundige voorzieningen

toegestaan, maar deze zullen niet in alle stroken gerealiseerd worden.

Voor de groengebieden met landschappelijke waarden is een aparte

bestemming opgenomen. Het aanleggen van parkeervoorzieningen is hier

niet mogelijk. Daarnaast wordt ingezet op behoud en versterking van het

groen.

**Horeca**

In het gebied

komt slechts één horecabestemming voor, te weten de

snackbar op de hoek van het Berkenlaantje en Zevenend/Smeekweg. Voor de

pizzeria binnen het plangebied is een aanduiding binnen de bestemming

Wonen opgenomen.

**Kantoor**

De gronden met de

bestemming ‘Kantoor’ zijn bestemd voor kantoren met

bijbehorende voorzieningen, erven en terreinen. De bouwmogelijkheden

zijn grotendeels middels aanduidingen op de verbeelding weergegeven.

**Maatschappelijk**

Onder de noemer

"maatschappelijk" is een groot aantal verschillende functies

ondergebracht. In artikel 1 is het begrip nader omschreven. Omdat

een volledige functionele uitwisseling niet wenselijk is zijn

bepaalde vormen van voorziening, zoals scholen, enkel toegestaan daar

waar op de verbeelding nader aangeduid.

**Natuur**

In het noordelijk

deel sluit het plangebied aan op het onbebouwde gebied. Hiervoor is in

het voorliggende bestemmingsplan reeds de bestemming Natuur opgenomen.

In dit bestemmingsplan is deze bestemming aangehouden ten einde de

overgang tussen het bebouwde gebied en het onbebouwde gebied te

markeren.

**Tuin**

Deze tuingebieden

zijn door hun openheid van belang binnen de woongebieden waarin zij

gelegen zijn. Binnen deze bestemming zijn verhardingen voor parkeren en

langzaamverkeer (bijvoorbeeld wandelpaden) mogelijk gemaakt.

**Verkeer**

De wegen

binnen het plangebied hebben de bestemming ‘Verkeer’

gekregen. Het betreft dan zowel de wegen met een doorgaande

functie als de buurtontsluitingswegen. Binnen de bestemming

‘Verkeer \- Verblijfsgebied’ mogen geen gebouwen worden

gebouwd. Wel zijn er bouwwerken geen gebouwen toegestaan zoals

straatverlichting of bewegwijzering.

**Water**

Alleen aan de

noord\-oostzijde van het plangebied komt een waterbestemming voor. De

gronden binnen de bestemming ‘Water’ zijn bestemd voor de

waterhuishouding, waterlopen en waterberging, met bijbehorende bermen,

groenvoorzieningen en kunstwerken.

**Wonen**

is de functie die verreweg het meeste binnen het plangebied voorkomt.

De bestaande woningen zijn bestemd tot ‘Wonen’, waarbij per

woning of blok van woningen een bouwvlak op de verbeelding is

weergegeven. Hier binnen mag het hoofdgebouw op de middels een

aanduiding weergegeven bouwwijze worden gebouwd. Goot\- en bouwhoogtes

van de woningen zijn op de verbeelding weergegeven. Naast wonen

is in ondergeschikte omvang ook een bedrijfsmatige activiteit

binnen de woning toegestaan. De regeling kent een eenduidige

regeling voor de bebouwingsmogelijkheden van erfbebouwing.

Gelijk

aan de gemeentelijke standaard voorziet de regeling in

afwijkingsmogelijkheden  voor zwembaden. Het plan voorziet

niet meer in een regeling voor mantelzorg. Dit omdat dit zijn beslag

heeft gekregen in het Besluit omgevingsrecht. Het houden van

paarden binnen de bestemming Wonen wordt aangemerkt als strijdig

gebruik.

**Dubbelbestemming archeologie**

bescherming en veiligstelling van mogelijke archeologische waarden in

het plangebied is de dubbelbestemming  archeologie opgenomen.

Afhankelijk van de verwachtingswaarde voorziet het plan in een

tweedeling. Voorgaande heeft tot gevolg dat de omvang van de

bodemverstoring bepaald of nader archeologisch onderzoek noodzakelijk

###### 6\.4 Verbeelding

Op de verbeelding

worden de bestemmingen weergegeven met daarbij andere bepalingen als

gebiedsaanduidingen, bouwaanduidingen, bouwvlakken etc. Voor de analoge

verbeelding is gebruik gemaakt van een digitale ondergrond

(Grootschalige Basiskaart Nederland en kadastrale kaart).

##### 7 Financiële uitvoerbaarheid

In het Besluit

ruimtelijke ordening (Bro) is in artikel 6\.2\.1 een opsomming gegeven

van de bouwplannen die worden beschouwd als bouwplan in de zin van 6\.12

Wro waarvoor een exploitatieplan dient te worden vastgesteld indien het

kostenverhaal niet anderszins is geregeld (dat wil zeggen indien men

geen anterieure privaatrechtelijke overeenkomst heeft kunnen sluiten

met de ontwikkelende partij). Het voorliggend bestemmingsplan is een

conserverend plan,

waarbinnen

nagenoeg geen nieuwe ontwikkelingen rechtstreeks mogelijk zijn.

Hieruit kan worden geconcludeerd dat voor dit plan geen

exploitatieovereenkomst of exploitatieplan dient te worden opgesteld.

De raad zal, met gebruikmaking van de bevoegdheid van artikel 6\.12, lid

2 Wro, besluiten voor dit plan derhalve geen exploitatieplan vast te

stellen.

##### 8 Procedure

Bij de

voorbereiding van een (voor)ontwerpbestemmingsplan dient op grond van

artikel 3\.1\.6 lid 1 Wro sub c overleg te worden gevoerd als bedoeld in

artikel 3\.1\.1\. Bro. Op basis van het eerste lid van dit artikel wordt

overleg gevoerd met waterschappen en met die diensten van provincie en

Rijk die betrokken zijn bij de zorg voor de ruimtelijke ordening of

belast zijn met de behartiging van belangen welke in het plan in het

geding zijn.

ontwerpwijzigingsplan zal conform afdeling 3\.4 Awb gedurende 6 weken

ter inzage gelegd worden. Hierbij is er de mogelijkheid van zienswijzen

voor een ieder, ook voor overlegpartners. Na vaststelling door het

college van Burgemeester en Wethouders zal het vaststellingsbesluit

bekend gemaakt worden. Het wijzigingsplan ligt na bekendmaking dan 6

weken ter inzage. Gedurende deze termijn is er de mogelijkheid van

beroep bij de Afdeling bestuursrechtspraak Raad van State.

###### 8\.1 Inspraak en vooroverleg

Conform de

gemeentelijke inspraakverordening is het bestemmingsplan

Zevenend\-Postiljon 2015 in de inspraak gebracht. Het plan heeft ter

inzage gelegen van 3 april 2015 tot en met 14 mei 2015\. In die periode

heeft een ieder een inspraakreactie kunnen geven. Daarnaast is op 16

april 2015 een inspraakavond georganiseerd. Er zijn 29 inspraakreacties

ontvangen.

Tegelijkertijd

met de inspraak heeft het in art. 3\.1\.1 van het Besluit ruimtelijke

ordening bedoelde vooroverleg plaatsgevonden. Diverse instanties met

belangen in het plangebied zijn benaderd met het verzoek te adviseren

over het voorontwerpbestemmingsplan. Van de benaderde instanties hebben

er 4 gereageerd. Voor 2 overlegpartners gaf het plan aanleiding tot het

maken van opmerkingen.

Zowel de

inspraakreacties als de vooroverlegreacties zijn samengevat en voorzien

van een gemeentelijke beantwoording. Dit is opgenomen in de Notitie

inspraak en overleg. Deze notitie is als bijlage opgenomen bij dit

bestemmingsplan.

###### 8\.2 Zienswijzen