# Toelichting wijzigingsplan "Bestemmingsplan Buitengebied Rucphen 2012, wijzigingsplan Vorenseindseweg ong. tussen 55 en 57 te Sprundel"

Planstatus: vastgesteld Datum: 2018-03-28

Plan identificatie: NL.IMRO.0840.9000BW023-DEF1

## **Colofon**

| Titel:          | Wijzigingsplan                                                                                                  |
|-----------------|-----------------------------------------------------------------------------------------------------------------|
|                 | 'Bestemmingsplan Buitengebied Rucphen 2012, wijzigingsplan<br>Vorenseindseweg ong. tussen 55 en 57 te Sprundel' |
|                 |                                                                                                                 |
| Ontwerp:        |                                                                                                                 |
|                 | Advies Achtmaal BV                                                                                              |
|                 | Minnelingsebrugstraat 4a                                                                                        |
|                 | 4885 KP ACHTMAAL                                                                                                |
|                 | Tel: 076-5990340                                                                                                |
|                 | Fax: 076-5984675                                                                                                |
|                 | www.schoenmakersarchitectuur.nl                                                                                 |
| Contactpersoon: | L. Schrauwen                                                                                                    |
|                 | leny@schoenmakers-ontwerp.nl                                                                                    |
|                 |                                                                                                                 |
| Projectnummer:  | 171040                                                                                                          |
| Rapportnummer:  | 171040.01                                                                                                       |
| Datum:          | 28 maart 2018                                                                                                   |
| Status:         | vastgesteld                                                                                                     |

Copyright ©

Niets uit deze uitgave mag worden verveelvoudigd en/of openbaar worden gemaakt door middel van druk, fotokopie, elektronisch of op welke wijze dan ook, zonder schriftelijke toestemming van de auteurs.

# **Toelichting**

| Hoofdstuk 1 | Inleiding  6                                |  |
|-------------|---------------------------------------------|--|
| 1.1         | Aanleiding 6                                |  |
| 1.2         | Ligging en begrenzing van het plangebied  6 |  |
| 1.3         | Vigerend bestemmingsplan 6                  |  |
| 1.4         | Planvorm 7                                  |  |
| 1.5         | Leeswijzer 7                                |  |
|             |                                             |  |

| Hoofdstuk 2 | Bestaande situatie  8    |  |
|-------------|--------------------------|--|
| 2.1         | Ruimtelijke structuur 8  |  |
| 2.2         | Functionele structuur  8 |  |

| Hoofdstuk 3 | Beleidskader  10                  |  |
|-------------|-----------------------------------|--|
| 3.1         | Algemeen 10                       |  |
| 3.2         | Beleid Europees en rijksniveau 10 |  |
| 3.3         | Beleid provinciaal niveau 12      |  |
| 3.4         | Beleid gemeentelijk niveau  16    |  |

| Hoofdstuk 4<br>Planuitgangspunten  25  |  |
|----------------------------------------|--|
| 4.1<br>Ruimtelijke structuur 25        |  |
| 4.2<br>Functionele structuur  25       |  |
| 4.3<br>Archeologie 25                  |  |
| 4.4<br>Milieu- en overige aspecten  26 |  |
| 4.5<br>Planbeschrijving 34             |  |

| Hoofdstuk 5 | Juridische aspecten  37             |  |
|-------------|-------------------------------------|--|
| 5.1         | Algemene toelichting verbeelding 37 |  |
| 5.2         | Algemene toelichting regels 37      |  |
| 5.3         | Toelichting bestemmingen  37        |  |

| Hoofdstuk 6 | Uitvoerbaarheid 38                  |  |
|-------------|-------------------------------------|--|
| 6.1         | Economische uitvoerbaarheid  38     |  |
| 6.2         | Maatschappelijke uitvoerbaarheid 38 |  |

| 1. | Landschappelijke inpassing                 |
|----|--------------------------------------------|
| 2. | Vooroverlegreactie Provincie Noord-Brabant |
| 3. | Standaardadvies Brandweer 2018             |

- 
- 
- 
- 

-

# <span id="page-5-0"></span>**Hoofdstuk 1 Inleiding**

## <span id="page-5-1"></span>**1.1 Aanleiding**

De provincie Noord-Brabant wil samen met gemeenten de veranderingen in het buitengebied dusdanig sturen dat bedreigingen worden omgezet in kansen. Gemeente Rucphen heeft de beleidsnota 'Ruimte voor Ruimte, Visie op toepassing regeling' opgesteld. De doelstelling van het beleid is dat de ruimtelijke kwaliteit wordt behouden en mogelijk versterkt.

De ruimte voor ruimte regeling maakt het mogelijk woningen te bouwen buiten het reguliere woningbouwprogramma om. Het bouwen van nieuwe woningen op ruime kavels in delen van het buitengebied kan hierdoor mogelijk worden gemaakt, Indien hiervoor agrarische bedrijfsgebouwen die in gebruik waren of zijn voor intensieve veehouderij, worden gesaneerd in combinatie met milieuwinst ter plaatse. De provincie Noord-Brabant heeft hiertoe richtlijnen vastgesteld in de beleidsnota Ruimte voor Ruimte 2006.

In het bestemmingsplan Buitengebied Rucphen 2012, 4e herziening is op de verbeelding de aanduiding 'wrozone – wijzigingsgebied 1' opgenomen, op deze percelen is het onder voorwaarden toegestaan om de vigerende bestemming te wijzigen naar de bestemming 'Wonen' in het kader van de Ruimte voor Ruimte regeling.

De opdrachtgever heeft het voornemen één woning op te richten in de zin van ruimte voor ruimte aan de Vorenseindseweg ongenummerd tussen huisnummers 55 en 57 in Sprundel. Deze locatie is op de verbeelding van het bestemmingsplan Buitengebied Rucphen 2012, 4e herziening aangeduid als 'wro-zone – wijzigingsgebied 1'. De locatie is opgenomen in de beleidsnota 'Ruimte voor Ruimte, Visie op toepassing regeling' en valt onder het gebied 'Waterstraat'.

#### <span id="page-5-2"></span>**1.2 Ligging en begrenzing van het plangebied**

De planlocatie ligt tegen de kern van Sprundel aan en ligt aan de Vorenseindseweg. De planlocatie behoort tot de gemeente Rucphen. De locatie is bekend onder de kadastrale gemeente RPN, sectie T met nummers 1967 en 1968.

**Figuur 1: Uitsnede topografische kaart met de planlocatie**

#### <span id="page-5-3"></span>**1.3 Vigerend bestemmingsplan**

Op het plangebied is het bestemmingsplan 'Buitengebied Rucphen 2012' van kracht. Dit bestemmingsplan is vastgesteld door de gemeenteraad op 29 maart 2012. Daarover ligt het bestemmingsplan 'Buitengebied

Rucphen 2012, 4e herziening', dit bestemmingsplan is van toepassing op de wijzigingsgebieden. Dit bestemmingsplan is vastgesteld door de gemeenteraad op 8 februari 2017.

De planlocatie heeft in het bestemmingsplan de enkelbestemming 'Agrarisch' en gebiedsaanduidingen 'overige zone - archeologische verwachtingswaarde hoog', 'bebouwingsconcentratie', 'overige zone – beperkingen veehouderij', 'vrijwaringszone – radar' en 'wro-zone - wijzigingsgebied 1'.

**Figuur 2: Planlocatie Vorenseindseweg** 

#### <span id="page-6-0"></span>**1.4 Planvorm**

Het wijzigingsplan 'Bestemmingsplan Buitengebied Rucphen 2012, wijzigingsplan Vorenseindseweg ong. tussen 55 en 57 te Sprundel' is vervat in een verbeelding en regels en gaat vergezeld met een toelichting.

#### <span id="page-6-1"></span>**1.5 Leeswijzer**

In hoofdstuk 2 wordt ingegaan op de huidige situatie van het plangebied, waarbij onder andere de ruimtelijke en functionele structuur wordt beschreven.

In hoofdstuk 3 van de toelichting wordt het vigerende beleid op Europees, Rijks, provinciaal en gemeentelijk niveau beschreven dat voor ontwikkeling van het plangebied relevant is.

Hoofdstuk 4 beschrijft vervolgens de uitgangspunten en randvoorwaarden, die van belang zijn voor de ontwikkeling van het plangebied. Hierbij worden onder andere de gevolgen van de ontwikkeling op het gebied van water, natuur, luchtkwaliteit, archeologie en bodem beschreven.

De juridische aspecten komen in hoofdstuk 5 aan bod. Ten slotte wordt in hoofdstuk 6 de maatschappelijke en economische uitvoerbaarheid beschreven.

# <span id="page-7-0"></span>**Hoofdstuk 2 Bestaande situatie**

#### <span id="page-7-1"></span>**2.1 Ruimtelijke structuur**

#### *2.1.1 Bebouwingsstructuur*

In de omgeving van de planlocatie zijn overwegende woningen aanwezig. De woningen zijn voornamelijk vrijstaand gepositioneerd en vormen gezamenlijk een bebouwingslint met hier en daar doorzichten naar het achterliggende landschap. De bebouwing in het lint wordt gekenmerkt door individueel vormgegeven bebouwing in één tot twee bouwlagen met kap en een wisselende kaprichting. De bebouwing dateert van verschillende bouwperioden. De diversiteit in verschijningsvorm wordt ook versterkt door de variërende rooilijn.

#### *2.1.2 Wegenstructuur*

De Vorenseindseweg is een hoofdontsluitingsweg in het buitengebied van Sprundel. De Vorenseindseweg is van oudsher een belangrijke verbinding tussen Sprundel en Schijf. Binnen de huidige verkeersstructuur komt de verbinding tussen Sprundel en Schijf tot stand via de Vorenseindseweg - Scherpenbergsebaan.

#### *2.1.3 Groen- en waterstructuur*

De omgeving van de planlocatie bestaat vooral uit cultuurgronden. Langs de Vorenseindseweg staat aan een zijde een bomenrij. De hoofdgroenstructuur is in figuur 3 weergegeven. De waterstructuur bestaat uit waterlopen langs wegen, in figuur 14 is de aanwezige waterstructuur aangegeven. De sloot aan de voorzijde van de planlocatie is niet aangemerkt als een gecategoriseerde waterloop.

**Figuur 3: Foto's bestaande situatie**

#### <span id="page-7-2"></span>**2.2 Functionele structuur**

#### *2.2.1 Wonen*

De functie wonen is veelal aanwezig. Hoofdzakelijk zijn de woningen vrijstaand gesitueerd.

#### *2.2.2 Maatschappelijke voorzieningen*

In de directe omgeving van de planlocatie zijn geen maatschappelijke voorzieningen gevestigd.

#### *2.2.3 Bedrijven, horeca en detailhandel*

In de directe omgeving van de planlocatie zijn geen bedrijven, horecagelegenheden of detailhandel aanwezig. Zie voor de functies, figuur 4.

# <span id="page-9-0"></span>**Hoofdstuk 3 Beleidskader**

## <span id="page-9-1"></span>**3.1 Algemeen**

Bij het opstellen van een wijzigingsplan worden de beleidskaders van het rijk, provincie en gemeente uiteengezet. In het onderhavige wijzigingsplan is het relevante ruimtelijke beleid voor de locatie Vorenseindseweg ong. tussen nr. 55 en 57 opgenomen.

#### <span id="page-9-2"></span>**3.2 Beleid Europees en rijksniveau**

## *3.2.1 Structuurvisie Infrastructuur en Ruimte*

Voor een aanpak die Nederland concurrerend, bereikbaar, leefbaar en veilig maakt, moet het roer in het ruimtelijk en mobiliteitsbeleid om. In 2012 wordt de Structuurvisie Infrastructuur en Ruimte (SVIR) vastgesteld. De SVIR vervangt de Nota Ruimte, de Structuurvisie Randstad 2040, de Nota Mobiliteit, de MobiliteitsAanpak en de Structuurvisie voor de Snelwegomgeving. Tevens vervangt het de ruimtelijke doelen en uitspraken in de PKB Tweede structuurschema Militaire terreinen, de agenda landschap, de agenda Vitaal Platteland en Pieken in de Delta.

Het Rijk laat de verantwoordelijkheid voor de afstemming tussen verstedelijking en groene ruimte op regionale schaal over aan provincies. Daarnaast wordt (boven)lokale afstemming en uitvoering van verstedelijking overgelaten aan (samenwerkende) gemeenten binnen provinciale kaders.

De veranderde behoefte aan wonen en werken legt daarbij een extra druk op een markt waar de totale vraag afneemt: kwaliteit voor kwantiteit. De ambitie is dat in 2040 de woon- en werklocaties in steden en dorpen aansluiten op de (kwalitatieve) vraag en dat locaties voor transformaties en herstructurering zoveel mogelijk worden benut.

In het SVIR zijn 13 nationale belangen opgenomen, hiermee geeft het Rijk aan waarvoor het verantwoordelijk is en waarop het resultaten wil boeken.

Het Rijk zal bestemmingsplannen niet (tijdens de vaststellingsprocedure) toetsen op een correcte doorwerking van nationale ruimtelijke belangen. Wel zal het Rijk door middel van systeem- of themagerichte onderzoeken achteraf nagaan of bestemmingsplannen aan nationale wet- en regelgeving voldoen.

In het plangebied zijn geen nationale belangen in het geding. Het nationale ruimtelijke beleid heeft geen consequentie voor het plangebied.

#### *3.2.2 Besluit algemene regels ruimtelijke ordening*

Op 30 december 2011 is het Besluit algemene regels ruimtelijke ordering (Barro) in werking getreden. In het Barro wordt een aantal projecten die van Rijksbelang zijn, met name genoemd en met behulp van digitale kaartbestanden exact ingekaderd. Per project worden vervolgens regels gegeven, waaraan bestemmingsplannen zullen moeten voldoen.

In het Barro zijn voorlopig zes projecten beschreven: Mainport ontwikkeling Rotterdam, Kustfundament, grote rivieren, Waddenzee en Waddengebied, Defensie, Erfgoederen van uitzonderlijk universele waarde. Binnenkort volgen nog: hoofdwegen en hoofdspoorwegen, elektriciteitsvoorziening, buisleidingen van nationaal belang voor vervoer van gevaarlijke stoffen, ecologische hoofdstructuur, primaire waterkeringen buiten het kustfundament en het IJselmeergebied.

In het plangebied zijn geen nationale belangen in het geding. Het nationale ruimtelijke beleid heeft geen consequentie voor het plangebied.

#### *3.2.3 Water*

#### Het Nationaal Waterplan (NWP)

In december 2009 heeft het kabinet het Nationaal Waterplan vastgesteld. Dit plan geeft op hoofdlijnen aan welk beleid het Rijk in de periode 2009 - 2015 voert om te komen tot een duurzaam waterbeheer. Het Nationaal Waterplan (NWP) is de opvolger van de Vierde Nota Waterhuishouding uit 1998 en vervangt alle voorgaande nota's waterhuishouding. Het Nationaal Waterplan is opgesteld op basis van de Waterwet die met ingang van 22 december 2009 van kracht is. Op basis van de Wet ruimtelijke ordening heeft het Nationaal Waterplan voor de ruimtelijke aspecten de status van structuurvisie.

#### Watertoets

Met het ondertekenen van het Nationaal Bestuursakkoord Water (juli 2003) hebben de betrokken partijen (het Rijk, IPO, VNG en UvW) afgesproken de watertoets toe te passen bij alle nieuwe ruimtelijke waterhuishoudkundig relevante- plannen en besluiten op alle bestuursniveaus. De watertoets is met ingang van 1 november 2003 wettelijk verplicht voor structuurvisies, bestemmingsplannen, van de Wet Ruimtelijke Ordening (Wro). Het Besluit ruimtelijke ordening (Bro) regelt een verplichte waterparagraaf in de toelichting bij de genoemde ruimtelijke plannen en het vooroverleg op grond van artikel 3.1.1 Bro met het waterschap.

De watertoets omvat het hele proces van vroegtijdig informeren, adviseren, afwegen en uiteindelijk beoordelen van waterhuishoudkundige aspecten in ruimtelijke plannen.

#### Europese Kaderrichtlijn Water

De Europese Kaderrichtlijn Water is sinds december 2000 van kracht en is gericht op het realiseren van duurzaam waterbeheer. De Europese Kaderrichtlijn Water beoogt de bescherming van aquatische ecosystemen en het duurzaam gebruik van water. Daarvoor wordt de Kaderrichtlijn eerst in landelijke wet- en regelgeving omgezet. Momenteel wordt hier hard aan gewerkt. De Europese Kaderrichtlijn heeft, waar het de gemeente betreft, consequenties voor riolering, afkoppelen, toepassing van bouwmaterialen en het ruimtelijke beleid. Er worden ecologische en fysisch-chemische doelen geformuleerd die afhankelijk zijn van de functie van een watergang.

In paragraaf 4.4.4 komt het aspect water aan bod voor de planlocatie.

#### *3.2.4 Ecologie*

Vanuit Europa is de bescherming van (plant en dier) soorten en gebieden geregeld in de Europese Vogelrichtlijn en Habitatrichtlijn. In Nederland is de natuurwetgeving verankerd in de Wet Natuurbescherming.

#### Europese Vogel- en Habitatrichtlijn

De Europese Vogelrichtlijn en Habitatrichtlijn hebben tot doel de bescherming van (vogel)soorten en hun natuurlijke habitats. Elke lidstaat is verplicht om speciale beschermingszones (SBZ's) aan te wijzen, die samen één Europees netwerk van natuurgebieden vormen: "Natura 2000". Wanneer in een gebied bepaalde soorten voorkomen, of een bepaald percentage van de Europese populatie herbergt, dan komt dit gebied in aanmerking voor plaatsing onder de betreffende richtlijnen. De planlocatie valt in zijn geheel niet binnen de aangewezen Vogelrichtlijn- of Habitatrichtlijngebieden.

#### Wet Natuurbescherming

De Wet natuurbescherming is een 'kaderwet'. Dat betekent dat er alleen algemene principes en verantwoordelijkheden in staan. De details zijn geregeld in een groot aantal algemene maatregelen van bestuur en ministeriële regelingen. Sommige bepalingen uit de Wet natuurbescherming zijn het gevolg van afspraken op internationaal en Europees niveau, zoals de Vogelrichtlijn, de Habitatrichtlijn en het CITESverdrag.

Het aspect Flora en Fauna komt in paragraaf 4.4.8 aan bod.

#### *3.2.5 Cultuurhistorie*

#### Nota Belvedère

De Nota Belvedère, een gezamenlijk beleidsstuk van de ministeries van LNV, OC&W en VROM (1999), is opgesteld vanuit de gedachte om de cultuurhistorische identiteit sterker richtinggevend te laten zijn voor de inrichting van de ruimte. In de nota is een visie op de samenhang tussen cultuurhistorie en ruimtelijk beleid opgenomen. Het doel is tweeledig; verbetering van de kwaliteit van de leefomgeving en behoud van het cultureel erfgoed.

Zowel het plangebied, als de gebieden daaromheen zijn niet aangewezen als Belvedère gebied, daarom hoeft niet verder te worden ingegaan op deze Nota Belvedère.

#### Verdrag van Valletta (Malta)

De bescherming van het archeologische erfgoed in de bodem en de inbedding ervan in de ruimtelijke ontwikkeling is het resultaat van de implementatie van het Verdrag van Malta. Nederland heeft dit verdrag ondertekend in Valletta in 1992. Het uitgangspunt hierbij is dat het archeologisch erfgoed moet worden beschermd op de plaats waar het wordt aangetroffen.

Volgens de Wet op de Archeologische Monumentenzorg heeft de gemeente, als bevoegde overheid, een zorgplicht voor de archeologie in haar grondgebied. Via de Wet op de Archeologische Monumentenzorg 2007 (een wijzigingswet) is de Monumentenwet 1988 aangepast om dit te kunnen verankeren.

Archeologie wordt behandeld in paragraaf 4.3.

#### <span id="page-11-0"></span>**3.3 Beleid provinciaal niveau**

#### *3.3.1 Interimstructuurvisie 'Brabant in Ontwikkeling'*

Met de inwerkingtreding van de Structuurvisie Ruimtelijke Ordening Noord-Brabant zijn deel A en B van de Interimstructuurvisie vervangen. Deel C blijft wel in stand. Deel C beschrijft de concrete ontwikkelprojecten Logistiek Park Moerdijk en Agro-Foodcluster (AFC) West-Brabant en geeft een onderbouwing van de locatiekeuze.

Deel C heeft geen betrekking op de voorgestane planontwikkeling.

## *3.3.2 Structuurvisie Ruimtelijke Ordening 2014 Noord- Brabant*

Op 19 maart 2014 is de Structuurvisie ruimtelijke ordening 2014 (hierna: SVRO) in werking getreden. Deze structuurvisie is een actualisatie van de visie die in 2010 werd vastgesteld. De SVRO geeft aan welke ambities de provincie heeft en hoe zij deze wil realiseren. In de SVRO geeft de provincie aan hoe zij omgaat met de ruimtelijke opgave voor de periode tot 2025, met een doorkijk naar 2040.

De provincie heeft als sturingsfilosofie 'samenwerken aan kwaliteit': samen met andere overheden, marktpartijen en maatschappelijke organisaties vormgeven aan een duurzame ruimtelijke ontwikkeling van Noord-Brabant. Daarbij respecteert de provincie ieders rol. De provincie onderscheidt de volgende vijf rollen:

- 1. Ontwikkelen
De provincie focust in haar ontwikkelingsgerichte rol op een aantal thematische opgaven en op een aantal gebieden. In gebieden waar sprake is van grote ruimtelijke dynamiek, botsende belangen en waar de ontwikkelingen een (inter)provinciale impact hebben, kiest de provincie voor een actieve rol.

- 2. Ordenen
De provincie wil de duurzame ruimtelijke ontwikkeling van Noord-Brabant ordenen in *robuuste ruimtelijke structuren*. Dit zijn de groenblauwe-, de agrarische-, de stedelijke- en de infrastructuur.

#### 3. Beschermen

De provincie wil belangrijke en onvervangbare waarden beschermen. Voor de Ecologische Hoofdstructuur, de cultuur- en aardkundige waarden en de bescherming van de kernkwaliteiten in de nationale landschappen in Noord-Brabant stelt de provincie een beschermingsregiem op.

- 4. Regionaal samenwerken
De provincie kiest voor regionale samenwerking en afstemming *in vier regio's*. De provincie stimuleert de samenwerking tussen de gemeenten, Rijk en waterschappen in deze regio's en legt afspraken vast in een strategische regionale agenda.

- 5. Stimuleren
Bij ruimtelijke ontwikkelingen gaat het niet alleen om de vraag waar welke ontwikkelingen gewenst zijn. Het gaat daarbij ook om de balans tussen de verschillende belangen, functies en kwaliteiten in een gebied. De provincie wil dat ontwikkelingen bijdragen aan de ruimtelijke kwaliteit van Noord-Brabant.

**Figuur 5: Uitsnede structurenkaart locatie Vorenseindseweg ong., Structuurvisie Ruimtelijke Ordening Noord-Brabant**

Uit figuur 5 blijkt dat de planlocatie gelegen is in het landelijk gebied, gemengd landelijk gebied.

Het landelijk gebied biedt een multifunctionele gebruiksruimte voor land- en tuinbouw, natuur, water, recreatie, toerisme en kleinschalige stedelijke functies. Land- en tuinbouw zijn de grootste ruimtegebruikers.

De provincie wil het volgende bereiken in het landelijke gebied:

- 1. Ruimte voor een breed georiënteerde plattelandseconomie
- 2. Ruimte voor agrarische ontwikkeling
- 3. Een duurzame land- en tuinbouw
- 4. Versterking van het landschap

Binnen het landelijk gebied onderscheidt de provincie twee perspectieven:

- 1. gemengd landelijk gebied
- 2. accent agrarisch ontwikkeling

De provincie beschouwt het hele landelijk gebied als een gebied waarbinnen een menging van functies aanwezig is. De mate van menging varieert daarbij van de gebieden waarbinnen meerdere functies in evenwicht naast elkaar bestaan tot gebieden waar de land- en tuinbouw de dominante functie is.

Binnen het gemengd agrarisch gebied is naast ruimte voor de land- en tuinbouw ook ruimte voor de ontwikkeling van niet-agrarische functies. Dit kan door verbreding van agrarische activiteiten maar ook als zelfstandige functie, bijvoorbeeld op vrijkomende locaties. In de gebieden rondom steden en dorpen is daarbij meer ruimte voor de ontwikkeling van functies die zich richten op de inwoners van die kernen, in de gebieden rondom de Groenblauwe mantel is de ontwikkeling van functies meer afgestemd op het ondernemen in een groene omgeving en de versterking van natuur- en landschapswaarden. Binnen gemengd agrarisch gebied zijn sterke agrarische clusters aanwezig zoals voor de intensieve veehouderij, glasconcentratiegebieden, boomteelt en vollegrondsgroente. Bestaande ontwikkelingsmogelijkheden worden in beginsel gerespecteerd. In deze clusters wil de provincie de aanwezige agrarische functie behoeden voor verstoring. Daarom wil de provincie dat de menging van functies in deze agrarische clusters beperkt blijft.

Aangezien de planlocatie gelegen is in een bebouwingsconcentratie binnen het gemengd landelijk gebied is de beoogde ontwikkeling niet in strijd zijn met de Structuurvisie Ruimtelijke Ordening Noord-Brabant.

#### *3.3.3 Verordening Ruimte Noord-Brabant 2014 (geconsolideerde versie 15-07-2017)*

In de Verordening ruimte 2014 (geconsolideerde versie 15-07-2017) staan regels waarmee een gemeente rekening moet houden bij het ontwikkelen van bestemmingsplannen. De onderwerpen die in de verordening staan, komen uit de provinciale structuurvisie. Daarin staat welke belangen de provincie wil behartigen en hoe ze dat wil doen. De verordening is daarbij een van de manieren om die provinciale belangen veilig te stellen.

Belangrijke onderwerpen in de Verordening ruimte zijn:

- ruimtelijke kwaliteit;
- stedelijke ontwikkelingen;
- natuurgebieden en andere gebieden met waarden;
- agrarische ontwikkelingen, waaronder de zorgvuldige veehouderij;
- overige ontwikkelingen in het landelijk gebied.

**Figuur 6: Uitsnede kaart behorende bij de Verordening ruimte 2014, planlocatie Vorenseindseweg ong. tussen nr. 55 en 57**

In figuur 6 is de uitsnede van de kaart behorende bij de Verordening ruimte 2014 (geconsolideerde versie 01- 01-2017) weergegeven voor de planlocatie. Uit figuur 6 blijkt dat de planlocatie in de structuur: 'Gemengd

landelijk gebied' ligt en over de locatie liggen de aanduidingen 'Beperkingen veehouderij' en 'Stalderingsgebied'.

#### Structuur: Gemengd landelijk gebied

In het agrarische gebied wordt onderscheid gemaakt tussen: een gebied waar de ontwikkeling van een gemengde plattelandseconomie wordt nagestreefd en een gebied waar de ontwikkeling van een in hoofdzaak agrarische economie wordt nagestreefd, rekening houdend met in ieder geval de

landbouwontwikkelingsgebied, de vestigingsgebieden voor glastuinbouw en de gebieden waar teeltondersteunende kassen zijn toegestaan.

In artikel 7.8 van de regels van 'Gemengd landelijk gebied' zijn specifieke regels opgenomen voor ruimte-voorruimte woningen. Hieronder is artikel 7.8 weergegeven.

#### **7.8 Ruimte-voor-ruimte**

- 1. In afwijking van artikel 7.7 eerste lid (wonen) en artikel 3.1, tweede lid, onder a (verbod op nieuwvestiging), kan een bestemmingsplan dat is gelegen binnen gemengd landelijk gebied voorzien in één of meerdere ruimte-voorruimtekavels, ieder ten behoeve van de bouw van één woning, indien:
	- a. er sprake is van een aanzienlijke milieu- en ruimtelijke kwaliteitswinst;
	- b. de ruimte-voor-ruimtekavel op een planologisch aanvaardbare locatie in een bebouwingsconcentratie ligt;
	- c. een goede landschappelijke inpassing van de te bouwen woning is verzekerd;
	- d. er geen sprake is van (een aanzet voor) een stedelijke ontwikkeling.
- 2. Een aanzienlijke milieu- en ruimtelijke kwaliteitswinst als bedoeld in het eerste lid betekent dat per ruimte-voorruimtekavel is aangetoond dat aan de volgende voorwaarden is voldaan:
	- a. een of meer veehouderijen gericht op het houden van varkens of pluimvee zijn in het geheel beëindigd waarbij alle bedrijfsgebouwen ten dienste van de veehouderij, niet zijnde de bedrijfswoning, zijn gesloopt;
	- b. de onder a. bedoelde veehouderijen zijn voorafgaand aan de beëindiging gedurende een periode van drie jaar onafgebroken in bedrijf geweest;
	- c. de onder a. bedoelde veehouderijen zijn gevestigd binnen de aanduiding Gebied beperkingen veehouderij of op een locatie die vanwege omliggende waarden en functies niet geschikt is voor de uitoefening van een veehouderij;
	- d. er tenminste 1000 m2 bedrijfsgebouwen ten dienste van de veehouderij, niet zijnde de bedrijfswoning, zijn gesloopt met een minimum van 200 m2 op iedere beëindigingslocatie;
	- e. de ten behoeve van de onder a. bedoelde veehouderijen geregistreerde rechten betreffende de fosfaatproductie in een gezamenlijke omvang van tenminste 3.500 kg uit de markt zijn genomen door doorhaling van de bij de Dienst Regelingen geregistreerde rechten, waarbij per beëindigingslocatie een minimum van 700 kg aan rechten betreffende de productie van fosfaat aanwezig is;
	- f. de rechten als bedoeld onder e. moeten vanaf het moment van beëindiging van de bedrijfsvoering tot aan het moment van uit de markt nemen geregistreerd staan op naam van de veehouderij die beëindigd;
	- g. de omgevingsvergunning milieu op iedere beëindigingslocatie is ingetrokken;
	- h. een passende herbestemming is gelegd op iedere beëindigingslocatie waarbij in ieder geval het houden van vee en het bouwen van nieuwe bedrijfsgebouwen is uitgesloten;
	- i. in redelijkheid niet op andere wijze is voorzien in de beëindiging van de veehouderij.
- 3. In afwijking van het tweede lid kan een bestemmingsplan voorzien in een ruimte-voor-ruimtekavel indien deze wordt ontwikkeld door of vanwege de Ontwikkelingsmaatschappij ruimte voor ruimte gelet op de in het verleden behaalde aanzienlijke milieu- en ruimtelijke kwaliteitswinst door toepassing van de Regeling beëindiging veehouderijtakken.
- 4. Het bepaalde onder het derde lid vervalt indien uit door Gedeputeerde Staten bijgehouden gegevens blijkt dat er in totaal 3500 ruimte voor ruimte kavels door of vanwege de Ontwikkelingsmaatschappij ruimte voor ruimte zijn ontwikkeld;
- 5. Artikel 3.2 (kwaliteitsverbetering van het landschap) is niet van toepassing op een bestemmingsplan als bedoeld in het eerste lid.

Voor de locatie is een ruimte-voor-ruimte titel aangekocht, deze wordt separaat bij de provincie aangeleverd, gelijktijdig met onderhavig wijzigingsplan. Met deze titel wordt de aanzienlijke milieu- en ruimtelijke kwaliteitswinst bewerkstelligd.

De gemeente Rucphen heeft in het bestemmingsplan wijzigingsbevoegdheden aangegeven, waar ruimte-voorruimte woningen planologisch aanvaardbaar zijn. Deze locaties zijn gelegen in een bebouwingsconcentratie. De gemeente Rucphen heeft hiervoor een visie Ruimte voor ruimte opgesteld. De planlocatie Vorenseindseweg ong. tussen nr. 55 en 57 is in het vigerend bestemmingsplan opgenomen als wijzigingsbevoegdheid in het kader van ruimte-voor-ruimte.

Het ruimte-voor-ruimte kavel wordt landschappelijk ingepast. In de bijlage is het landschapsplan bijgevoegd. Voor de goede landschappelijke inpassing wordt hier kortheidshalve naar verwezen. Tevens is de landschappelijke inpassing gebord in de regels van het bestemmingsplan, middels de bestemming 'Groen-Landschapselement' en een voorwaardelijke verplichting.

Het betreft het ontwikkelen van één ruimte-voor-ruimte kavel, hierbij is geen sprake van een aanzet tot stedelijke ontwikkeling.

#### Aanduidingen: Stalderingsgebied en Beperkingen veehouderij

De aanduidingen 'Stalderingsgebied' en 'Beperkingen veehouderij' zijn niet van invloed op het voorliggend initiatief.

Uit bovenstaande blijkt dat de beoogde ruimtelijke ontwikkeling voldoet aan de regels uit de Verordening ruimte 2014 (geconsolideerde versie per 15-07-2017).

#### *3.3.4 Provinciaal Waterplan Noord-Brabant 2010-2015 'Waar water werkt en leeft'*

Het provinciaal Waterplan is op 22 december 2009 in werking getreden. Het plan bevat het strategische waterbeleid van de provincie Noord-Brabant voor de periode 2010-2015. De provincie wil dat het water bijdraagt aan een gezonde omgeving voor mens, dier en plant, waarin men veilig kan wonen en waar ruimte is voor economische, maatschappelijke en ecologische ontwikkelingen.

In paragraaf 4.4.4 komt het aspect water aan bod voor de planlocatie.

#### <span id="page-15-0"></span>**3.4 Beleid gemeentelijk niveau**

#### *3.4.1 Structuurvisie Rucphen 2030*

De gemeenteraad van Rucphen heeft bij besluit van 11 december 2013 de 'Structuurvisie Rucphen 2030' vastgesteld. In de 'Structuurvisie Rucphen 2030' geeft de raad zijn visie op de ruimtelijke ontwikkelingen.

De visie gaat over de leefruimte van het gehele grondgebied van Rucphen. De structuurvisie is het richtinggevende ruimtelijke relevante afwegingskader.

De Structuurvisie bestaat uit twee delen:

- 1. Deel A, de beleidsvisie, bevat onze voornemens en ambities met betrekking op de toekomstige ruimte van Rucphen.
- 2. De projecten en de haalbaarheid ervan worden behandeld in deel B: het projectenplan. De visie heeft een looptijd tot 2030. Het projectenplan wordt regelmatig geactualiseerd.

#### Visie - Landelijk gebied

In het gevarieerd landelijk gebied van de gemeente Rucphen zijn landbouw, extensieve recreatie en beleefbare natuur de hoofdfuncties. Behoud en versterking van het gevarieerd landschap staat voorop.

In figuur 7 is een uitsnede van de visiekaart behorende bij de structuurvisie Rucphen 2030 getoond. De planlocatie ligt in het 'Agrarisch gebied met recreatief medegebruik, behoud cultuurhistorische landschappelijke en natuurwaarden'.

In dit gebied zijn hoofdzakelijk de uitgangspunten dat er ruimte is voor de agrarische sector inclusief verbrede landbouw, mogelijkheden voor extensieve recreatie, behoud en herstel cultuurhistorische waarden en bebouwing, instandhouding van de bijzondere historisch structuur, behoud van zandpaden, aanleg van ecologisch verbindingen en het versterken van turfvaarten met ruigtestroken.

Voor nieuwe ontwikkelingen geldt dat deze moeten passen binnen de koers van de structuurvisie en het beleid voor het bestemmingsplan Buitengebied. Daarnaast zullen nieuwe initiatieven gepaard moeten gaan met kwaliteitsverbetering van het buitengebied.

| Versterken uitstraling dorpskernen                           | Agrarisch gebied met recreatief medegebruik. Behoud cultuurhistorische,<br>landschappelijke en natuurwaarden |
|--------------------------------------------------------------|--------------------------------------------------------------------------------------------------------------|
| Zoekgebied stedelijke ontwikkeling kernen.                   | Rucphense bossen: versterken natuur en extensieve recreatie (onderdeel EHS)                                  |
| Versterken centra kernen                                     | Zoekgebied nieuwe groene elementen en landgoederen                                                           |
| Kwaliteitsverbetering tweede schil                           | Zoekgebied verbinding bos                                                                                    |
| Uitvoering dorpsontwikkelingsplan                            | Realisatie groene buffer Sint Willebrord-Oost                                                                |
|                                                              | EHS / Groenblauwe mantel                                                                                     |
| Dienstverleningscentrum gemeente                             | Aanleg landgoed/golfbaan                                                                                     |
| Intensieve sport- en recreatie Binnentuin                    | Versterken en uitbreiden natuurpoort                                                                         |
| Bestaand bedrijventerrein                                    | Behouden en herstellen turfvaarten                                                                           |
| Afronding bedrijventerrein                                   | Versterking groen rond aansluitingen A58                                                                     |
| Zoekgebied bedrijventerrein                                  | Versterking halfopen landschap door groene inpassing                                                         |
| Zoekgebied omlegging A58 - A17                               | Behoud openheid en agrarisch karakter                                                                        |
| Aanleg omleiding Rucphen, Sprundel, Sint-Willebrord          | Herstructurering en verbetering beeldkwaliteit rand kern                                                     |
| Bestaande hoofdinfrastructuur                                | MOB-complex                                                                                                  |
| Bestaande spoorlijn                                          | Gemeentegrens/plangrens                                                                                      |
| Gauur 7. Hitenado ctructuumicia  ctructuurvicio Ducahon 2020 |                                                                                                              |

**Figuur 7: Uitsnede structuurvisie, structuurvisie Rucphen 2030**

De ruimte voor ruimte woning op de locatie Vorenseindseweg ong. tussen nr. 55 en 57 is een (individuele) nieuwe ontwikkeling in het buitengebied van Rucphen. Individuele ontwikkelingen zijn niet opgenomen in de structuurvisie. De ruimte voor ruimte woning belemmert de ontwikkelingen die zijn opgenomen in de structuurvisie 2030 niet en past binnen het vigerend bestemmingsplan. Daarnaast vindt er op de kavel landschappelijk inpassing plaats, wat bijdraagt aan de kwaliteitsverbetering van het buitengebied.

#### *3.4.2 Bestemmingsplan Buitengebied Rucphen 2012, 3e herziening*

In het bestemmingsplan Buitengebied, 3e herziening heeft de locatie de bestemming 'Agrarisch', met de gebiedsaanduidingen 'overige zone - archeologische verwachtingswaarde hoog', 'bebouwingsconcentratie', 'overige zone – beperkingen veehouderij', 'vrijwaringszone – radar' en 'wro-zone - wijzigingsgebied 1'.

In onderhavig plan worden bovengenoemde gebiedsaanduidingen overgenomen op de verbeelding met uitzondering van de gebiedsaanduidingen 'wro-zone – wijzigingsgebied 1' en 'overige zone – archeologische verwachtingswaarde hoog'.

De bestemming 'Agrarisch' wordt gewijzigd naar de bestemmingen 'Wonen' en 'Groen-Landschapselement'. Gedeelte van het perceel, wat in het wijzigingsgebied valt blijft de bestemming 'Agrarisch' behouden.

#### *3.4.3 Bestemmingsplan Buitengebied Rucphen 2012, 4e herziening*

Het bestemmingsplan Buitengebied Rucphen 2012, 4e herziening is vastgesteld op 8 februari 2017 door de gemeenteraad van Rucphen.

De planlocatie heeft in het bestemmingsplan de aanduiding 'wetgevingszone – wijzigingsgebied 1'.

**Figuur 8: Uitsnede bestemmingsplankaart 4 e herziening Vorenseindseweg ong. tussen nr. 55 en 57.**

Burgemeester en wethouders zijn bevoegd de bestemmingen in het plan te wijzigen, voor zover het gronden betreft ter plaatse van de aanduiding 'wetgevingszone - wijzigingsgebied 1' in de bestemming 'Wonen', met dien verstande dat:

- a. maximaal één nieuwe woning mag worden gebouwd;
- b. de oppervlakte van het bouwperceel bedraagt minimaal 1.000 m²;
- c. de breedte van het bouwperceel bedraagt minimaal 30 m;
- d. de voorgevelbreedte van de nieuwe woning bedraagt maximaal 20 m;
- e. de afstand van de nieuwe woning tot de as van de weg bedraagt minimaal 15 m;
- f. de afstand van de nieuwe woning tot de perceelsgrenzen bedraagt minimaal 3 m;
- g. er is sprake van een goede landschappelijke inpassing die dient te worden aangetoond door het overleggen van een door het bevoegd gezag goedgekeurd landschaps- en onderhouds-, en beheerplan; de landschappelijke inpassing dient in het wijzigingsplan te worden vastgelegd door het opnemen van de aanduiding 'specifieke vorm van groen - landschappelijke inpassing';
- h. er geen sprake is van een aantoonbaar onevenredige aantasting van in de omgeving aanwezige archeologische, landschappelijke, natuurlijke, cultuurhistorische, bodem- en waterhuishoudkundige en milieuhygiënische waarden;
- i. er geen sprake is van een aantoonbaar onevenredige aantasting van de belangen van eigenaren en gebruikers van omliggende gronden en (agrarische) bedrijven;
- j. er dient te worden voldaan aan de bepalingen over ruimte voor ruimte zoals opgenomen in de artikelen 6.8. en 7.8. van de Verordening ruimte Noord-Brabant 2014 of diens opvolger.

De onderhavig plan dient te voldoen aan bovenstaande regels. Hieronder wordt in kort ingegaan:

- Ad a. Er wordt in totaal één woning opgericht op de locatie.
- Ad b. Het bouwperceel heeft een oppervlakte van circa 3.000 m².
- Ad c. De breedte van het bouwperceel bedraagt 33 meter.
- Ad d. De maximale voorgevelbreedte van 20 meter wordt in acht genomen.
- Ad e. De afstand van de nieuwe woning tot de as van de weg van minimaal 15 meter wordt in acht genomen.
- Ad f. De afstand van de nieuwe woning tot de perceelsgrenzen van minimaal 3 meter wordt in acht genomen.
- Ad g. Zie bijgevoegde landschappelijke inpassing.
- Ad h. Zie hoofdstuk 4, waarin gegaan wordt op de milieu- en overige aspecten.
- Ad i. Zie hoofdstuk 4, waarin gegaan wordt op de milieu- en overige aspecten.
- Ad j. Zie paragraaf 3.3.3.

#### *3.4.4 Ruimte voor Ruimte, Visie op toepassing regeling*

De beleidsnota 'Ruimte voor Ruimte, Visie op toepassing regeling' is vastgesteld door de gemeente Rucphen op 25 mei 2011. Deze visie bevat het ruimtelijk-landschappelijk kader ten behoeve van de afweging van de ruimte die kan worden geboden aan ruimte voor ruimte woningen. Een doorvertaling van het Ruimte voor Ruimte beleid heeft plaatsgevonden in het Bestemmingsplan Buitengebied Rucphen.

De verschillende potentiële locaties voor woningbouwmogelijkheden getoetst aan zowel ruimtelijklandschappelijke randwoorden als technische randvoorwaarden.

Ruimtelijke-landschappelijke randvoorwaarden zijn:

- natuurfuncties;
- verkeer;
- cultuurhistorie;
- archeologie;
- landschap;
- ruimtelijk.

Technische randvoorwaarden zijn:

- railverkeerslawaai;
- wegverkeerslawaai;
- industrielawaai;
- externe veiligheid;
- agrarische bedrijven;
- leidingen;
- bodemkwaliteit;
- niet-agrarische bedrijven.

De bovengenoemde randvoorwaarden worden voor de planlocatie behandeld in hoofdstuk 4.

De bebouwingsconcentratie ter hoogte van de Waterstraat geeft ruimte voor een toevoeging van 3 tot 4 woningen. De locatie Vorenseindseweg ong. tussen nr. 55 en 57 is er een van. De concentratie ligt tegen de kern van Sprundel.

De planlocatie is aangegeven als mogelijk te bebouwen gebied. Voor de ruimte voor ruimte kavels gelden de onderstaande beeldkwaliteitseisen.

Kavel:

- minimaal 30 meter breed;
- bij grotere kavelbreedte bebouwing maximaal 20 meter;
- maximaal 50% bebouwen;
- lengte variabel, afstemming op aangrenzende percelen;
- minimaal oppervlak 1000 m²;
- maximaal 2 woningen per bouwlocatie.

Situering woning:

- oriëntatie op de weg;
- voorste rooilijn achter die van aangrenzende bebouwing in directe omgeving;
- achterste rooilijn niet verder dan die van bebouwing in directe omgeving;
- hoofd- en bijgebouwen bij voorkeur aaneen gebouwd;
- minimaal 5 meter uit de zijdelingse perceelgrens of erfbeplanting.

#### Beplanting:

- opgaande beplantingsstrook van minimaal 5 meter breedte op beide zijdelings en achterste perceelgrenzen;
- streekeigen inheemse beplanting toepassen;
- voortuin minimaal 60% groen.

#### Parkeren:

- volledig op eigen terrein;
- minimaal ruimte voor 2 parkeerplaatsen.

#### Bouwvorm:

- goothoogte maximaal 4 meter;
- kap verplicht;
- dakhelling minimaal 40°;
- voorkeur langskap;
- nokhoogte maximaal 10 meter;
- massa maximaal 750 m3 .

#### Architectuur:

- afstemming op directe omgeving;
- voorkeur voor baksteen of hout voor gevels;
- dak voorkeur gebakken pannen of riet;
- geen lichte kleuren en geglazuurde materialen toepassen;
- materiaalkeuze in overleg met welstandscommissie.

#### Procedure:

- initiatief melden bij gemeente;
- eventueel nadere eisen stellen;
- vooroverleg met welstand over schetsontwerp;
- beplantingsplan;
- beoordeling welstand;
- planologische procedure/bouwvergunning.

**Figuur 9: Kavelindeling en situering, RvR, Visie op toepassing regeling**

In paragraaf 4.5 worden de bovengenoemde beeldkwaliteitseisen op de planlocatie omschreven.

#### *3.4.5 Landschapsontwikkelingsplan (LOP)*

Het LOP is een plan om sturing te kunnen geven aan komende (voorzienbare) ontwikkelingen in het buitengebied. Tegelijkertijd geeft het een handvat om de wenselijkheid van onvoorzienbare ontwikkelingen te kunnen beoordelen.

Het landschapsontwikkelingsplan is een uitwerking van de Structuurvisie Plus, ook dit plan heeft een globaal karakter. De hoofd- en deelkeuzes die de gemeente voorstaat zijn in het plan verwoord en verbeeld. Bij de verdere uitwerking van het landschapsontwikkelingsplan dient steeds onderzocht te worden hoe deze keuzes vertaald kunnen worden naar concrete uitvoering in het veld.

**Figuur 10: Deelgebied Het Oosten, LOP**

#### **Stedelijke zone**

#### *Karakteristiek*

Het gebied ten oosten van de kernen bestaat hoofdzakelijk uit oude besloten zandontginningen, met als uitzondering het gebied ten zuiden van de Blikloop, dat kan worden gekarakteriseerd als coulisselandschap.

*Visie*

In dit deelgebied wordt ingezet op het behouden en beperkt herstellen van lijnvormige beplantingselementen. Waar mogelijk kan door het laten ontstaan van ruige perceelsranden en slootkanten de huidige kamerstructuur verder versterkt worden en een ecologische meerwaarde worden gecreëerd.

De beoogde ontwikkeling wordt landschappelijk ingepast. In paragraaf 4.5.4 komt de landschappelijke inpassing aan bod. De planlocatie wordt landschappelijk afgerond middels een knip- en scheerheg langs de zijdelingse perceelsgrenzen en een klein bosje aan de achterzijde van het perceel en voldoet hiermee aan de opgaven voor het landschap uit het LOP.

#### *3.4.6 Structuurvisie Landschap*

De gemeente Rucphen beschikt reeds over een Landschapsontwikkelingsplan (LOP). Hierin wordt het ideaalbeeld van het Rucphense landschap geschetst en zijn projecten benoemd om dit ideaalbeeld te kunnen bereiken. Het LOP vormt de basis voor de structuurvisie.

De Structuurvisie Landschap geldt niet als toetsingskader voor nieuwe initiatieven maar fungeert uitsluitend als aanvulling op en actualisering van het LOP en geldt als naast de meer algemene Structuurvisie-plus als specifieke op het landschap gerichte structuurvisie.

Deze structuurvisie heeft het primaire doel economische activiteiten in het buitengebied bij bouw- en gebruiksaanvragen te koppelen aan zorg en kwaliteit van het landschap conform het 'Kwaliteitsverbetering van het landschap' principe uit de provinciale Ruimtelijke verordening.

Om het ideaalbeeld uit het LOP te kunnen bereiken mogen de ruimtelijke kenmerken van de deelgebieden niet worden aangetast maar dient het landschap te worden hersteld en versterkt. Ten behoeve van de kwaliteitsverbetering van het landschap heeft de gemeente Rucphen landschapspakketten per deelgebied opgesteld waarin wordt aangegeven welke landschapselementen toegepast kunnen worden om het deelgebied afhankelijke landschap te kunnen versterken.

De planlocatie Vorenseindseweg ong. tussen 55 en 57 ligt in het deelgebied 'Het Oosten', 'Overig'. Voor dit deelgebied zijn diverse landschapspakketten toepasbaar, kwaliteitsverbetering van het landschap in de zin van de Verordening ruimte is niet van toepassing. Voor de landschappelijke inpassing is gekozen voor een 'Knip- en scheerheg' en een 'Klein bosje', deze landschapselementen zijn opgenomen voor het deelgebied.

#### *3.4.7 Visiedocument Groenbeleid*

Het visiedocument Groenbeleid Rucphen maakt inzichtelijk op welke wijze invulling wordt gegeven aan groen in de gemeente en wat daarover valt op te merken. Door de verschillende typen groen te analyseren op de wijze van beheer, kwaliteit en kwantiteit ontstaat een reëel beeld van het groen binnen de gemeente.

Het rapport geeft verder aan dat de (beeld)kwaliteit van groen sterk afhankelijk is van het plan- en ontwerpproces van ruimtelijke projecten en dat daarom vroegtijdige afstemming noodzakelijk is. Bij ontwikkelingen in het stedelijk gebied is het van belang dat knelpunten, zoals te weinig groen en een hoge parkeerdruk inzichtelijk worden gemaakt en daar rekening mee wordt gehouden in het plan. Zo ook dient bekend te zijn of er binnen de invloedsfeer van het plan bomen aanwezig zijn, zodat hier een overwogen keuze in gemaakt kan worden. Als extra toetsingskader is een Groene Kaart (november 2010) opgesteld. Op deze kaart zijn waardevolle particuliere en gemeentelijke bomen plus houtopstanden opgenomen.

De planlocatie maakt geen deel uit van het openbaargebied. De beoogde ontwikkeling geeft geen aantasting aan de kwaliteit of kwantiteit van het groen in de gemeente Rucphen.

#### *3.4.8 Groene Kaart*

De Groene Kaart toont en beschrijft de meest waardevolle bomen en houtopstanden binnen de gemeente. Deze mogen niet zonder omgevingsvergunning worden gekapt.

De planlocatie ligt binnen de Groene kaart buitengebied. Binnen de planlocatie zijn geen waardevolle bomen en houtopstanden aanwezig. In figuur 11 is een uitsnede van de Groen Kaart weergegeven.

#### *3.4.9 Rucphen 'Landschap onthuld' definitief Groenstructuurplan gemeente Rucphen december 2009*

Het groenstructuurplan schetst een wensbeeld en mogelijk toekomstbeeld. Het bepaalt de koers voor inrichting en beheer van de openbare(groene) ruimte. Het plan dient als leidraad en richting bij inrichtingsvraagstukken. Een uitsnede van het Groenstructuurplan voor Sprundel is weergegeven in figuur 12.

Het Groenstructuurplan komt voort uit het Visiedocument Groenbeleid en geeft richting aan het behoud en de ontwikkeling van groenstructuren in het stedelijk gebied. Het plan bevat een groensaldoregeling voor een verantwoorde omgang met groen. De regeling zorgt ervoor dat er niet onbekommerd aan de groene ruimte kan worden getornd. Het groenstructuurplan schetst een wensbeeld en mogelijk toekomstbeeld. Het bepaalt de koers voor inrichting en beheer van de openbare(groene) ruimte. Het plan dient als leidraad en richting bij inrichtingsvraagstukken. In figuur 12 is een uitsnede van de Groenstructuurkaart weergegeven.

**Figuur 12: uitsnede Groenstructuurkaart** 

De planlocatie ligt aan de Vorenseindseweg die in de groenstructuurkaart is aangemerkt als een van de hoofdwegen van Sprundel. De planlocatie valt in de dorpsrand van Sprundel. Het uitgangspunt voor de dorpsrand is dat er contact wordt gezocht met de natuur en landschap van het buitengebied. De landschappelijke inpassing sluit aan op de visie van het groenstructuurplan, door aan de achterzijde contact te behouden met het buitengebied. In de bijlage is de landschappelijke inpassing van het plan weergegeven.

#### *3.4.10 Waterplan Rucphen, visie en maatregelen*

De gemeente Rucphen wil samen met het Waterschap Brabantse Delta, de Provincie Noord-Brabant en Brabant Water het watersysteem in Rucphen op orde brengen en op orde houden. Het waterplan Rucphen geeft met de watervisie voor 2050 aan hoe dat eruit gaat zien. Daarnaast geeft het waterplan inzicht in de verschillende waterthema's die spelen en de wijze waarop invulling wordt gegeven aan de wateropgave.

In het waterplan wordt het watersysteem en de waterketen beschreven en wordt ingegaan op de (bekende) knelpunten en de punten die goed zijn of potentie hebben. Daarna wordt ingegaan op de watervisie voor de gemeente Rucphen in 2050. De drie hoofdthema's zijn de waterstructuur, water in de omgeving en waterbeleving in het groen. Tenslotte worden maatregelen beschreven. De maatregelen kunnen van verschillende aard zijn: communiceren, organiseren (werkafspraken) en feitelijke aanpassingen aan het watersysteem. Het plangebied is niet gelegen binnen een ontwikkeling in het kader van het Waterplan Rucphen.

In paragraaf 4.4.4 komt het aspect water aan bod voor de planlocatie.

#### *3.4.11 Gemeentelijke erfgoedkaart*

Na vaststelling van het bestemmingsplan buitengebied Rucphen 2012 is in gemeentelijk beleid een nadere uitwerking gedaan van onder andere de archeologische verwachtingswaarden binnen de gemeente Rucphen. Dit heeft geresulteerd in de gemeentelijke erfgoedkaart, vastgesteld 27 september 2012.

Op de bijbehorende kaart 6 (archeologische waarden- en verwachtingskaart) is de onderhavige planlocatie gelegen binnen 'Gebied met een hoge archeologische verwachting'. Hierover is opgenomen in de toelichting: "een onderzoeksplicht bij een minimale bodemverstoring met een minimum oppervlakte van 100 m en een diepte van 50 cm".

Het aspect archeologie komt in paragraaf 4.3 aan bod.

# <span id="page-24-0"></span>**Hoofdstuk 4 Planuitgangspunten**

## <span id="page-24-1"></span>**4.1 Ruimtelijke structuur**

#### *4.1.1 Bebouwingspatroon*

Het bestaande bebouwingspatroon verandert. Er wordt een nieuwe woning gerealiseerd in het bestaande bebouwingslint. De woning wordt zodanig gesitueerd in het bebouwingslint dat doorzichten naar het achterlandschap behouden blijven en het bebouwingslint niet dicht wordt geslibd.

#### *4.1.2 Groen- en waterstructuur*

De locatie aan de Vorenseindseweg ong. tussen nr. 55 en 57 wordt landschappelijk ingepast. De bestaande groenstructuren worden behouden, nieuwe groenstructuren worden toegevoegd passend in het landschap. De waterstructuur wordt niet aangepast door de beoogde ruimtelijke ontwikkeling op de locatie Vorenseindseweg ong.

#### <span id="page-24-2"></span>**4.2 Functionele structuur**

#### *4.2.1 Algemeen*

De functie van het perceel op de Vorenseindseweg ong. naast nr. 55 en 57 verandert van een agrarische functie naar een woonfunctie.

#### *4.2.2 Verkeer en parkeren*

De Vorenseindseweg is bestemd voor zowel gemotoriseerd verkeer als voor langzaam verkeer. Er worden minimaal twee parkeergelegenheden gesitueerd op eigen terrein, op de planlocatie is hier voldoende plaats voor.

#### <span id="page-24-3"></span>**4.3 Archeologie**

Bij de nieuwe ontwikkelingen dient rekening gehouden te worden met de aanwezige archeologische en cultuurhistorische waarden. Op de Cultuurhistorische Waardenkaart 2010 van de Provincie Noord-Brabant staat aangegeven welke archeologische en cultuurhistorische waarden (in potentie) aanwezig is. De Cultuurhistorische Waardenkaart 2010 is weergegeven in figuur 13.

**Figuur 13: Uitsnede Cultuurhistorische Waardenkaart 2010(CHW), provincie Noord-Brabant**

In het vigerende bestemmingsplan Buitengebied Rucphen 2012 is de archeologische verwachtingswaarde opgenomen. Hierin wordt onderscheid gemaakt tussen hoog en middelhoog. Op het perceel Vorenseindseweg ong. tussen nr. 55 en 57 ligt de gebiedaanduiding 'overige zone - archeologische verwachtingswaarde hoog'.

Door BAAC is een bureauonderzoek en inventariserend veldonderzoek uitgevoerd. Het rapport is als separate bijlage toegevoegd aan onderhavig plan. Uit het rapport kan het volgende geconcludeerd worden:

Ter plaatse van het plangebied geen archeologische vindplaats wordt verwacht die door de toekomstige bouwwerkzaamheden bedreigd zal worden. De regioarcheoloog heeft ingestemd met de conclusie dat er geen vervolgonderzoek benodigd is.

De gebiedsaanduiding 'overige zone – archeologische verwachtingswaarde hoog' is hierdoor niet meer opgenomen op de verbeelding.

Hoewel getracht is een zo gefundeerd mogelijk advies te geven op grond van de gebruikte onderzoeksmethoden, kan de aanwezigheid van archeologische sporen of resten nooit volledig worden uitgesloten in de gebieden waarvoor geen vervolgonderzoek wordt aanbevolen. Bij bodemverstorende activiteiten dient alert te zijn op de aanwezigheid van archeologische waarden (zoals vondstmateriaal en grondsporen). Bij het aantreffen van deze waarden dient men hiervan melding te maken bij de minister (in de praktijk de RCE) conform artikel 5.10 van de Erfgoedwet 2016.

#### <span id="page-25-0"></span>**4.4 Milieu- en overige aspecten**

#### *4.4.1 Geluid*

Bij het ontwikkelen van een ruimtelijk plan is het belangrijk rekening te houden met geluidsbronnen en de mogelijke hinder of overlast daarvan.

#### Wegverkeer

Volgens de Wet geluidhinder is het noodzakelijk dat er aandacht wordt besteed aan akoestische situatie bij geluidgevoelige objecten. In het kader van de Wet geluidhinder valt een woning onder een geluidsgevoelig

object. Daarnaast vindt de beoordeling zijn grondslag in de Wet ruimtelijke ordening, op grond van een goed woon- en leefklimaat.

Het berekenen van de geluidsbelasting heeft tot doel te bepalen of wordt voldaan aan de voorkeursgrenswaarde van 48 dB uit de Wet geluidhinder.

Door Kraaij Akoestisch Adviesbureau is een akoestisch onderzoek uitgevoerd. Het akoestisch onderzoek is als afzonderlijke bijlage toegevoegd aan onderhavig plan. Voor de volledige onderzoeksresultaten wordt kortheidshalve verwezen naar het onderzoek in de afzonderlijke bijlage.

Op basis van de Wet geluidhinder moet de geluidbelasting op nieuwe geluidgevoelige bestemmingen, welke binnen de geluidzone van een weg of spoorweg zijn gelegen, worden bepaald. De berekende geluidbelasting wordt daarbij getoetst aan de geluidnormen uit de Wet geluidhinder. Het nieuwbouwplan ligt alleen binnen de geluidzone van de Vorenseindseweg, de Waterstraat, de Omgangstraat en de Akkerstraat. De planlocatie ligt aan het eind van de geluidzone van de Akkerstraat. Gezien deze afstand in combinatie met de lage verkeersintensiteit op deze weg, wordt de Akkerstraat niet relevant geacht voor onderhavig onderzoek en is daarom buiten beschouwing gelaten.

#### *Toetsing aan Wet geluidhinder*

#### Vorenseindseweg

De geluidbelasting op de gevels van de nieuwbouwwoning vanwege de Vorenseindseweg bedraagt ten hoogste 52 dB. Deze geluidbelasting wordt alleen op de voorgevel berekend. Op de noordelijke zijgevel bedraagt de geluidbelasting 49 dB. De zuidelijke zijgevel heeft een geluidbelasting van ten hoogste 46 dB en op de achtergevel bedraagt de geluidbelasting niet meer dan 25 dB.

Hieruit kan worden geconcludeerd dat niet overal aan de voorkeursgrenswaarde van 48 dB wordt voldaan. De overschrijding bedraagt ten hoogste 3 tot 4 dB op de voorgevel en 1 dB op de noordelijke zijgevel van de woning.

Nader onderzoek om maatregelen om de geluidbelasting vanwege deze weg te reduceren is daarmee noodzakelijk. De maximale ontheffingswaarde van 63 dB wordt niet overschreden.

#### Omgangstraat

De geluidbelasting vanwege de Omgangstraat op de gevels van de nieuwbouwwoning bedraagt ten hoogste 31 dB. Hiermee kan worden geconcludeerd dat overal wordt voldaan aan de voorkeursgrenswaarde van 48 dB uit de Wgh. Nader onderzoek naar aanvullende maatregelen om de geluidbelasting vanwege deze weg te reduceren is niet noodzakelijk.

#### Waterstraat

De geluidbelasting vanwege de Waterstraat op de gevels van de nieuwbouwwoning bedraagt ten hoogste 29 dB. Hiermee kan worden geconcludeerd dat overal wordt voldaan aan de voorkeursgrenswaarde van 48 dB uit de Wgh. Nader onderzoek naar aanvullende maatregelen om de geluidbelasting vanwege deze weg te reduceren is niet noodzakelijk.

Omdat de berekende geluidbelastingen niet overal voldoen aan de voorkeursgrenswaarden en onderzoek heeft uitgewezen dat het toepassen van maatregelen niet doeltreffend zijn of op bezwaren stuiten van financiële, praktische of stedenbouwkundige aard, zal voor de nieuwbouwwoning aan de Vorenseindseweg in Sprundel een hogere waarde moeten worden aangevraagd van 52 dB bij de gemeente Rucphen.

Om een hogere waarde te kunnen vaststellen mag volgens de Wet geluidhinder de geluidbelasting vanwege wegverkeerslawaai niet hoger zijn dan 63 dB voor woningen in stedelijk gebied.

Aangezien de hoogst berekende geluidbelasting vanwege wegverkeerslawaai 52 dB bedraagt wordt aan deze voorwaarden voldaan en kan een hogere waarde worden aangevraagd.

De zuidelijke zij‐ en oostelijke achtergevel van de nieuwbouwwoning voldoen aan de voorkeursgrenswaarde en kunnen daarmee worden aangemerkt als geluidluwe gevels. De aanwezigheid van een geluidluwe gevel of buitenruimte geldt als aanvullende voorwaarde bij het aanvragen van een hogere waarde.

Gezien de maximale geluidbelasting van 53 dB op de gevels van de nieuwbouwwoning kan worden gesteld dat hiermee sprake is van een aanvaardbaar woon‐ en leefklimaat.

#### *4.4.2 Bodem*

Er dient inzichtelijk te worden gemaakt of de bodem geschikt is voor de toe te kennen bestemming. Daarom dient in principe inzicht te worden gegeven in de bodemkwaliteit van de planlocatie.

Door Milec is een vooronderzoek NEN 5725 en verkennend bodemonderzoek NEN 5740 uitgevoerd. Het rapport is als afzonderlijke bijlage toegevoegd aan onderhavig plan.

#### *Algemeen*

Dit onderzoek heeft in het mengmonster van de bovengrond de somparameter EOX aangetoond in een concentratie die aanleiding geeft tot een nader onderzoek naar individuele (chloor)- bestrijdingsmiddelen.

Voor de overige onderzochte parameters kan op basis van de gehanteerde onderzoeks- en toetsingsprotocollen geconcludeerd worden dat dit verkennend bodemonderzoek in de onderzochte grondmengmonsters (00-200 cm -mv) en in het freatisch grondwatermonster op de bemonsterde locaties in de bodem voor de geplande bouwactiviteiten en het toekomstig gebruik "wonen met (moes)tuin" vanuit milieuhygiënisch oogpunt, geen belemmeringen of risico's heeft aangetoond.

#### *Asbest*

Dit onderzoek doet geen uitspraak over asbest in de bodem. Opgemerkt kan wel dat tijdens het beperkte veldonderzoek geen asbesthoudend materiaal op de bodem en in de opgeboorde grond is waargenomen, wat een eventuele asbestverontreiniging echter niet uitsluit. Afhankelijk van de situatie kan een asbestvrijverklaring worden verlangd. Een asbestvrijverklaring kan alleen worden gegeven na een asbestspecifiek onderzoek in de grond volgens de norm NEN 5707.

## *Hergebruik grond*

De bij de bouw vrijkomende grond is voor de standaard NEN 5740-parameters onbeperkt herbruikbaar binnen de perceelsgrenzen. Voor wat de extra geanalyseerde somparameter EOX betreft, is een aanvullend onderzoek naar (chloor)bestrijdingsmiddelen nodig.

Bij hergebruik van de grond buiten de perceelsgrenzen is het Besluit bodemkwaliteit van kracht. Bij indicatieve toetsing van de standaard NEN 5740-parameters voldoen het bovengrondmengmonster (0-50 cm –mv) en het ondergrondmengmonster (050-200 cm –mv) voor de standaard NEN 5740-parameters aan de bodemkwaliteitsklasse "Achtergrondwaarde" ofwel "Landbouw/natuur". Deze grond is voor de standaard NEN 5740-parameters in principe onbeperkt toepasbaar. Echter als gevolg van de aangetoonde EOX-concentratie in het bovengrondmengmonster dient rekening te worden gehouden met beperkte hergebruikmogelijkheden van de grond of eventueel met niet herbruikbare grond. Om hier een indicatief oordeel over te kunnen geven is een aanvullend onderzoek naar de toetsbare individuele chloorbestrijdingsmiddelen nodig.

Om na te kunnen gaan of de bij de bouw vrijkomende grond buiten de perceelsgrenzen toepasbaar is, is voorafgaand aan de toepassing een partijkeuring volgens de richtlijnen uit het Besluit bodemkwaliteit vereist. Voor de toepassingsmogelijkheden en voorwaarden dient contact te worden opgenomen met de gemeente.

#### *4.4.3 Luchtkwaliteit*

Conform de Wet Luchtkwaliteit kan elk project dat NIBM (niet in betekenende mate) bijdraagt aan de verslechtering van de luchtkwaliteit uitgevoerd worden. Als het plan NIBM aan de luchtkwaliteit bijdraagt, hoeft geen uitgebreid luchtonderzoek meer uitgevoerd te worden.

Op 1 augustus 2009 is het Nationaal Samenwerkingsprogramma Luchtkwaliteit (NSL) in werking getreden. Het NSL zorgt ervoor dat Nederland binnen de door Europa gestelde termijn zal voldoen aan de Europese grenswaarden op het gebied van fijn stof en stikstofdioxide. In het NSL is een lijst met ruimtelijke infrastructurele projecten opgenomen met een maatregelenpakket, dat ervoor gaat zorgen dat de huidige overschrijdingen van de luchtkwaliteit worden opgelost en de negatieve effecten van geplande ruimtelijke ontwikkelingen worden gecompenseerd.

Een plan is vanaf 1 augustus 2009 NIBM als het een toename van de concentratie van fijn stof (PM10) of stikstofdioxide (NO2) veroorzaakt die niet meer bedraagt dan 3 % van de jaargemiddelde concentratie van die stof. Dit komt overeen met een toename van maximaal 1,2 microgram/m³ voor zowel PM10 en NO2. De categorieën die altijd NIBM zijn, de volgende:

Woningbouw:

- 1500 woningen (netto) bij minimaal één ontsluitingsweg;
- 3000 woningen (netto) bij minimaal twee ontsluitingswegen met een gelijkmatige verkeersverdeling.

De woning, welke ten opzichte van de huidige situatie wordt toegevoegd, zal niet resulteren in een significante toename van het verkeer op de Vorenseindseweg te Sprundel. Voor het onderhavige plan is de grens van 3 % geldig. De extra verkeersbewegingen als gevolg van de nieuwe woning zal naar verwachting geen invloed hebben op de luchtkwaliteit ter plaatse, en derhalve de 3 % grens nooit overschrijden. Een nader onderzoek naar het aspect luchtkwaliteit wordt daarom niet noodzakelijk geacht.

Omdat bij de beoogde ontwikkeling sprake is van een nieuwe woonfunctie, dient ook een beoordeling plaats te vinden of voldaan wordt aan de wettelijke luchtkwaliteitseisen c.q. inzicht te worden gegeven in de heersende concentraties.

De coördinaten van de ruimte-voor-ruimte woning aan de Vorenseindseweg ong. tussen nr. 55 en 57 zijn bij benadering:

x = 100044

- y = 393861
de Grootschalige Concentratie- en Depositiekaart Nederland (GCN) van het RIVM tonen ter hoogte van deze coördinaten, de volgende achtergrondconcentraties:

2016: PM10: 17,1 µg/m³ en NO2: 16,5 µg/m³

2020: PM10: 18,7 µg/m³ en NO2: 14,4 µg/m³

2030: PM10: 15,7 µg/m³ en NO2: 10,4 µg/m³

Deze waarden liggen ruim beneden de grenswaarde van PM10 en NO2 van 40 µg/m³. Hiermee vormt het aspect luchtkwaliteit geen belemmering voor de ontwikkeling op de planlocatie.

#### *4.4.4 Water*

#### Beleid Waterschap Brabantse Delta

Het waterschap Brabantse Delta Is verantwoordelijk voor het waterbeheer In de gemeente op basis van de volgende wettelijke kerntaken: het zuiveringsbeheer, watersysteembeheer, beheer van dijken en beheer van vaarwegen.

Het watersysteembeheer -waaronder grondwater- heeft daarbij twee doelen: zowel de zorg voor gezond water als de zorg voor voldoende water van voldoende kwaliteit.

Het beleid en de daarmee samenhangende doelen van het waterschap zijn opgenomen In het waterbeheerplan 2016-2021, wat tot stand is gekomen In samenspraak met de waterpartners. Zo zijn bijvoorbeeld relevante waterthema's gekoppeld aan de belangrijkste ruimtelijke ontwikkelingen in de regio.

#### Watertoets

In de plantoelichting moet een waterparagraaf worden opgenomen, waarin wordt aangegeven op welke manier rekening is gehouden met de (eventuele) gevolgen van het plan voor de waterhuishouding in het plangebied. De watertoets is een belangrijk instrument om te verzekeren dat de waterhuishouding vanaf het begin van de planvorming integraal onderdeel uitmaakt van de ontwikkeling.

Het waterbeheer is in handen van het Waterschap Brabantse Delta. Voorliggende waterparagraaf is in het kader van de watertoets voorgelegd aan de waterbeheerder. Deze zal in het kader van het overleg ex. artikel 3.1.1 Bro het wateradvies uitbrengen.

#### *Beschrijving huidige situatie*

In de bestaande situatie is de ondergrond niet verhard.

#### *Waterlopen*

Tegenover de planlocatie loopt een waterloop categorie A. In de nabije omgeving van de planlocatie lopen diverse waterlopen categorie B.

**Figuur 14: Uitsnede keurkaart, waterschap Brabantse Delta**

#### *Grondwaterbeschermingsgebied*

Binnen de planlocatie ligt buiten de grondwaterbeschermingsgebieden en/of waterwingebied, zie figuur 14.

#### *Beschrijving toekomstige situatie*

Door de beoogde ontwikkeling vindt er geen toename van het verhard oppervlak plaats van meer dan 2.000 m².

#### *Riolering en infiltratie*

Uitgangspunt voor de waterhuishouding van deze locatie, is het aansluiten op het bestaande drukriolering systeem. Dit betekent dat schoon hemelwater, wat valt op daken en terreinverharding, in het gebied opgevangen en geïnfiltreerd dient te worden en alleen het vervuilde afvalwater via de drukriolering wordt afgevoerd naar de rioolwaterzuiveringsinstallatie. De hoeveelheid afvalwater, die getransporteerd wordt naar de rioolwaterzuiveringsinstallatie zal hiermee afnemen, wat uit het oogpunt van milieu een positieve ontwikkeling betekend.

Voor de geprojecteerde bebouwing geldt derhalve dat het realiseren van een gescheiden stelsel uitgangspunt is, het huishoudelijke afvalwater van de geprojecteerde bebouwing wordt aangesloten op het bestaande rioolstelsel van de Vorenseindseweg.

Het waterschap is geen voorstander van het toepassen van uitlogende bouwmaterialen zoals lood, koper, zink en zacht PVC. Bij voorkeur het gebruik hiervan reguleren door middel van een privaatrechtelijke overeenkomst.

Aangezien de planlocatie buiten de beschermde gebieden van de Keur van het waterschap is gelegen, maar er wel uitbreiding van de verharding is, maar minder verhard oppervlakte dan 2000 m², is het niet nodig om te voorzien in een infiltratie of retentie. Van de waterloop wordt voldoende afstand gehouden.

#### *4.4.5 Bedrijfshinder*

Bij ruimtelijke ontwikkelingen dient rekening te worden gehouden met eventuele milieuhinder als gevolg van (bedrijfs-)activiteiten. Uitgangspunt daarbij is dat bedrijven niet in hun bedrijfsvoering worden beperkt en dat ter plaatse van woningen sprake is van een aanvaardbaar woon- en leefklimaat. Voor het bepalen van de aan te houden afstanden wordt de VNG-publicatie 'Bedrijven en Milieuzonering' gehanteerd. Deze uitgave bevat een lijst, waarin voor een hele reeks van milieubelastende activiteiten richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstand geldt tussen enerzijds de bestemming die bedrijven (of andere milieubelastende functies) toelaat en anderzijds de uiterste situering van de gevel van een woning die volgens het bestemmingsplan of via vergunningsvrij bouwen mogelijk is. De gegeven afstanden zijn in het algemeen richtafstanden en geen harde afstandseisen.

#### *Milieuzones*

In de omgeving zijn een aantal (agrarische) bedrijven gevestigd. Alle bedrijven gelegen binnen een straal van 300 meter van de planlocatie zijn beoordeeld. In onderstaande tabel is de afstand weergegeven ten opzichte van de planlocatie, uitgaande van een gebiedstypering 'rustige woonwijk - buitengebied'.

| Adres              | Omschrijving     | Milieucat. | Afstand in meters |      |        |        |                                               |
|--------------------|------------------|------------|-------------------|------|--------|--------|-----------------------------------------------|
|                    |                  |            | geur              | stof | Geluid | gevaar | Afstand<br>tot<br>bouwvlak<br>nieuw<br>woning |
| Omgangstraat 58    | akkerbouwbedrijf | 2          | 10                | 10   | 30     | 10     | Ca. 265 m                                     |
| Waterstraat 5 – 5a | tuinderij        | 2          | 10                | 10   | 30     | 10     | Ca. 139 m                                     |
| Akkerstraat 1      | boomteelt        | 2          | 10                | 10   | 30     | 10     | Ca. 221 m                                     |
| Akkerstraat 16     | boomteelt        | 2          | 10                | 10   | 30     | 10     | Ca. 277 m                                     |
| Vorenseindseweg 58 | akkerbouwbedrijf | 2          | 10                | 10   | 30     | 10     | Ca. 244 m                                     |

**Tabel 1: richtafstanden op basis van gebiedstypering 'rustige woonwijk - buitengebied' – aanwezige situatie**

Uit tabel 1 blijkt dat dat er geen richtafstanden over de planlocatie Vorenseindseweg ong. tussen nr. 55 en 57 zijn gelegen.

#### *Geurhinder veehouderijen*

Een woning is in het kader van de Wet geurhinder en veehouderij een geurgevoelig object. Vanuit de Wet geurhinder en veehouderij dient onderscheid te worden gemaakt in twee soorten contouren, namelijk contouren die gelden voor de bebouwde kom (3 ou-contouren of een vaste afstand van 100 meter) en contouren die gelden buiten de bebouwde kom (14 ou-contouren of een vaste afstand van 50 meter). Het plangebied ligt buiten de bebouwde kom.

De Wet geurhinder en veehouderij geeft de gemeenten de bevoegdheid om, binnen gestelde marges, bij verordening afwijkende geurnormen op te stellen in een gebiedsvisie. De gemeente Rucphen heeft geen geurverordening opgesteld.

(Intensieve) veehouderijen hebben een grote geurcontour. In de nabije omgeving van de planlocatie zijn geen veehouderij bedrijf gesitueerd. Er ligt over de planlocatie geen geurcontour, zie figuur 15.

**Figuur 15: Geurbelasting maximale invulling, Planmer Buitengebied Rucphen 2012, 3e herziening**

#### *Woon- en leefklimaat*

Onder voorgrondbelasting wordt de geurbelasting van één veehouderij, die de meeste geurbelasting op het geurgevoelige object veroorzaakt, verstaan. Voor de een representatieve bepaling van de voorgrondbelasting dient de geurbelasting van de omliggende veehouderijen afzonderlijk berekend te worden, om te bepalen welke de dominante veehouderij is.

Onder achtergrondbelasting wordt de geurbelasting van de in de omgeving liggende veehouderijen op een geurgevoelig object verstaan.

In figuur 16 is een uitsnede uit Plan-MER herziening Structuurvisie RO transitie veehouderij, provincie Noord-Brabant d.d. 9 september 2013 weergegeven. In de uitsnede is de achtergrondbelasting geur in kaart gebracht. Hieruit blijkt dat het woon- en leefklimaat op basis van de achtergrondbelasting geur ter plaatse van de planlocatie als 'zeer goed' te kwalificeren is.

**Figuur 16: uitsnede kaart Achtergrondbelasting geur**

Eventueel toekomstige uitbreidingen van bestaande veehouderijen blijft in beginsel mogelijk. Deze uitbreidingsruimte wordt niet beperkt door de beoogde planontwikkeling op de locatie Vorenseindseweg ong. tussen nr. 55 en 57. Daarnaast hebben de aanwezige veehouderijbedrijven geen beperkende invloed voor de ontwikkeling op de planlocatie.

Gelet op het bovenstaande wordt door het oprichten van de nieuwe woning op de locatie Vorenseindseweg ong. naast nr. 55 en 57 de omliggende bedrijven niet belemmerd.

#### *4.4.6 Externe veiligheid*

Externe veiligheid heeft betrekking op de risico's voor personen ten gevolge van het gebruik van de infrastructuur of het uitvoeren van activiteiten, waarbij het voornamelijk gaat om de gevaren die de directe omgeving loopt, als er iets mis gaat bij de productie, de behandeling en/of het vervoer van gevaarlijke stoffen.

Het Bevi en de bijbehorende regeling externe veiligheid inrichtingen (REVI) zijn op 27 oktober 2004 in werking getreden. Het BEVI legt veiligheidsnormen op aan bedrijven die een risico vormen voor personen buiten het bedrijfsterrein. Vastgesteld dient te worden of het plangebied is gelegen binnen de veiligheidscontour van bestaande inrichtingen. De inrichtingen zijn weergegeven op de risicokaart van de provincie Noord-Brabant. In figuur 17 is de uitsnede van de risicokaart getoond. Uit figuur 17 blijkt dat er op een afstand van ca. 565 meter een risicovolle inrichting is gelegen. De risicocontour van deze inrichting is veel kleiner dan 565 meter.

In de directe omgeving van de planlocatie zijn geen activiteiten aanwezig die gevaar opleveren voor de ontwikkeling van een woning. Er zijn geen beperkingen met betrekking tot de veiligheid van het te realiseren bouwplan.

#### **Figuur 17: Uitsnede risicokaart, provincie Noord-Brabant**

#### *4.4.7 Kabels en leidingen*

In de directe nabijheid van de locatie, is een buisleiding (gasleidingen) gelegen, welke realisatie van de nieuwe woning niet kan belemmeren. Middels een KLIC- melding zullen de overige kabels en leidingen in beeld gebracht worden.

#### *4.4.8 Flora en Fauna*

Door Buro Maerlant is een ecologische quickscan uitgevoerd. De quickscan is als afzonderlijke bijlage toegevoegd aan onderhavig plan.

Uit de quickscan wordt het volgende geconcludeerd:

#### Soorten

In het plangebied of binnen de invloedssfeer van de werkzaamheden, zijn de volgende potentiële natuurwaarden aangetroffen waar rekening mee gehouden dient te worden:

- Algemene broedvogels (niet jaarrond beschermd).
#### *Effecten*

Doordat de werkzaamheden op het land plaatsvinden, beperkt van aard zijn, en preventief afdoende maatregelen kunnen worden getroffen, zijn géén negatieve effecten op strikter beschermde soorten te verwachten.

#### Beschermde gebieden

Het plangebied ligt niet in beschermde gebieden krachtens Natura 2000, EHS / de Provinciale Verordening. Er is voldoende aannemelijk gemaakt, dat effecten van de plannen op beschermde gebieden in de ruimere omgeving uitgesloten zijn.

#### *Advies*

Als broedbiotoop is de beukenhaag in het westelijke deel enigszins geschikt. Indien men voornemens is deze te verwijderen in het voorjaar of de zomer, is het wenselijk deze te controleren op in gebruik zijnde nesten. Als nesten zijn verlaten is verwijdering zonder meer mogelijk. Het verstoren van broedende vogels is conform de Wet natuurbescherming niet toegestaan.

#### <span id="page-33-0"></span>**4.5 Planbeschrijving**

#### *4.5.1 Situering*

Op de locatie Vorenseindseweg ong. tussen 55 en 57 wordt een ruimte voor ruimte woning opgericht. De woning wordt in het bestaande bebouwingslint gesitueerd en ontsluit aan de Vorenseindseweg. Het bestaande bebouwingslint behoudt hiermee de doorzichten, het plan voorziet niet in dat het bebouwingslint dichtslibt.

De kavel heeft een frontbreedte van circa 33 meter. De woning is aan te merken als individuele bouw. De woning dient minimaal 3 meter uit de zijdelingse perceelsgrens te worden gesitueerd. In de onderstaande figuur 18 is de situering van de woning en het bijgebouw indicatief weergegeven op het perceel.

**Figuur 18: Situering woning op perceel (indicatief)**

#### *4.5.2 Uitgangspunten bouwregels*

Voor het realiseren van de ruimte voor ruimte woning dient de woning aan een aantal bouwregels te voldoen, de bouwregels worden opgenomen in de regels van het onderhavige wijzigingsplan. De uitgangspunten zijn:

- de oppervlakte van het bouwperceel bedraagt minimaal 1.000 m²;
- de breedte van het bouwperceel bedraagt minimaal 30 meter;
- de voorgevelbreedte van de nieuwe woning bedraagt maximaal 20 meter;
- de afstand van de nieuwe woning tot de as van de weg bedraagt minimaal 15 m;
- de afstand van de nieuwe woning tot de perceelsgrenzen bedraagt minimaal 3 m;
- maximale woninginhoud 750 m³;
- maximale goothoogte hoofdgebouw van 5 meter;
- maximale nokhoogte hoofdgebouw van 9 meter;
- de dakhelling bedraagt bij toepassing van hellende dakvlakken minimaal 30° en maximaal 65°;
- (vrijstaande) bijgebouwen toegestaan tot een gezamenlijk maximum van 100 m²;
- maximale goot- en nokhoogte van bijgebouwen respectievelijk 3,5 en 6 meter.
- de afstand van bijbehorende bouwwerken tot de voorgevellijn van de woning bedraagt minimaal 1 m;
- de afstand tussen gebouwen onderling, indien deze niet aaneengesloten zijn gebouwd, bedraagt minimaal 3 m.

#### *4.5.3 Beeldkwaliteit*

De gemeente acht zich mede verantwoordelijk voor de zorg voor de kwaliteit van de gebouwde omgeving. Aandacht voor beeldkwaliteit wordt dan ook bij de uitwerking van dit plan van wezenlijk belang geacht. In algemene termen betreft de beeldkwaliteit alle aspecten, welke van invloed zijn op de voorstelbaarheid en beleving van de ruimtelijke omgeving. De beeldkwaliteit van de ruimte voor ruimte woning dient aan een bepaalde kwaliteit te voldoen. De eisen aan de beeldkwaliteit dienen als kader voor de welstandstoets.

#### Passendheid in het landschap

Het belangrijkste criterium is dat de woning past in het landschap. Er zijn 2 aspecten waarin dit tot uitdrukking dient te komen:

- 1. De situering en de vormgeving van de woning, de kavel en de tuin dienen het landschap, de directe omgeving, maar ook elkaar te versterken.
- 2. De keuze van de architectuur en het materiaalgebruik van de woning, maar ook de vormgeving en beplanting van de tuin dienen aan te sluiten op het betreffende landschap.

#### Typologie

De huidige typologie van nagenoeg alle bestaande burgerwoningen aan de linten in het buitengebied is hierbij maatgevend. In het gehele buitengebied treft men burgerwoningen aan die bestaan uit slechts één of anderhalve bouwlaag met een kap.

#### Architectuur

Bij voorkeur wordt gestreefd naar het realiseren van architectuur afgestemd op de directe omgeving. Bij voorkeur worden de gevels opgetrokken uit baksteen of hout.

#### Typologie en architectuur tuin

'Vertuining' van het platteland dient te worden voorkomen. Daarom is het opstellen van een tuinontwerp verplicht. In het tuinontwerp wordt duidelijk dat de tuin door een landschappelijke erfbeplanting dient te zijn ingepast in het omringde landschap.

Aan beide zijdelingse- en achterste perceelgrenzen dient een opgaande beplantingsstrook van minimaal 5 meter te worden voorzien. Er dient streekeigen inheemse beplanting te worden toegepast. De voortuin dient daarnaast voor 60% uit groen te bestaan.

#### Stedenbouwkundige randvoorwaarden

Voor de woning geldt de volgende stedenbouwkundige randvoorwaarden:

- 1 of anderhalve bouwlaag met kap;
- bij voorkeur langskap toepassen;
- het bijgebouw dient ondergeschikt te zijn aan het hoofdgebouw;
- het bijgebouw dient te worden voorzien van een zadeldak.

#### *4.5.4 Landschappelijke inpassing*

De nieuwe ruimte voor ruimte woning dient te passen in het landschap. Door middel van situering en vormgeving van de woning, de kavel en de tuin wordt het landschap en de directe omgeving versterkt. Ook van belang is de keuze van architectuur en het materiaalgebruik van de ruimte voor ruimte woning, maar ook de vormgeving en beplanting van de tuin dienen aan te sluiten op het landschap. Voor passendheid in het landschap dient een beplantingsplan te worden ingediend.

Het perceel wordt landschappelijk ingepast door een knip- en scheerheg langs de zijdelingse perceelsgrenzen. Aan de achterzijde van het perceel wordt een klein bosje aangeplant. In de bijlage is de landschappelijke inpassing bijgevoegd, kortheidshalve wordt voor de landschappelijke inpassing naar de bijlage verwezen.

# <span id="page-36-0"></span>**Hoofdstuk 5 Juridische aspecten**

#### <span id="page-36-1"></span>**5.1 Algemene toelichting verbeelding**

De verbeelding is getekend uitgaande van het rapport 'Digitaal Uitwisselbare Ruimtelijke Plannen' (DURP) en het rapport 'Standaard Vergelijkbare Bestemmingsplannen' (SVBP). Hierdoor wordt het mogelijk met toevoeging van een codering de plannen digitaal uit te wisselen.

De verbeelding is getekend op een kadastrale ondergrond. Op de verbeelding zijn vrijwel alle functies apart bestemd, waardoor het direct mogelijk is om het bijbehorende renvooi te zien welke bestemmingen aan de gronden binnen het plangebied gegeven zijn. In de bijbehorende regels zijn de bestemming omschrijvingen en de bouwregels te vinden.

#### Bestemmingsvlak en bouwvlak

Elke bestemming bestaat doorgaans uit een bestemmingsvlak en een bouwvlak. Het bestemmingsvlak geeft aan waar een bepaald gebruik toegestaan is. Het bouwvlak is een gebied op de verbeelding waarvoor de mogelijkheden om te bebouwen in de bestemmingsregels zijn aangegeven. Bouwvlakken worden op de verbeelding doorgaans voorzien van aanduidingen die betrekking hebben op de maatvoering en/of functie.

#### Aanduidingen

De letteraanduidingen van de bestemmingen zijn ingetekend in het bestemmingsvlak. Nadere specificaties die iets zeggen over het gebruik of bouwmogelijkheden zijn aangegeven door aanduidingen. Als deze specificaties op het hele bestemmingsvlak van toepassing zijn, staan deze aanduidingen achter de bestemmingsaanduiding in het bestemmingsvlak.

#### <span id="page-36-2"></span>**5.2 Algemene toelichting regels**

De regels zijn gebaseerd op het rapport 'Standaard Vergelijkbare Bestemmingsplannen' (SVBP). Hierin zijn afspraken en aanbevelingen opgenomen met betrekking tot de opbouw en de presentatie van het bestemmingsplan (digitaal en analoog). Deze afspraken en aanbevelingen zijn op 1 januari 2010 wettelijk vastgesteld.

#### <span id="page-36-3"></span>**5.3 Toelichting bestemmingen**

Van toepassing zijn de regels van het bestemmingsplan 'Buitengebied Rucphen 2012, 3e herziening' van de gemeente Rucphen, zoals die gelden op het moment van vaststelling van dit wijzigingsplan.

# <span id="page-37-0"></span>**Hoofdstuk 6 Uitvoerbaarheid**

#### <span id="page-37-1"></span>**6.1 Economische uitvoerbaarheid**

De ontwikkeling op de locatie Vorenseindseweg ong. tussen nr. 55 en 57 te Sprundel is een particulier initiatief. De in deze toelichting beschreven ontwikkeling zullen dan ook volledig vanuit particulier initiatief gerealiseerd en gefinancierd worden. Het gehele terrein is particulier eigendom. Investeringen vanuit de gemeente zijn derhalve niet noodzakelijk.

#### <span id="page-37-2"></span>**6.2 Maatschappelijke uitvoerbaarheid**

#### *6.2.1 Vooroverleg*

Het plan is voorgelegd aan de overlegpartner provincie Noord-Brabant.

De vooroverlegreactie is als bijlage opgenomen. Naar aanleiding van de vooroverlegreactie is een voorwaardelijke verplichting opgenomen ten aanzien van de landschappelijke inpassing.

In de vooroverlegreactie wordt verwezen naar de beëindigingslocatie Oploseweg 15 te Overloon. Dit is niet meer van toepassing. Er is een bouwtitel aangekocht via de Ruimte voor Ruimte CV, certificaatnummer 772, titelnummers 20170033 en 20170034.

#### *6.2.2 Ontwerp*

Het ontwerp-wijzigingsplan heeft gedurende zes weken ter inzage gelegen gedurende de periode van 8 februari 2018 tot en met 21 maart 2018.

Er zijn geen zienswijzen ingediend. Wel is een ambtshalve aanpassing aangebracht. In die zin dat het bestemmingsvlak 'Wonen' is voorzien van een bouwvlak. Het plan is gewijzigd vastgesteld, het vaststellingbesluit is toegevoegd aan onderhavig plan.

# <span id="page-38-0"></span>**Bijlagen**

# <span id="page-39-0"></span>**1. Landschappelijke inpassing**

Gebiedsbeschrijving:

De planlocatie ligt in een open landschap waar de agrarische functie het beeld bepaalt. De overgang van de dorpskern naar het buitengebied wordt versterkt door het gelijkmatige bebouwingspatroon met een afwisseling van dichte en open stukken. Daardoor worden de omliggende open ruimtes en vergezichten van het landschap behouden.

Op de planlocatie worden de landschappelijke elementen 'Knip- en scheerheg' en 'Klein bosje' toegepast. Langs de noordelijke en zuidelijke perceelsgrens wordt een Fagus sylvatica geplant. Op de noordelijke perceels grens loopt de scheerhaag over in een 'Klein bosje' .Dit om privacy vanuit de naast gelegen percelen te creëren, en het bestaande landschap aan de noordoostzijde te integreren.

Landschappelijk inpassing Ruimte voor Ruimte woning Vorenseindseweg ong. tussen nr. 55 en 57 - Sprundel

#### **Knip- en scheerheg 180 m:**

'Knip- en scheerheg' valt onder landschapspakket L7 (STIKA). Het is een vrijliggend lijnvormig landschapselement, met aaneengesloten begroeiing van inheemse bomen- en struiken, dat regelmatig wordt geknipt of geschoren.

*Algemene eisen ten aanzien van inrichting en beheer:*

- Het element is tenminste 25 meter lang en is ten minste 1 meter en ten hoogste 3 meter breed;
- Het element wordt minimaal eenmaal per 2 jaar en maximaal eenmaal per jaar geknipt of geschoren en de haag heeft in geschoren toestand een hoogte van minimaal 1 meter;
- Bij verbranden van het takhout (indien dit mogelijk is in kader van APV) geen vuur maken in of binnen 5 meter vanaf het element;
- Het gebruik van chemische bestrijdingsmiddelen in het element is niet toegestaan m.u.v. pleksgewijze bestrijding van akkerdistel, ridderzuring, Jacobskruiskruid en Japanse duizendknoop en van ongewenste houtsoorten (Amerikaanse vogelkers, Amerikaanse eik en Robinia) middels een stobbenbehandeling;
- Bij beweiding van de aanliggende gronden is een raster aanwezig waardoor schade door vraat stammen en hakhoutstobben en betreding van het element wordt voorkomen. Het raster mag niet bevestigt zijn aan stammen van het element zelf;
- Grondbewerking van de aanliggende gronden wordt zodanig uitgevoerd dat schade aan het element wordt voorkomen;
- Snoeiwerkzaamheden worden alleen verricht in de periode tussen 1 juni en 15 maart.

| Soort           | maat             | Aantal        |     |
|-----------------|------------------|---------------|-----|
| Latijnse naam   | Nederlandse naam |               |     |
| Fagus sylvatica | gewone beuk      | 150/+ 1+2 blw | 540 |

Er staan 3 beukenplanten per strekkende meter.

## **Klein bosje 200M²:**

'Klein bosje' valt onder landschapspakket L5 (STIKA). Het is een vrijliggend vlakvorming landschapselement met een opgaande begroeiing van inheemse bomen en struiken met een bedekking van minimaal 80%.

*Algemene eisen ten aanzien van inrichting en beheer:*

- Het element is tenminste 1 are en ten hoogste 50 are groot;
- Bij verbranden van het takhout (indien dit mogelijk is in kader van APV) geen vuur maken in of binnen 5 meter vanaf het element;
- Het gebruik van chemische bestrijdingsmiddelen in het element is niet toegestaan m.u.v. pleksgewijze bestrijding van akkerdistel, ridderzuring, Jacobskruiskruid en Japanse duizendknoop en van ongewenste houtsoorten (Amerikaanse vogelkers, Amerikaanse eik en Robinia) middels een stobbenbehandeling;
- Bij beweiding van de aanliggende gronden is een raster aanwezig waardoor schade door vraat stammen en hakhoutstobben en betreding van het element wordt voorkomen. Het raster mag niet bevestigt zijn aan stammen van het element zelf;
- Grondbewerking van de aanliggende gronden wordt zodanig uitgevoerd dat schade aan het element wordt voorkomen;
- Snoeiwerkzaamheden worden in beginsel alleen verricht in de periode tussen 1 november en 15 maart.; bestrijding van ongewenste houtsoorten kan in de periode tussen 15 juli en 15 maart plaats vinden.

| Soort                 |                  | maat  | Aantal |
|-----------------------|------------------|-------|--------|
| Latijnse naam         | Nederlandse naam |       |        |
| Quercus robur         | zomer eik        | 16/18 | 5      |
| Betula pendula        | gewone berk      | 12/14 | 8      |
| Amelanchier lamarckii | krentenboompje   | 60/80 | 37     |
| Cornus sanguineum     | Rode kornoelje   | 60/80 | 37     |
| Viburnum opulus       | sneeuwbal        | 60/80 | 37     |
| Sorbus aucuparia      | lijsterbes       | 60/80 | 37     |
| Euonymus europaeus    | kardinaals muts  | 60/80 | 37     |

De inheemse struiken worden random aangeplant in een plantafstand van 1,00 x 1,00 meter

## Referentiebeelden

Landschappelijk inpassing Ruimte voor Ruimte woning Vorenseindseweg ong. tussen nr. 55 en 57 - Sprundel

Winter

Klein bosje

- **2. Vooroverlegreactie Provincie Noord-Brabant**
Gemeente Rucphen Postbus 9 4715 ZG RUCPHEN

## Brabantlaan 1 Postbus 90151 5200 MC 's-Hertogenbosch Telefoon (073) 681 28 12 Fax (073) 614 11 15 www.brabant.nl IBAN NL86INGB0674560043

Bereikbaarheid openbaar vervoer en fiets: www.brabant.nl/route

#### **Datum**

-

-

23 november 2017 **Ons kenmerk** C2217424/4281177 **Uw kenmerk**

#### **Contactpersoon**

G.A.M. (Gerard) van den Broek **Telefoon** (073) 681 27 83 **Email** gvdbroek@brabant.nl **Bijlage(n)**

Geacht college,

**Onderwerp**

In het kader van het wettelijk vooroverleg heeft u ons om een reactie gevraagd op het voorontwerp-wijzigingsplan 'wijzigingsplan Vorenseindseweg ong. tussen 55 en 57 (Sprundel)'.

Voorontwerp-wijzigingsplan 'Vorenseindseweg ong. tussen 55 en 57 (Sprundel)'

Wij hebben ons beperkt tot de vraag hoe het zich verhoudt tot de provinciale belangen die op basis van het provinciaal ruimtelijke beleid relevant zijn. Uw voorontwerp wijzigingsplan geeft ons aanleiding tot het maken van de volgende opmerkingen.

Ter voldoening aan het bepaalde in artikel 7.8, lid 2, sub h, Verordening ruimte Noord-Brabant dient op de beëindigingslocatie aan de Oploseweg 15 te Overloon een passende herbestemming te zijn gelegd alvorens kan worden ingestemd met het verzoek. Uit de overgelegde stukken is niet gebleken dat een passende herbestemming ook daadwerkelijk is geëffectueerd. In het verloop van de verdere procedure dienen de bewijsstukken daartoe aan ons te worden overgelegd.

Verder ontbreekt ingevolge artikel 7.8., lid 1 sub c, de voorwaardelijke gebruiksbepaling in de voorschriften ten aanzien van de landschappelijke inpassing (aanleg en instandhoudingsverplichting), terwijl dat wel in de plantoelichting wordt aangegeven. Wij gaan er van uit dat deze omissie in het ontwerpplan wordt hersteld.

**Datum** 23 november 2017 **Ons kenmerk** C2217424/4281177

Cluster Ruimte, namens deze,

P.M.A. van Beek, afdelingshoofd Cluster Ruimte

In verband met geautomatiseerd verwerken is dit document digitaal ondertekend.

- **3. Standaardadvies Brandweer 2018**
Gemeente RUCPHEN T.a.v. College van Burgemeester en Wethouders Postbus 9 4715 ZG RUCPHEN

Fabriekstraat 34, Tilburg Postbus 3208 5003 DE Tilburg Telefoon (088) 2250100 www.brandweermwb.nl

Datum 8 december 2017 Behandeld door Harry Killaars Onze referentie U.018861 Doorkiesnummer 06-53625089 Uw referentie E-mail info@brandweermwb.nl Uw brief van Onderwerp Standaard advies 2018

Geacht College,

Een deel van uw gemeente is gelegen in het invloedsgebied van één of meerdere Brzo bedrijven en/of van een spoorlijn, autoweg of buisleiding. Uw beleid en de Besluiten externe veiligheid inrichtingen c.q. buisleidingen en transportroutes verplicht u het groepsrisico te verantwoorden van ieder ruimtelijk besluit dat u in dit invloedsgebied neemt. Verder dient u het Dagelijks Bestuur van de Veiligheidsregio Midden- en West- Brabant iedere keer in de gelegenheid te stellen om te adviseren inzake de rampenbestrijding en de zelfredzaamheid.

#### **Werkingssfeer advies**

Met deze brief voorzien wij u van een standaard advies 2018, voor ruimtelijke ontwikkelingen in het invloedsgebied van een Bevi inrichting en/of de infrastructuur. U kunt dit standaard advies gebruiken voor de verantwoording van het groepsrisico voor ruimtelijke ontwikkelingen. In tabel 1 kunt u zien wanneer u het standaard advies kunt gebruiken en wanneer u de Veiligheidsregio Midden- en West- Brabant de gelegenheid stelt een maatwerkadvies uit te brengen.

Het beleid van de Veiligheidsregio is dat alle nieuwe bijzonder kwetsbare objecten zoveel mogelijk ontmoedigd worden binnen de 750 m1 van een niet-categoriale Bevi inrichting en binnen 200 meter van een categoriale Bevi inrichting en/of risicovolle infrastructuur.

Bijzonder kwetsbare objecten hebben in de nieuwe Omgevingswet een plaats gekregen en men hanteert de nieuwe term zeer kwetsbare gebouwen. Maar ook grote groepen mensen in de buitenruimte hebben extra bescherming nodig. De zeer kwetsbare gebouwen zijn in figuur 1 weergegeven.

Figuur 1, Overzicht zeer kwetsbare gebouwen.

Bij het bepalen of het standaard advies kan worden gebruikt, kunt u onderstaande schema hanteren.

## Voor het standaard advies zijn bepalend:

De afstand tot de risicobron1 en de mogelijkheid of nieuwe zeer kwetsbare gebouwen en/of grote groepen mensen mogelijk zijn.

|                                             | < 30<br>meter tot<br>risicobron<br>transport | < 30 meter<br>tot risico-<br>bron bedrijf | Tussen 30<br>en 200<br>meter tot<br>risicobron<br>transport | Tussen 30<br>en 200<br>meter tot<br>risicobron<br>bedrijf | Tussen<br>200 meter<br>en 750<br>meter tot<br>risico bron<br>transport | Tussen<br>200 meter<br>en 750<br>meter tot<br>risicobron<br>bedrijf | Meer<br>dan 750<br>meter tot<br>risicobron<br>transport | Meer dan<br>750 meter<br>tot risico-<br>bron bedrijf |
|---------------------------------------------|----------------------------------------------|-------------------------------------------|-------------------------------------------------------------|-----------------------------------------------------------|------------------------------------------------------------------------|---------------------------------------------------------------------|---------------------------------------------------------|------------------------------------------------------|
| Zeer kwetsbare personen M                   |                                              | M                                         | M                                                           | M                                                         | 5                                                                      | M                                                                   | ഗ്                                                      | ਵ                                                    |
| Meer dan 50 personen in M<br>het plangebied |                                              | M                                         | M                                                           | M                                                         | ਟ                                                                      | M                                                                   | 5                                                       |                                                      |
| Minder dan 50 personen<br>in het plangebied | M                                            | ਵ                                         | ડ                                                           | ਵ                                                         | ડ                                                                      | ಲಿ                                                                  | ಲ್                                                      | ಲಿ                                                   |

Tabel 1

#### **Opkomsttijd**

Door het Algemeen bestuur van de Veiligheidsregio Midden- en West-Brabant zijn in het Dekkings- en spreidingsplan 2015-2019 de opkomsttijden voor de brandweer vastgesteld. In onderstaande tabel zijn deze opkomsttijden weergegeven:

| Acht minuten                                | Twaalf minuten             |
|---------------------------------------------|----------------------------|
| woonfunctie voor 2003                       | woonfunctie na 2003        |
| celfunctie                                  | kantoorfunctie             |
| gezondheidszorgfunctie                      | winkelfunctie              |
| logiesfunctie                               | onderwijsfunctie overige   |
| onderwijsfunctie basisonderwijs tot 12 jaar | industriefunctie           |
| bijeenkomstfunctie kinderdagopvang          | sportfunctie               |
| woonfunctie voor zorg                       | bijeenkomstfunctie overige |
|                                             | overige gebruiksfunctie    |

Tabel 2 opkomsttijden

Wanneer een ontwikkeling plaatsvindt in de donker blauwe gebieden in figuur 2 het overzicht van opkomsttijden Basis Brandweer eenheid dienen er maatregelen worden getroffen uit de Toolbox die door de Veiligheidsregio MWB is ontwikkeld en bij de AOV-er van uw gemeente bekend is. Te denken valt aan gebiedsgerichte risicocommunicatie, training van de BHV organisaties en het aanbrengen van rookmelders bij bewoners.

<sup>1</sup> De risicobronnen zijn zichtbaar op de signaleringskaart. Er wordt bij de afstanden onderscheid gemaakt tussen categoriale inrichtingen 200 meter (LPG, PGS loodsen en koel- en vrieshuizen) en niet-categoriale inrichtingen BRZO bedrijven 750 meter.

Figuur 2, Overzicht van opkomsttijden Basis Brandweer eenheid.

#### **Bereikbaarheid**

De planlocatie dient bereikbaar te zijn voor voertuigen van hulpverleningsdiensten. De eisen ten aanzien van de bereikbaarheid zijn opgenomen in de Beleidsregels Bereikbaarheid en Bluswatervoorziening van de Veiligheidsregio's Midden- en West-Brabant, Brabant Noord en Brabant Zuidoost. Als de wegen in het plangebied voldoen aan de CROW 165 zijn geen problemen met de bereikbaarheid te verwachten.

**Waarschuwings- en alarmeringsinstallatie**

Binnen de bebouwde kom is er veelal voldoende dekking van de WAS-installatie daarnaast is NL Alert operationeel voor vele mobiele telefoons. Voor de industriegebieden is Alert4All ontwikkeld en kunnen BRZO bedrijven de overige bedrijven bij incidenten alerteren. Bij ontwikkelingen buiten de bebouwde kom adviseren wij u na te gaan of de dekking voldoende is. In figuur 3 is een overzicht opgenomen van de dekking van de WAS-installatie in uw gemeente.

Figuur 3, Overzicht WAS-Installaties.

## **Adequate bluswatervoorziening**

Een adequate bluswatervoorziening is een bluswatervoorziening die:

- de mogelijkheid biedt om middels een verbinding met de bluswatervoorziening, binnen drie minuten na aankomst, een tankautospuit van bluswater te voorzien;
- na aansluiting direct en onafgebroken voldoende water uit de bluswatervoorziening kan leveren.

De benodigde bluswatercapaciteit voor de adequate bluswatervoorziening is afhankelijk van de mogelijke scenario's. In bijlage 1 is dit inzichtelijk gemaakt. Bij grote aanpassingen van het drinkwaternet of bij de afgifte van vergunningen voor zeer kwetsbare gebouwen kunt altijd contact op nemen met de behandelend ambtenaar. De Beleidsregels Bereikbaarheid en Bluswatervoorziening van de Veiligheidsregio's Midden- en West-Brabant, Brabant Noord en Brabant Zuidoost is door het bestuur van de Veiligheidsregio Midden en West-Brabant vastgesteld.

#### **Zelfredzaamheid**

Risicocommunicatie verbetert de zelfredzaamheid van de inwoners van uw gemeente voor wat betreft de inschattingsmogelijkheden van gevaar. Afsluitbare ventilatie en goede detaillering verbeteren de vluchtmogelijkheden/schuilmogelijkheden. Aandachtspunt zijn bedrijfsloodsen waar meerdere personen verblijven. De eisen voor de luchtdichtheid van loodsen zijn vrij laag, waardoor de luchtkwaliteit gedurende een toxisch scenario niet voor 4 uur is gegarandeerd.

Hoogachtend, Namens het Dagelijks Bestuur van de Veiligheidsregio Midden- en West-Brabant, Afdelingshoofd Risicobeheersing,

H. Sijbring

Bijlage 1 Bluswater tabel

Bijlage 1 Bluswater

| BLUSMATRIX BRABANT                                                                      |                                                                                    |              |     |    |           |                     |        |          |           |         |  |                 |     |     |                                                                                  |          |     |  |                                                                                                                                                                                |     |    |        |                                                                                                                                                                                |      |     |             |                                 |                          |
|-----------------------------------------------------------------------------------------|------------------------------------------------------------------------------------|--------------|-----|----|-----------|---------------------|--------|----------|-----------|---------|--|-----------------|-----|-----|----------------------------------------------------------------------------------|----------|-----|--|--------------------------------------------------------------------------------------------------------------------------------------------------------------------------------|-----|----|--------|--------------------------------------------------------------------------------------------------------------------------------------------------------------------------------|------|-----|-------------|---------------------------------|--------------------------|
|                                                                                         |                                                                                    |              |     |    |           |                     |        |          |           |         |  |                 |     |     |                                                                                  |          |     |  |                                                                                                                                                                                |     |    |        |                                                                                                                                                                                |      |     |             |                                 | overige gebruiksfuncties |
|                                                                                         |                                                                                    |              |     |    |           |                     |        |          |           |         |  |                 |     |     |                                                                                  |          |     |  |                                                                                                                                                                                |     |    |        |                                                                                                                                                                                |      |     |             |                                 |                          |
|                                                                                         | Bluswater beschikbaar binnen _ minuten                                             | 3   15   60  |     | 3  | 15 60 3   |                     |        |          |           |         |  |                 |     |     |                                                                                  |          |     |  |                                                                                                                                                                                |     |    |        | 15 (80) 3   15 (80) 3   15 (80) 3   6 (80) 3   6 (80) 3   5 (80) 3   5 (80) 3   5 (80   3   5 (80   3   5 (60   3   5  60   3   5  60   3   5   60   3   5   60   3   5   60   |      |     |             |                                 |                          |
| Sub A: geen bijzonderheden                                                              |                                                                                    | 0 80         | 120 |    | 60   120  | 60                  |        |          |           |         |  |                 |     |     |                                                                                  |          |     |  |                                                                                                                                                                                |     |    |        | 120) 0   60   20   20   20   20   20   20   20   20   20   20   20   20   20   20   20   20   20   20   20   20   20   20   20   20   20   20   20   20   20   20   20   20    | mvt  |     |             | 60 90 240 0 60   120   maatwerk |                          |
| woonwijken, maximaal vier                                                               | Sub B: bouw voor 1940                                                              | 60 0         | 120 |    |           | 60   0   120 60   0 |        |          |           |         |  |                 |     |     |                                                                                  |          |     |  |                                                                                                                                                                                |     |    |        | 120/ 60   0   20/60/ 0   20/60   120/60   120/60   120/60   0   20/60   0   20/60   0   20/60   0   20/60   20   20/ 20   20   20   20   20   20   20   20   20   20   20   20 | mvt  |     |             | 60 90 240 0 60   120   maatwerk |                          |
| bouwlagen, kleinschalige<br>winkelgebieden                                              | Sub C: hoog risicowijk<br>(Vogelaarwijk/achterstandswijk/allochtonen/bejaarden     | 0 80         |     |    |           |                     |        |          |           |         |  |                 |     |     |                                                                                  |          |     |  | 0   00   20   20   20   20   20   20   20   220   20   220   20   220   20   20   20   20   20   20   20   20   20   20   20   20   20   20   20   20   20   20   20   20   20 |     |    |        |                                                                                                                                                                                | myt  |     |             | 60 90 240 0 60                  | 120 maatwerk             |
|                                                                                         | Sub A: geen bijzonderheden                                                         | eo  <br>=    | 120 | 60 | 120<br>0  | 60 0                | 120 60 |          | 0         |         |  |                 |     |     |                                                                                  |          |     |  |                                                                                                                                                                                |     |    |        | 120 60   0   120 60   0   120 0   60   120 60   0   120 60   0   120 60   90   240 60   20   240   20   24                                                                     | mvt  |     | 60 90 240 0 |                                 | 60   120 maatwerk        |
| woonwijken, vijf en meer                                                                | Sub B: bouw voor 1940                                                              | 60           |     | 60 | 0<br>1201 | 60  <br>0           | 120    | 60       |           |         |  |                 |     |     | 120 60   0   120   60   0   120   60   120   60   120   60   120   60   240   60 |          |     |  |                                                                                                                                                                                | nvt |    | 90 240 |                                                                                                                                                                                | mvl  |     |             | 60 90 240 0 60   120   maatwerk |                          |
| woonlagen                                                                               | Sub C: hoog risicowijk<br>(Vogelaarwijk/achterstandswijk/allochtonenwijk/bejaarden | 60<br>0      | 120 | 60 | 0         | 120 60 0            |        | 120 60 0 |           |         |  |                 |     |     |                                                                                  |          |     |  |                                                                                                                                                                                |     |    |        | 120 60   0   120 60   0   120 0   60   20   60   20   240 60   0   120   60   90   240   00   240   00   240   00   240   20   24                                              | nvt  |     |             | 60 90 240 0 60 120 maatwerk     |                          |
| binnenstedelijk gebied (dichte bebouwing en of historische gebouwen)                    |                                                                                    | 60 120 240   |     | 60 |           |                     |        |          |           |         |  |                 |     |     |                                                                                  |          |     |  | 120 240 60 120 240 60 120 240 60 120 240 80 120 240 60 120 240 60 120 240 60 120 240 60 120 240 80 120 240 80                                                                  |     |    |        | 120 240 60 120 240                                                                                                                                                             | nvt  |     | 120 240     | 60 120 240                      | maatwerk                 |
| buitengebied (agrarisch)                                                                |                                                                                    | 0<br>90      | 120 | 0  | 120<br>90 | 0                   | 90 120 | 0        | 90 120    | 0       |  |                 |     |     | 90 120 0 90 120 0 90 120 0 90 120 0 90 120 0 90 120 000 0 120                    |          |     |  | 0 90 120 80 0 120 60                                                                                                                                                           |     |    |        | 90 240 60 90 240                                                                                                                                                               |      |     | nvt         | 60                              | maatwerk                 |
| bijzondere industrie (petrochemie, BRZO-inrichtingen, grootschalig gevaarlijke stoffen) |                                                                                    | nvt          |     |    | mvt       | nvt                 |        |          | nvt       | mvt     |  | 0 60            |     | nvt | nvt                                                                              | maatwerk | nvt |  | U   60   120                                                                                                                                                                   | nvt |    | nvt    | maatwerk                                                                                                                                                                       | mvt  |     | 60 90 240   | nvt                             | maatwerk                 |
| bijzondere infrastructuur                                                               |                                                                                    | nvt          |     |    | mvt       | nvt                 |        |          | mvt       | mvt     |  | 0 60            |     | nvt | nvt                                                                              | maatwerk | nvt |  | 0 60 120                                                                                                                                                                       | nvt |    | mvt    | maatwerk                                                                                                                                                                       | mvl  |     | 60 90 240   | nvt                             | maatwerk                 |
| natuurgebied                                                                            |                                                                                    | 0 90 120     |     | 0  | 90 120    | 90<br>0             | 120    | 0        | 120<br>90 | 90<br>0 |  |                 |     |     | 120 0 90 120 0 90 120 0 90 120 0 90 120 0 90 120 80 0 120                        |          |     |  | 0 90 120 80 0 120 60                                                                                                                                                           |     |    | 90 24  | nvt                                                                                                                                                                            | 0 90 | 120 | nvt         | 80                              | maatwerl                 |
| bedrijventerreinen groot (grotere BC, gevaarlijke stoffen)                              |                                                                                    | 0   60   120 |     |    | mvt       | nvt                 |        |          | nvt       |         |  | 60   120 0   60 | 120 |     | 0   60   120   0   60   120 60   0   120                                         |          | nvt |  | 0   60   120                                                                                                                                                                   | nvt | 60 |        | 90 240 60 120 24                                                                                                                                                               | mvt  |     | 60 90 240   | nvt                             | maatwerk                 |
| bedrijventerreinen klein (brandcompartiment (BC) ca. > 1000m2, utiliteitsbouw           |                                                                                    | 0   60   120 |     |    | mvt       | 0   60   120        |        |          |           |         |  |                 |     |     |                                                                                  |          |     |  |                                                                                                                                                                                |     |    |        | 0   60   120   0   60   120   0   60   120   60   120   60   120   0   120   60   20   20   20   20   20   20   20   20   20   20   20   20   20   20   20   20   20   20   20 | mvt  |     |             | 60 90 240 0   60                | 120 maatwerk             |