ï»¿xml version\="1\.0" encoding\="UTF\-8" ?

t\_NL.IMRO.0855\.BSP2016033\-e001

Toelichting

Inhoudsopgave

Hoofdstuk 1 Inleiding

1\.1 Aanleiding voor bestemmingsplan

1\.2 Het plangebied

1\.3 Juridisch\-planologische situatie

Hoofdstuk 2 Beschrijving plangebied

Hoofdstuk 3 Ruimtelijk beleidskader

3\.1 Rijk

3\.2 Provincie

3\.3 Gemeente

Hoofdstuk 4 Thematische beleidskaders

4\.1 Stedenbouwkundige aspecten en welstand

4\.2 Archeologie, cultuurhistorie en monumentenzorg

4\.3 Volkshuisvesting

4\.4 Groen en speelruimte

4\.5 Verkeer en parkeren

Hoofdstuk 5 Milieuaspecten

5\.1 Milieuhinder bedrijven

5\.2 Externe veiligheid

5\.3 Vuurwerk

5\.4 Geluid

5\.5 Lucht

5\.6 Geur

5\.7 Bodem

5\.8 Natuur en Ecologie

Hoofdstuk 6 Wateraspecten

6\.1 Bestaand watersysteem

6\.2 Beleidskader

6\.3 Duurzaam watersysteem

6\.4 Watertoets

Hoofdstuk 7 Opzet planregels

7\.1 Inleiding

7\.2 Hoofdstuk 1 van de regels: Inleidende regels

7\.3 Hoofdstuk 2 van de regels: Bestemmingsregels

7\.4 Hoofdstuk 3 van de regels: Algemene regels

7\.5 Hoofdstuk 4 van de regels: Overgangs\- en slotregels

Hoofdstuk 8 Uitvoerbaarheid

Hoofdstuk 9 Burgerparticipatie en overleg

9\.1 Kennisgeving ex artikel 1\.3\.1 Bro

9\.2 Burgerparticipatie

9\.3 Zienswijzen

Hoofdstuk 1 Inleiding

1\.1 Aanleiding voor bestemmingsplan

Een projectontwikkelaar heeft een verzoek herziening bestemmingsplan ingediend voor de bouw van 19 grondgebonden woningen op het terrein van de voormalige basisschool St. Caecilia aan de Klaproosstraat in Berkel\-Enschot.

De school aan de Klaproosstraat is leeg komen te staan door de verhuizing van de school naar een nieuwe brede school aan de Enschotsebaan. De locatie heeft de bestemming maatschappelijk. Voor de realisatie van woningen is een herziening van het bestemmingsplan nodig.

Met deze toelichting wordt een basis gegeven voor de bestemmingsplanherziening waarmee medewerking kan worden verleend aan het initiatief. De toelichting geeft aan waarom de beoogde ontwikkeling past binnen de visie op het gebied. Er wordt nader ingegaan op de wijze waarop het initiatief aansluit op de plaatselijke situatie en het beleid dat de gemeente voorstaat. Tevens worden de (stedenbouwkundige) richtlijnen en randvoorwaarden welke aan de basis van de planontwikkeling hebben gestaan in de toelichting verwoord. De toelichting geeft ook de resultaten van de uitgevoerde onderzoeken weer.

1\.2 Het plangebied

Het plangebied omvat de percelen kadastraal bekend Berkel\-Enschot, sectie A, nrs. 4214, 4215, 4971, 4972 en 4976 en wordt globaal begrensd door de Klaproosstraat in het zuiden en de Madeliefstraat in het westen.

Ten noorden van het plangebied is een gymzaal gelegen op het perceel kadastraal bekend Berkel\-Enschot, sectie A, nr. 3016 aan de Kerkstraat 4a. Voor dit gebied is tevens een herziening bestemmingsplan in voorbereiding.![[image]](i_NL.IMRO.0855.BSP2016033-e001_402000.png "i_NL.IMRO.0855.BSP2016033-e001_402000.png")

*Figuur 1 \- ligging plangebied in Tilburg*

1\.3 Juridisch\-planologische situatie

Het plangebied is gelegen in bestemmingsplan Enschot 2008, vastgesteld door de gemeenteraad op 27 augustus 2008 en onherroepelijk geworden op 17 juli 2009\. De percelen hebben hierin de bestemming 'Maatschappelijk'. Binnen deze bestemming zijn grondgebonden woningen niet mogelijk. Daarom is deze herziening van het bestemmingsplan opgesteld.

Hoofdstuk 2 Beschrijving plangebied

De planlocatie ligt in Berkel\-Enschot, op korte afstand van de Sint Caeciliakerk, de oude dorpskern van Enschot en westelijk van de Kerkstraat, een oud dorpslint. Zuidelijk en westelijk van het plangebied zijn aan respectievelijk de Klaproosstraat en de Madeliefstraat in de jaren 70 vooral woningen van het type twee\-onder\-een\-kap en drie\-onder\-een\-kap gebouwd.

Oostelijk van het plangebied bevindt zich het schoolgebouw waar vroeger de St. Caeciliaschool gehuisvest was. Dit schoolgebouw is in 2003 is opgesplitst in een aantal particuliere woningen. Op het schoolterrein aan de Klaproosstraat werden 2 twee\-onder\-een\-kap woningen gebouwd.

Noordelijk van de planlocatie bevindt zich aan de Madeliefstraat een klein complex met sociale huurwoningen. Hier ligt ook de voormalige gymzaal van de basisschool, gelegen aan een pleinachtige verbreding van de Kerkstraat (in gebruik als openbaarparkeerterrein). De herbestemming van de gymzaal maakt geen onderdeel uit van deze planherziening. Gekozen is voor een apart ontwikkeltraject voor de locatie van de gymzaal.

Op het schoolterrein zelf bevindt zich aan de zijde van de Klaproosstraat en de Madeliefstraat het schoolplein van de Oude Sint Ceciliaschool. Dit schoolplein heeft na schooltijd een functie als speelvoorziening voor de buurt. Op het schoolplein is sprake van een aantal prominent aanwezige bomen. Aan de zijde van de Madeliefstraat staat een trafohuisje.

Planbeschrijving en motivering

Het plan gaat uit van de sloop van alle schoolgebouwen op het terrein en de nieuwbouw van 19 grondgebonden woningen in het middeldure segment (10 koop en 9 beleggershuur). Minstens 40%Â  van de woningen wordt levensloopbestendig gebouwd of is daarvoor geschikt te maken. Wensen van de consument worden meegenomen in het ontwerp/realisatie traject. Verder houdt het plan rekening met:

* behoud van de belangrijkste bomen op het schoolterrein, deze zijn aanleiding geweest voor de nieuwe stedenbouwkundige opzet met twee groenplekken in het verkavelingsplan;

* openbare speelplek aan de Madeliefstraat als compensatie door het verdwijnen van het schoolplein;

* voldoende parkeervoorzieningen;

* een looproute over het terrein vanaf de Klaproosstraat in de richting van het plein aan de Kerkstraat.

![[image]](i_NL.IMRO.0855.BSP2016033-e001_402001.jpg "i_NL.IMRO.0855.BSP2016033-e001_402001.jpg")

*Figuur 2 \- Situatietekening plan*

Het woningbouwplan heeft een dorps karakter. Het bestaat uit diverse korte rijtjes van drie, vier of vijf woningen en sluit qua bouwvolume (twee lagen met kap) aan bij de bestaande karakteristiek van de omgeving. Aandachtspunt bij de verdere planuitwerking zijn nog de erfscheidingen langs het openbare gebied (bij voorkeur uit te voeren als haag of begroeid gazen hekwerk).

Hoofdstuk 3 Ruimtelijk beleidskader

In dit hoofdstuk volgt een korte weergave van het bij het opstellen van dit bestemmingsplan van kracht zijnde ruimtelijke beleidskader. Volgens de Verordening Ruimte van de provincie Noord\-Brabant is het plan gelegen in stedelijk gebied. Er spelen geen provinciale of rijksbelangen. Derhalve wordt het ruimtelijk beleidskader op provinciaal en rijksniveau (provinciale Verordening Ruimte en de AMvB Ruimte) enkel op hoofdlijnen besproken.

3\.1 Rijk

3\.1\.1 Structuurvisie Infrastructuur en Ruimte (SVIR)

Deze structuurvisie bundelt het nationale ruimtelijke en infrastructurele beleid en schetst een beeld van Nederland in 2040\. Zo beschrijft het kabinet in de Structuurvisie in welke infrastructurele plannen het de komende jaren wil investeren en op welke wijze bestaande infrastructuur beter benut kan worden. Provincies en gemeenten krijgen in de plannen meer bewegingsvrijheid op het gebied van ruimtelijke ordening.

3\.1\.2 Ladder voor duurzame verstedelijking

Op grond van art. 3\.1\.6 Bro zijn provincies en gemeenten verplicht om in de toelichting van een ruimtelijke besluit de zogenoemde 'ladder voor duurzame verstedelijking' op te nemen wanneer een nieuwe stedelijke ontwikkeling mogelijk wordt gemaakt.

Art. 1\.1\.1\. Bro definieert stedelijke ontwikkeling als een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

Overheden dienen op grond van art. 3\.1\.6 Bro nieuwe stedelijke ontwikkelingen standaard te motiveren met behulp van drie opeenvolgende stappen. Deze stappen borgen dat tot een zorgvuldige ruimtelijke afweging en inpassing van die nieuwe ontwikkelingen wordt gekomen. Deze stappen zijn:

![[image]](i_NL.IMRO.0855.BSP2016033-e001_402002.png "i_NL.IMRO.0855.BSP2016033-e001_402002.png")

*Figuur 3 \- Ladder voor duurzame verstedelijking*

Met dit bestemmingsplan wordt woningbouw mogelijk gemaakt. Hierna worden de bovenstaande stappen doorlopen voor dit bestemmingplan.

Trede 1: Is er een regionale behoefte?

De ladder voor duurzame verstedelijking beoogt dat in regionaal verband de gezamenlijke ontwikkelingsbehoefte wordt bepaald. Als meerdere locaties aangewezen worden om in die behoefte te voorzien, is het aan de regio om de behoefte te verdelen over die locaties. Als de regionale behoefte voldoende is om een beoogde locatie te ondersteunen en in regionaal verband tevens deze locatie wordt geselecteerd om in de behoefte te voorzien, dan kan dit afdoende motivering vormen in de toelichting bij het bestemmingsplan.

De regionale behoefte is afgestemd in het regionaal ruimtelijk overleg waaraan ook de provincie deelneemt. Hierbij is de afspraak gemaakt dat de gemeente Tilburg tot 2020 mag voorzien in een uitbreiding van 9100 woningen (kwantitatieve behoefte). In de paragraaf Volkshuisvesting is weergegeven hoe de regionale woonbehoefte is toebedeeld aan de gemeente Tilburg. Daarnaast wordt de lokale behoefte aan dorps wonen aangetoond door het periodieke Kwalitatief WoningBehoefteOnderzoek.

Trede 2: Is (een deel van) de regionale behoefte op te vangen binnen het bestaand stedelijk gebied?

Door de sloop van de Sint Caeciliaschool wordt ruimte gecreÃ«erd in het stedelijk gebied. De regionale behoefte wordt daarmee opgevangen binnen bestaand stedelijk gebied en leidt tegelijkertijd tot kwaliteitsverbetering van de omgeving. Trede 3 is daarom niet meer van toepassing.

Conclusie

Er is sprake van een regionale behoefte en die wordt opgevangen binnen het bestaand stedelijk gebied. Hiermee is toepassing geven aan art. 3\.1\.6 Bro.

3\.2 Provincie

3\.2\.1 Structuurvisie

Op 19 maart 2014 is de Structuurvisie ruimtelijke ordeningÂ 2014 in werking getreden. Deze structuurvisie is een actualisatie van de visie die op 1 oktober 2010 werd vastgesteld door Provinciale Staten.

In de Structuurvisie geeft de provincie de hoofdlijnen van het ruimtelijk beleid tot 2025 (met een doorkijk naar 2040\). De visie is bindend voor het ruimtelijk handelen van de provincie, maar bindt gemeenten niet rechtstreeks. Het is de basis voor de wijze waarop de provincie de instrumenten inzet die de Wet ruimtelijke ordening biedt. De visie geeft een ruimtelijke vertaling van de opgaven en doelen uit de Agenda van Brabant. Daarnaast ondersteunt de structuurvisie het beleid op andere provinciale beleidsterreinen, zoals het economisch\-, mobiliteits\-, sociaal\-, cultureel\-, milieu\- en natuurbeleid. De nieuwe structuurvisie is opgetrokken rondom drie onderwerpen. Dat zijn:

* De kwaliteit van het landschap;

* De ontwikkeling van het buitengebied;

* De regionale verstedelijking.

Inhoud van de Structuurvisie

Deel A

Deel A bevat de hoofdlijnen van het beleid. Op basis van trends en ontwikkelingen heeft de provincie haar ruimtelijke belangen gedefinieerd en ruimtelijke keuzes gemaakt. In haar sturing biedt zij gemeenten meer ruimte om afwegingen te maken in een aantal vooraf gestelde kaders. Daarnaast zet de provincie zelf een aantal ontwikkelingen in gang. De provinciale filosofie is: âSamenwerken aan kwaliteitâ. De provincie realiseert haar doelen op vier manieren: door regionaal samen te werken, te ontwikkelen, te beschermen en te stimuleren.

Deel B

In deel B staan de ambities, het beleid en de uitvoering voor de vier ruimtelijke structuren: de groenblauwe structuur, het landelijk gebied, de stedelijke structuur en de infrastructuur. Voor iedere structuur formuleert de provincie ambities en beleid. Per beleidsdoel is aangegeven welke instrumenten de provincie inzet om haar doelen te bereiken.

Deel C

Deel C betreft het deel van de Interimstructuurvisie, dat vanaf 1 januari 2011 van kracht blijft. Het is de onderbouwing voor locatiekeuze, nut en noodzaak van de concrete ontwikkelpojecten Logistiek Park Moerdijk (LPM) en Agro \& Food Cluster West\-Brabant (AFCWB).

Uitwerking van de Structuurvisie

De provincie gaat geen aparte ruimtelijke visie op het landschap ontwikkelen, maar geeft die onder andere vorm in de Uitwerking gebiedspaspoorten. Daarin beschrijft de provincie welke landschapskenmerken zij op regionaal niveau van belang vindt en hoe deze versterkt kunnen worden. In de uitwerking beschrijft de provincie twaalf Brabantse landschapstypen. Voor elk landschapstype geeft zij de kenmerkende landschapskwaliteiten en haar ambitie om deze kwaliteiten te versterken bij nieuwe ontwikkelingen. Hiermee wil de provincie gemeenten en initiatiefnemers stimuleren om de kwaliteit van het Brabantse landschap te versterken. De Uitwerking gebiedspaspoorten is niet verplichtend, maar biedt een handreiking. Tilburg ligt in het gebiedspaspoort van De Meierij.

Daarnaast zijn er deelstructuurvisies opgesteld. Deelstructuurvisies bevatten de onderbouwing van een locatiekeuze, visie op een thema of inrichting van een gebied. De huidige deelstructuurvisies zijn niet van toepassing op Tilburgs grondgebied.

3\.2\.2 Verordening ruimte Noord\-Brabant 2014

Provinciale Staten van Noord Brabant hebben in hun vergadering van 10 juli 2015 de Verordening ruimte 2014 opnieuw vastgesteld. Deze verordening is op 15 juli 2015 in werking getreden.

In de Verordening ruimte staan regels waarmee een gemeente rekening moet houden bij het ontwikkelen van bestemmingsplannen. In tegenstelling tot de provinciale Structuurvisie bindt de Verordening ruimte de gemeenten wÃ¨l rechtstreeks.

Relatie met de structuurvisie

De onderwerpen die in de verordening staan, komen uit de provinciale structuurvisie. Daarin staat wat de provincie van belang vindt en hoe de provincie die belangen wil realiseren. De verordening is daarbij een van de manieren om die provinciale belangen veilig te stellen.

Inhoud

Belangrijke onderwerpen in de Verordening ruimte zijn:

* ruimtelijke kwaliteit;

* stedelijke ontwikkelingen;

* natuurgebieden en andere gebieden met waarden;

* agrarische ontwikkelingen, waaronder de zorgvuldige veehouderij;

* overige ontwikkelingen in het buitengebied.

Voor een paar onderwerpen zijn in de verordening regels opgenomen die rechtstreeks doorwerken naar de vergunningverlening bij gemeenten.

Wijzigingen en ontheffingen

In de verordening is voor een aantal onderwerpen de mogelijkheid opgenomen om de grens van een gebied te wijzigen. Daarnaast is er een algemene ontheffingsmogelijkheid opgenomen. Ook kunnen gemeenten om wijziging van de begrenzing van gebieden verzoeken, zonder dat de verordening daarvoor regels stelt: de jaarlijkse actualisering.

3\.3 Gemeente

3\.3\.1 Omgevingsvisie Tilburg 2040

Op 21 september 2015 heeft de Raad de Omgevingsvisie Tilburg 2040 vastgesteld.

De Omgevingsvisie richt zich op Tilburg als vitale, duurzame stad in een moderne netwerksamenleving. De ontwikkelingen in de economie, de maatschappij en de leefomgeving gaan niet ten koste van elkaar, maar sluiten op elkaar aan en versterken elkaar. People, planet en profit zijn in balans.

*People*: Het is prettig wonen en werken in Tilburg, een stad met veel verschillende woonbuurten en verschillende soorten werklocaties. De woonmilieus passen bij de leefstijl van de mensen.

*Planet*: We gaan voor een gezonde en leefbare stad, anticiperen op de effecten van klimaatverandering, zoals hitte, droogte en hogere temperaturen. In het economisch systeem wordt herbruikbaarheid van producten en grondstoffen steeds belangrijker. Verder krijgen groen en water een steeds prominentere rol in de stad. De grote natuurgebieden om de stad zijn met elkaar verbonden. Dat versterkt het ecologisch systeem en de veerkracht van de natuur.

*Profit*: Om ook in de toekomst sterk genoeg te zijn, wil Tilburg de kracht van BrabantStad benutten. Tilburg is een stad die mensen kansen biedt: op aangenaam werk en op een fijne woon\- en leefomgeving.

Om antwoord te geven op de vraag hoe we dit gewenste toekomstbeeld samen met burgers en partners in de stad voor elkaar kunnen krijgen volgt de Omgevingsvisie Tilburg 2040 een strategie met drie sporen:

* de Brabantstrategie

* de Regiostrategie

* de Stadsstrategie.

Brabantstrategie: Tilburg kiest voor de kracht van stedelijke samenwerking

Samen met de andere Brabantse steden wil Tilburg de kracht van het stedelijk netwerk BrabantStad versterken. Om de benodigde schaalsprong naar een stedelijk netwerk te kunnen maken, moet Tilburg aantrekkelijk bereikbaar en concurrerend zijn.

* Aantrekkelijk: Tilburg wil een aantrekkelijke stad zijn waar mensen graag wonen en werken, en waar het voor bedrijven interessant is om zich te vestigen. Niet alleen moet het aanbod van voorzieningen in de stad zelf aansprekend en hoogwaardig zijn, ook de groene omgeving en religieus en historisch erfgoed zijn belangrijke factoren.

* Bereikbaar: goede verbindingen (weg, water, rail Ã©n digitaal) met de andere Brabantse steden zijn essentieel voor een sterk stedelijk netwerk.

* Concurrerend: En duurzame concurrentiekracht kent in Tilburg twee belangrijke pijlers, namelijk kennis \& creativiteit en smart industries. Concreet richt de Brabantstrategie zich op vier stedelijke knooppunten en drie stadsregionale parken.

De vier stedelijke knooppunten:

* *Binnenstad van de 21e eeuw*

* *Tilburg University Campus: kennisontwikkeling en \-toepassing*

* *Modern Industrieel Cluster Vossenberg\-Loven*

* *Modern Industrieel Cluster Midden\-Brabant*

De drie stadsregionale parken zijn:

* *Stadsregionaal park Moerenburg \- Koningshoeven*

* *Stadsregionaal park Stadsbos013*

* *Stadsregionaal park Noord*

De regiostrategie: de kracht van Tilburg als centrumstad

Bij de regiostrategie draait het om Tilburg in haar rol als centrumstad; Tilburg als belangrijke spil in de regio Hart van Brabant. Een goed bereikbare stad, waar bewoners uit de gehele omliggende regio graag komen voor werk, hoogwaardige medische zorg, uitstekend onderwijs, een compleet aanbod van winkels en spannende cultuur. Waar bedrijven hun ambities optimaal kunnen ontplooien. En waar het uitstekend (meerdaags) recreÃ«ren is. Een sterke stad kan niet zonder een sterke regio; omgekeerd geldt dat een sterke regio niet zonder een sterke stad kan. De regiostrategie richt zich op drie stedelijke knooppunten en twee regionale ecologische verbindingszones ten westen en oosten van de stad.

De drie stedelijke knooppunten zijn:

* *Bedrijvenpark Zuid*

* *Zorgcluster Leijpark*

* *Duurzaam energielandschap Noord*

De twee ecologische verbindingszones:

* *Aan de oostzijde bestaat de verbinding uit ecologische stapstenen in het bestaande landschap en agrarisch productiegebied.*

* *Aan de westzijde van de stad bestaat de verbinding uit een fijnmazig netwerk van ecologische verbindingszones langs wegen en waterlopen.*

De stadsstrategie: leefbaarheid met oog voor de menselijke maat

De stadsstrategie richt zich op het realiseren van prettig leefbare wijken, dorpen en buitengebied.

* *Ruimte voor zelf\- en samenredzaamheid in wijken en buurten*

* *Basis op orde: wijken zijn schoon, heel en veilig*

* *Vitale wijkeconomie: dynamiek en ondernemerschap in de wijk*

* *Brandpunten in wijken zorgen voor dynamiek, ontmoeting en sociale binding.*

* *Differentiatie in woonmilieus: aansluiten bij de leefstijlen van bewoners*

* *Cultureel erfgoed: het verhaal van Tilburg centraal*

* *Groen en water in de stad: toegankelijk en zichtbaar*

* *Goede bereikbaarheid van wijken en buurten borgen*

* *Betere verbinding stad en buitengebied: groene inprikkers*

* *Economische vitaliteit van het landschap behouden en versterken*

Functie van de Omgevingsvisie

De Omgevingsvisie Tilburg 2040 is een koers\- en inspiratiedocument. Het is een kompas voor investeringen in

het fysieke domein. Een uitnodiging aan de stad om samen te werken aan de ontwikkeling van een stad waar het fijn wonen, werken, leven en recreÃ«ren is. De visie biedt burgers en bedrijven ruimte om initiatief te ontplooien en reikt de gemeente handvatten aan om haar strategie af te stemmen op het geschetste toekomstperspectief. De Omgevingsvisie Tilburg 2040 geeft ook richting aan de inzet van de gemeente; in welke onderdelen de gemeente haar geld, tijd en bestuurskracht investeert. En welke prioriteiten daarbij gelden.

3\.3\.2 Verbreed gemeentelijk rioleringsplan (vGRP)

Het verbreed gemeentelijk rioleringsplan (vGRP) is het vervolg van de Structuurvisie Water en Riolering Tilburg (SWR). Daarin geeft Tilburg haar beleidsmatige invulling aan de gemeentelijke zorgtaken voor afval\-, hemel\-, en grondwater. Deze zorgplichten zijn gewijzigd per 1 januari 2008, waardoor gemeentelijke taken zijn uitgebreid. Daarnaast heeft Tilburg er expliciet voor gekozen overige waterdossiers te actualiseren en eveneens op te nemen in het vGRP.

Hoofdstuk 4 Thematische beleidskaders

In dit hoofdstuk volgt een beschrijving van de bij het opstellen van dit bestemmingsplan van kracht zijnde beleidskaders ten aanzien van de in relatie tot het plan relevante thema's. Daar waar nodig, wordt dieper ingegaan op de keuzes die in het plan zijn gemaakt op basis van deze kaders. Aan de onderwerpen Milieu en Water zijn aparte hoofdstukken gewijd.

4\.1 Stedenbouwkundige aspecten en welstand

Bouwplannen moeten worden getoetst aan 'redelijke eisen van welstand', zo zegt de Woningwet. Naast het bestemmingsplan is het welstandsbeleid een middel om de ruimtelijke kwaliteit van de publieke omgeving te waarborgen bij de vele bouwplannen die in de stad worden gerealiseerd. Sinds 1 juli 2004 moet iedere gemeente de gehanteerde welstandscriteria vastleggen in een Welstandsnota, die door de raad moet worden vastgesteld. In Tilburg is dat in juni 2004 gebeurd, onder de titel 'Welstandsnota 2004\. Meer aandacht waar dat moet, meer vrijheid waar dat kan'.

Op 19 december 2011 heeft de gemeenteraad besloten tot actualisering van de Welstandsnota 2004\. Voor een gedetailleerde beschrijving van de thans geldende regeling wordt verwezen naar de Welstandsnota 2004 en het raadsbesluit van 19 december 2011\. Verder heeft de raad in mei 2011 besloten om een omgevingscommissie in te stellen. Deze commissie is op 1 januari 2012 van start gegaan en vervangt drie voormalige adviescommissies, te weten de Welstandscommissie, de Monumentencommissie en de Adviescommissie Stedelijk Groen.

4\.2 Archeologie, cultuurhistorie en monumentenzorg

4\.2\.1 Historische geografie

* Ligging: het plangebied ligt in het zuidwestelijke deel van de bebouwde kom van Enschot aan de Klaproosstraat, ten westen van de Oude Toren (een restant van de uit de eerste helft van de veertiende eeuw daterende voormalige MichaÃ«lskerk) en ten zuiden van de Sint Caeciliakerk.

* De geomorfologische context van de locatie is een verbreding van zuidwest â noordoost georiÃ«nteerde dekzandrug. Op deze rug bevinden zich plaatselijk wat dalvormige laagtes, maar geen echte beekdalen, deze liggen op grotere afstand wel naar het zuiden (Voorstestroom) en het noorden.

* Landschap: de landschappelijke context die het gebied tot ca. 1900 had is door verstedelijking in de daaropvolgende decennia geheel teniet gedaan.

* Geomorfologie: aangezien het plangebied is gelegen binnen de bebouwde kom van Berkel\-Enschot, is het niet gekarteerd op de geomorfologische kaart. Vermoedelijk is het terrein gelegen in een gebied dat wordt gekenmerkt door dekzandruggen met oud bouwlanddek en hoge zwarte enkeerdgronden.

* In de afgelopen jaren uitgevoerd archeologisch onderzoek aan de zuidkant van de Enschotsebaan gaf een beeld van bewoning in de ijzertijd en vervolgens continue bewoning vanaf de 8e eeuw tot in de 13e eeuw en daarop vervolgens agrarisch landgebruik tot in de 19e eeuw.

* De Klaproosstraat is een zijstraat van de Kerkstraat die onderdeel is van een oud tracÃ© dat via de Houtsestraat, De Kraan in de richting van Heukelom liep. Over de Streepstraat liep eertijds de grens tussen de 'gemeint' (gemeenschappelijke gronden) van Haaren en Tilburg. Ook de naam van het dorp Enschot zelf verwijst naar een grensscheiding: het komt in oude bronnen voor als Endeschit, waarin de woorden 'einde' en 'scheiding' zijn samengevoegd. Ook de Kerkstraat heette vroeger Streepstraat.

* Op de kaarten van Diederik Zijnen (1760\) en Hendrik Verhees (1794\) wordt het tracÃ© van de Streepstraat al aangeduid. De gronden aan weerszijden daarvan zijn in die periode in gebruik als akker\- en weideland.

* Historisch landgebruik: tot het midden van de twintigste eeuw wordt het gebied in de nabijheid van het plangebied benut voor akkerbouw en veeteelt. De Enschotse akkers vormden het noordelijke deel van een zeer oud, langgerekt landbouwgebied tussen Tilburg en Oisterwijk, dat waarschijnlijk al gedurende de ijzertijd was bewoond. In de decennia na 1900 wordt de bebouwing aan de Kerkstraat geleidelijk aan verdicht. En verliezen ook de achterliggende gronden de agrarische functie.

4\.2\.2 Archeologie

* AMK: in of in de directe nabijheid van het plangebied zijn geen terreinen gelegen die zijn opgenomen in de AMK

* IKAW: het plangebied is niet gekarteerd op de IKAW.

* ArWaTi: het plangebied is gebied is gelegen in een zone met een hoge archeologische verwachting.

* Het plangebied heeft een zeer hoge archeologische verwachting vanwege de ligging in de onmiddellijke nabijheid van de middeleeuwse MichaÃ«lskerk enÂ deÂ inzichten over de ontwikkeling van de middeleeuwse bewoning vanaf de 7e eeuw in het rond het dorp Enschot verkregen uitÂ hetÂ recenteÂ archeologisch onderzoek langs de Enschotsebaan, de Burg. Bechtweg en de Streepstraat.

* In 2016 is door SWECO een zogenaamd verstoringsonderzoek uitgevoerd voor het plangebied Kerkstraat 4A te Berkel\-Enschot (SWECO archeologische rapporten 2054\). In het onderzoek wordt geconcludeerd dat ondanks de verstoring door de bouw van de gymzaal naar alle waarschijnlijkheid nog de onderzijde van grotendeels intact esdek aanwezig is en dat de archeologische verwachting in combinatie met intacte vindplaatsen hoog is.

* In 2017 is door SWECO ook een zogenaamd verstoringsonderzoek uitgevoerd voor het plangebied Klaproosstraat 2\-2a uitgevoerd (SWECO archeologische rapporten concept). De uitkomsten van het onderzoek lopen gelijk met deze van het aanpalende gebied Kerkstraat 4A. Ondanks de verstoring door de bouw van opeenvolgende schoolgebouwen is waarschijnlijk de onderzijde van het esdek nog grotendeels aanwezig is en blijft de archeologische verwachting in combinatie met intacte vindplaatsen hoog is.

* Indien het terrein niet of matig verstoord blijkt te zijn is de eerst volgende stap in het AMZ\-proces het uitvoeren van proefsleuven die in het kader van het opstellen van het bestemmingsplan of als een voorwaarde van de omgevingsvergunning kunnen uitgevoerd worden.

* Vanwege de hoge archeologische verwachting dienen de sloopwerkzaamheden gefaseerd te worden uitgevoerd namelijk bovengrond slopen tot net onder maaiveld en verwijderen van grondverharding (vloeren, enz.) en vervolgens ondergrondslopen in het kader van verder archeologisch onderzoek.

4\.2\.3 Cultuurhistorische objecten en gebieden

* In of in de directe nabijheid van het plangebied bevinden zich geen op grond van de Monumentenwet 1988 of de Monumentenverordening gemeente Tilburg beschermde monumenten.

* Ten noorden van het plangebied bevindt zich de huidige dorpskern van Enschot met onder meer het uit 1898 daterende rijksmonumentale complex van de Sint Caeciliakerk met Heilig Hartbeeld en de pastorie.

* Aan de Enschotsebaan bevindt zich het gemeentelijk monument Enschotsebaan 1\.

* Ten oosten van de Klaproosstraat bevindt zich de oude dorpskern waarvan als meest markante relict de toren van de voormalige MichaÃ«lskerk (eerste helft veertiende eeuw) en enkele boerderijen (negentiende eeuw) resteren. Ten noorden van het plangebied bevindt zich het omstreeks 1898 opgetrokken complex van de Sint Caeciliakerk met pastorie en Heilig Hartbeeld met aan de kruising Enschotsebaan, Kerkstraat, 't Zwaantje nog enkele boerderijen uit de tweede helft van de negentiende eeuw. In de omgevingsvisie 2040 is het gebied rond de samenkomst van Kerkstraat, Enschotsebaan, De Kraan en 't Zwaantje aangeduid als een gebied met cultuurhistorische waarde waaraan zich verschillende rijks\- en gemeentelijke monumenten bevinden.

* De bebouwing uit de periode 1850 â 1940 is geÃ¯nventariseerd in het Monumenten Inventarisatie Project (MIP). In het plangebied komen geen panden voor uit die periode. Wel bevinden zich verderop aan de Kerkstraat nog enkele in het MIP opgenomen panden. Dit zijn de woonhuizen op de nrs. 5 (ca. 1890\) en 49\-51 (ca. 1890\), een school op nr. 6 (1954\) en de brandweerkazerne met dienstwoning op nr. 65 (ca. 1955\).

* Historische structuren. De Kerkstraat maakt deel uit van een zeer oude doorgaande noord\-zuid verbinding die via de Streepstraat en de Kerkstraat doorliep over 't Zwaantje. Voor de architectuur en stedenbouw uit de periode na de Tweede Wereldoorlog dient onderzoek uit 2005 als basis. In of in de directe nabijheid van het plangebied zijn geen waardevolle panden uit de periode na de Tweede Wereldoorlog aanwezig.

4\.2\.4 Conclusie

Vanuit het oogpunt van cultuurhistorie bestaat geen bezwaar tegen de geplande ontwikkeling. Er worden geen historische objecten of structuren aangetast.

Voor het aspect archeologie blijkt uit het verstoringsonderzoek 2017 dat het plaggendek in het plangebied ondanks de moderne bebouwing weinig verstoord zal zijn en het gebied verder een hoge archeologische verwachting behoudt. Daarom wordt geadviseerd op basis hiervan een dubbelbestemming Waarde Archeologie op het plangebied te leggen.

Als gevolg van een dubbelbestemming Waarde \- Archeologie dient een proefsleuvenonderzoek te worden uitgevoerd en, indien een behoudenswaardige archeologische vindplaats aanwezig is, ook een definitieve opgraving. De uitvoering van een proefsleuvenonderzoek kan uitgevoerd worden in het kader van het opstellen van het bestemmingsplan of kan als voorwaarde in de omgevingsvergunning worden opgenomen. Als bij het proefsleuvenonderzoek een behoudenswaardige archeologische vindplaats wordt geconstateerd, dient in de omgevingsvergunning als tweede voorwaarde de uitvoering van een definitieve opgraving opgenomen te worden. Bij de aanwezigheid van een behoudenswaardige vindplaats dient ten slotte ook als derde voorwaarde in de omgevingsvergunning een gefaseerde sloop (eerste fase bovengronds, tweede fase ondergronds) opgenomen te worden.

4\.3 Volkshuisvesting

4\.3\.1 Zorgvuldig ruimtegebruik

Op grond van de provinciale Verordening Ruimte moet de toelichting van een bestemmingsplan een verantwoording bevatten over hoe de voorgenomen planontwikkeling zorgt voor het behoud en de bevordering van de ruimtelijke kwaliteit, en in het bijzonder beantwoordt aan het principe van zorgvuldig ruimtegebruik. Hierna wordt ingegaan op zorgvuldig ruimtegebruik aan de hand van de Ladder voor duurzame verstedelijking.

De gemeente Tilburg maakt samen met zeven andere gemeenten deel uit van de regio Hart\-van\-Brabant. In deze regio maken de gemeenten jaarlijks in het 'Regionaal Ruimtelijk Overleg' (RRO) afspraken met de provincie Noord\-Brabant over de kwantitatieve woningbouwopgave voor een voortschrijdende tienjaarsperiode. Basis hiervoor vormt de periodiek door de provincie uitgebrachte bevolkings\- en woningbehoefteprognose, waarvan de recentste dateert uit 2011\.

In de planperiode tot en met 2021 bedraagt de bouwopgave voor Tilburg ruim 9\.800 woningen. Hiermee wordt voorzien in de natuurlijke aanwas en de huishoudenverdunning van de gemeente, plus in de migratie afkomstig uit de regio (en daarbuiten). Van dit aantal worden 730 woningen ingezet om de programmadoelen in een drietal buurgemeenten tot 2020 te kunnen verwezenlijken.

Zeker tot 2025 behelst de gemeentelijke woningbouwopgave gemiddeld zoân 1\.000 woningen per jaar, dit gecorrigeerd voor circa 200 woningen per jaar sloop. De effectieve vraag \- uitgeoefend door de woonconsument \- ligt momenteel lager als gevolg van de crisis, in verband waarmee een gemeentelijk bouwprogramma van gemiddeld 850 woningen per jaar tot 2020 wordt aangehouden.

Hiermee is de regionale behoefte aangetoond en wordt voldaan aan de eerste trede van de Ladder voor duurzame verstedelijking (artikel 3\.1\.6\. Bro).

4\.3\.2 Woonvisie en Kwalitatief Woningbehoefteonderzoek

Het gemeentelijk woonbeleid volgt primair uit de vierjaarlijkse WoonVisie. Hierin komen thema's en trends in het wonen aan de orde, worden actuele knelpunten geduid en worden de woonopgaven voor de komende jaren benoemd. In de WoonVisie is aangegeven dat, ondanks accentverschuiving naar de bestaande woningvoorraad, de nieuwbouwopgave voor Tilburg nog steeds een belangrijk thema is, gegeven de natuurlijke aanwas, gezinsverdunning en immigratie.

Centraal in de WoonVisie \- met de focus op 2020 \- staat de gemeentelijke opgave te voorzien in een compleet en gevarieerd palet aan woonmilieus als basis voor een voldoende gedifferentieerd woningaanbod, zodat zo veel mogelijk inwoners passende woonruimte kunnen vinden. Passend in relatie tot maatschappelijke ontwikkelingen en trends (w.o. demografie, individualisering, zelfredzaamheid \& betaalbaarheid, identiteit/ beleving); dit geldt zowel voor de woning als voor het woonmilieu.

Om meer aansluiting te vinden bij de huidige en toekomstige woonbehoeften wordt gebruik gemaakt van een woonmilieutypologie. Hierbij wordt primair \- naar analogie van de rijksoverheid \- onderscheid gemaakt in vijf woonmilieus: Centrum\-Stedelijk, Stedelijk\-buiten\-centrum, Groen\-Stedelijk, (Centrum\-)Dorps en Landelijk. Per stadsdeel wordt aangegeven in welke richting het zich moet ontwikkelen om aan de gewenste woonmilieuvariatie te kunnen voldoen. Per stadsdeel wordt aangegeven in welke richting het zich moet ontwikkelen om aan de gewenste woonmilieuvariatie te kunnen voldoen.

De planlocatie aan de Klaproosstraat, met een mix van 19 huur\- en koopwoningen, is een voorbeeld van binnendorpse herontwikkeling, c.q. verdichting stedelijk gebied. In het plan is rekening gehouden met de woonmilieudifferentiatieopgave, in dit geval het voorzien in de vraag naar Dorps wonen, ofwel gemengd wonen, werken en voorzieningen in relatief lage dichtheid, kleinschalige (ruimtelijke) complexiteit, alsmede een combinatie van redelijke nabijheid en bereikbaarheid.

Het periodieke Kwalitatief WoningBehoefteOnderzoek/KWBO (elke vier jaar, meest recent 2012\) toont de behoefte aan dorps wonen aan. Zo blijkt dat de woonvoorkeur onder de verhuisgeneigde Tilburgers in circa 26% van de gevallen uitgaat naar wonen in een centrum\-dorps woonmilieu. Tot 2025 betekent dat een woningvraag van ruim 2\.500 woningen in dat woonmilieu.

Met het vorenstaande is ook de vraag met betrekking tot trede 2 van de ladder beantwoord, namelijk de vraag of (een deel van) de regionale behoefte op te vangen is binnen bestaand stedelijk gebied.

4\.3\.3 Woonkwaliteiten

Naast woonmilieudifferentiatie is meer variatie in het aanbod van nieuwbouwwoningen geboden. Enerzijds komt dit voort uit de maatschappelijke ontwikkelingen als individualisering, ontgroening \& vergrijzing, anderzijds heeft dit te maken met de verander(en)de klantvraag, die ook steeds kwalitatiever van aard is. Aspecten waarop met name sturing plaatsvindt, zijn onder andere het aandeel appartementen in bouwplannen, het aandeel goedkope huurwoningen, de beschikbaarheid van kavels voor (collectief) particulier opdrachtgeverschap, het percentage levensloopbestendige nieuwbouw en het voldoen aan het Politiekeurmerk Veilig Wonen (PkVW).

*Levensloopbestendige nieuwbouw*

De huisvesting van zorgbehoevenden (m.n. ouderen en gehandicapten) is een belangrijk aandachtspunt van het Tilburgse woonbeleid. Een belangrijke doelstelling is dat deze groep zoveel mogelijk gemengd met de overige bevolking kan wonen.

Ter bevordering van de maatschappelijke participatie streeft de gemeente Tilburg er naar dat alle nieuwe woningen zo worden gebouwd dat ze minimaal toegankelijk (bezoekbaar) zijn voor mensen met een fysieke beperking. Verder moeten \- in relatie tot de vergrijzing en de zelfredzaamheid van burgers \- zo veel mogelijk nieuwbouwwoningen 'levensloopbestendig' worden ontwikkeld, dan wel daartoe eenvoudig aanpasbaar zijn. Dat wil zeggen dat de 'primaire ruimten', i.c. woonkamer, keuken, hoofdslaapkamer en badkamer/toilet, gelijkvloers (te maken) zijn op entreeniveau van de woning. Tevens bestaat het streven dat er voldoende welzijns\- en zorgdiensten in de nabijheid zijn, dan wel gerealiseerd worden. Hiertoe is het concept van de servicewijken/woonservicezones ontwikkeld, waarbij woon\-, welzijns\- en zorgdiensten op gebiedsniveau optimaal op elkaar worden afgestemd. Bij nieuwe uitleglocaties dient invulling te worden geven aan dit concept.

In dit plan wordt aan de doelstelling van levensloopbestendige nieuwbouw zo veel mogelijk invulling gegeven. Minstens 40% van de woningen wordt levensloopbestendig gebouwd. Zie voor concrete ontwerphandreikingen de *Werkwijzer Levensloopbestendigheid \& toegankelijkheid 2\.1*.

*Politiekeurmerk Veilig Wonen*

Het Politiekeurmerk Veilig Wonen (PkVW) is een keurmerk dat afgegeven wordt voor woningen, complexen en buurten die voldoen aan een voorgeschreven pakket van eisen rond inbraak\- en brandpreventie, sociale veiligheid en leefbaarheid. Het Politiekeurmerk Veilig Wonen bestaat eigenlijk uit twee keurmerken, namelijk een voor nieuwbouw en een voor bestaande bouw.

Als uitgangspunt voor alle nieuwbouwprojecten in Tilburg geldt dat het Politiekeurmerk dient te worden toegepast (i.c. certificering plaatsvindt), zowel op woningniveau, als ook op het niveau van de woonomgeving. Het voorliggende plan zal aan het Politiekeurmerk voldoen.

4\.4 Groen en speelruimte

4\.4\.1 Bomennota Tilburg boomT

Bomen staan steeds meer onder druk van de stad. De verwachting is dat in de loop van de tijd steeds meer bomen of zelfs complete bomenstructuren kunnen uitvallen als gevolg van deze stedelijke druk. Dit beeld is onwenselijk. Bomen dienen juist een toegevoegde waarde aan stedelijke ontwikkelingen te bieden. Om er niet te laat achter te komen dat er teveel bomen op cruciale plekken voor stedelijke ontwikkelingen zijn gesneuveld en om een kwalitatief hoogwaardig bomenbestand te behouden is het noodzakelijk om belangrijke zaken rondom bomen goed te regelen en vast te leggen. Om deze reden is de Boomwaardezoneringskaart (Bwz\-kaart) opgesteld, die deel uitmaakt van de Bomennota Tilburg boomT. Deze kaart doet uitspraken over de huidige openbare bomen in het stedelijk gebied van de gemeente Tilburg. Op de Bwz\-kaart worden de boomzones die belangrijk zijn voor de structuur van de stad weergegeven; zones met bomen met een hoofdwaarde, nevenwaarde, basiswaarde of stadsecologie. Voor deze zones zijn criteria opgesteld o.a. met betrekking tot het verlenen van omgevingsvergunningen, onderhoud en beheer en straatbeeld. Door middel van de Bwz\-kaart wordt duidelijk waar er kansen liggen voor openbare bomen; bomen die op de Bwz\-kaart staan krijgen extra bescherming, intensiever onderhoud/beheer, bescherming tegen kap, herplantplicht e.d.

![[image]](i_NL.IMRO.0855.BSP2016033-e001_402003.png "i_NL.IMRO.0855.BSP2016033-e001_402003.png")

Figuur 4 \- Boomwaardezoneringskaart

De Bwz\-kaart dient gebruikt te worden als basis bij alle nieuwbouw\-, herontwikkelings\- of herstructureringsplannen in de bestaande stad waar huidige openbare bomen mee gemoeid zijn. In het bestemmingsplan wordt de Bwz\-kaart aangeduid als Boomwaardekaart. Bomen met een hoofdwaarde, bomen van de 1e categorie en monumentale bomen zijn (indien aanwezig) op een bijlagekaart (boomwaardekaart) bij dit bestemmingsplan opgenomen. Bomen met een hoofdwaarde en bomen van de 1e categorie zijn daarop weergegeven als "potentieel waardevolle boom". Monumentale bomen staan als zodanig aangegeven. De juridisch\-planologische bescherming bestaat uit een bouwverbod en een omgevingsvergunningplicht voor het uitvoeren van werken, geen bouwwerken zijnde, en werkzaamheden binnen een straal van respectievelijk 8m en 15m vanuit het hart van de desbetreffende boom.

4\.4\.2 Nota Groen

De Nota Groen, vastgesteld door de gemeenteraad op 19 april 2010, vormt de herziening van de Groenstructuurplannen uit 1992 en 1998\. Tilburg wil zich in de toekomst blijven profileren als een groene stad waar het goed wonen en werken is. Tilburg moet in 2020 een stad zijn waar zowel haar inwoners, bezoekers als bedrijven een aantrekkelijk groene woon\- en werkomgeving hebben en waar de recreatieve omgeving wordt ervaren als een kwaliteit van de gemeente. Tilburg streeft er dan ook naar een kwalitatief hoogwaardige groenstructuur duurzaam te ontwikkelen en deze veilig te stellen binnen de stedelijke context. Om dit te bereiken wil het gemeentebestuur de Tilburgers letterlijk en figuurlijk dichter bij groen brengen. Op hoofdlijnen betekent dit:

1. Inzet op buitenstedelijke groengebieden en het groene netwerk;

2. het tot zijn recht laten komen van de verschillende karakters van het groen (klassiek\-, recreatief\- en natuurlijk groen);

3. het versterken en behouden van het natuurlijk groen.

In 2012 is het bijbehorende Uitvoeringsprogramma Groen en Biodiversiteit vastgesteld.

4\.4\.3 Nota biodiversiteit

Biodiversiteit omvat de totale verscheidenheid van alle levende planten en dieren op aarde. De biodiversiteit neemt wereldwijd af. Het doel van de nota is de biodiversiteit in de gemeente Tilburg te verhogen en beter te beschermen.

De visie is gericht op twee niveaus. Het eerste niveau is de flora en fauna, het tweede niveau is gericht op de

mensen. Voor de flora en fauna wordt ingestoken op drie strategieÃ«n, namelijk vergroten, verbinden en versterken. Voor de realisatie van duurzame habitatnetwerken zal vaak gekozen worden voor een combinatie van deze strategieÃ«n. In de eerste plaats is dat het vergroten van leefgebieden. In de tweede plaats kan een duurzaam netwerk ontstaan door gelijksoortige leefgebieden met elkaar te verbinden. Tenslotte kan ingezet worden op het verbeteren van de kwaliteit van leefgebieden.

Voor de mensen is natuurbeleving vooral ook van belang in de stad. Door middel van de groene lijnen en de groene gebieden in de stad, kunnen we dicht bij huis ook genieten van de natuur. Als de groene lijnen en groene gebieden helemaal op orde zijn kunnen de planten en dieren tot in de tuin of op het balkon waargenomen worden.

In de nota worden vijf verschillende landschapstypen onderscheiden (agrarisch landschap, beekdallandschap, heide\- en boslandschap, landgoederenzone en stedelijk gebied). Per landschapstype wordt een algemene beschrijving gegeven met bijbehorende doelstellingen, maatregelen en knelpunten.

*Doelstellingen nota biodiversiteit*

* De achteruitgang van de biodiversiteit stoppen vanaf 2010, voor het buitengebied Ã©n het bebouwde gebied: in het voorjaar van 2010 is met een nulmeting bepaald aan de hand van de flora en faunagegevens die voor handen zijn. Hierna kan jaarlijks de verandering in de biodiversiteit worden bijgehouden.

* Biodiversiteit 'tot aan de voordeur': biodiversiteit verhogen in het openbaar gebied waardoor het letterlijk tot aan de voordeur/ de voortuin van de bewoners van Tilburg komt.

* In 2020 zijn 50% van alle aangeplante bomen en struiken binnen de bebouwde kom ten gunste van de biodiversiteit: zo veel mogelijk gebruik maken van autochtoon plantmateriaal met een aanvulling van soorten die een bijdrage leveren aan biodiversiteit door middel van bv. nestgelegenheid, voedsel en/of schuilgelegenheid.

4\.4\.4 Nota Ruimte voor Buitenspelen

Naar aanleiding van de ambities uit de Kadernota Jeugd en de behoefte aan algemene voorwaarden ten aanzien van richtlijnen voor de aanleg van speelplekken is de nota Ruimte voor Buitenspelen (2003\) opgesteld. Doel van de nota is dat de jeugd als volwaardige medegebruikers van de openbare ruimte wordt geaccepteerd. Spelen is noodzakelijk voor de ontwikkeling van een kind. De nota geeft o.a. een analyse van de formele speelruimte in Tilburg weer. Algemene voorwaarden ten aanzien van speelruimte (veiligheid, bereikbaarheid, spreiding, ruimtegebruik, inrichting) en programmering van de spelenplannen en inrichtingseisen van speelruimte komen aan de orde. Een minimumnorm voor formele speelruimte wordt gesteld om voldoende speelruimte te kunnen garanderen. Hierbij wordt een onderscheid gemaakt tussen transformatiegebieden (\> 50 woningen), nieuwbouw en bestaande bouw.

*Transformatiegebieden*

Er worden twee stappen doorlopen:

1. per hectare uitgegeven gebied wordt 300m2 van de ruimte gereserveerd voor formele speelruimte;

2. de huidige grondoppervlakte aan formele speelruimte per kind bedraagt voor Tilburg 7,2m2. Naar aanleiding van het aantal kinderen woonachtig in het transformatiegebied wordt bepaald hoeveel formele speelruimte er in een wijk/buurt gerealiseerd dient te zijn.

*Nieuwbouw*

Bij nieuwbouwgebieden wordt uitgegaan van stap 1\. De inrichting van de formele speelplekken wordt gedaan aan de hand van de actieradius voor speelplekken. In de toekomst zal dit wordt gedaan naar aanleiding van gegevens vanuit het woningbouwprogramma waarmee een schatting gemaakt zal kunnen worden van het aantal kinderen dat in de nieuwbouwwijk komt te wonen (dit wordt in het kader van de uitvoering van de nota Ruimte voor Buitenspelen uitgewerkt).

*Bestaande stad*

Voor de bestaande stad wordt uitgegaan van een standstill\-situatie. Dit betekent dat het bestaande oppervlak voor buitenspelen niet (verder) mag afnemen.

Bij nieuwe stedenbouwkundige plannen dient reeds bij de nota van uitgangspunten (programma van eisen) de speelruimtenormering \- zoals hierboven beschreven \- te worden meegenomen. Dit geldt zowel voor gemeentelijke als particuliere plannen. Op deze manier worden formele speelplekken al vroegtijdig in het ontwerpproces meegenomen.

4\.4\.5 Maatregelen in het bestemmingsplan

*Buitenspelen*

In het voorliggende plan zal een deel van de groenstrook aan de westzijde van het plangebied, langs de

Madeliefstraat, worden ingericht als speelvoorziening. De ontwikkelaar zal dit doen in overleg met de buurtbewoners.

*Bomen*

De bomen in het plangebied zijn geÃ¯nventariseerd. De bomen zijn niet aangemerkt als potentieel waardevol, maar worden wel zo veel als mogelijk behouden. De boomgroepen aan de westzijde van het oude schoolterrein en de centraal gelegen bomen op het nieuw aan te leggen parkeerpleintje blijven behouden. Om dit te waarborgen mogen er op de groenstrook langs de Madeliefstraat in ieder geval geen parkeer\- en stallingsvoorzieningen worden aangelegd en zijn er drie beeldbepalende bomen weergegeven op de verbeelding. Deze bomen moeten behouden blijven en worden in het bestemmingsplan beschermd tegen werken of werkzaamheden die de boom kunnen beschadigen.

4\.5 Verkeer en parkeren

4\.5\.1 Tilburgs Verkeers\- en Vervoersplan (Mobiliteit in Balans)

Leefbaarheid en bereikbaarheid staan voorop in het Tilburgs Verkeers\- en Vervoersplan (TVVP). Om zich verder te kunnen ontwikkelen moet de stad goed bereikbaar zijn per auto, fiets en openbaar vervoer. De planhorizon van het TVVP is 2015\. De kern van de visie is dat de gemeente Tilburg als volgt wil omgaan met de mobiliteit:

*Algemeen*

De gemeente accepteert een groei van verkeer. Echter, de groei mag zich niet overal in dezelfde mate voordoen: groei van het autoverkeer wordt alleen geaccommodeerd op het hoofdnet, waar de verkeersfunctie voorop staat. In de tussenliggende verblijfsgebieden is wonen, werken en winkelen het belangrijkst en moet het verkeer zich daaraan aanpassen. Het gebruik van fiets en openbaar vervoer wordt blijvend gestimuleerd. Tevens dient er meer samenhang te komen tussen de verschillende vervoerswijzen.

Alle vervoerwijzen moeten een rol kunnen spelen om de groei van de mobiliteit op te vangen. In de stad moeten openbaar vervoer en fiets een belangrijke rol spelen. Deze rol spelen zij ook als schakel in een vervoersketen. Voorwaarde voor succesvol ketenvervoer is een goede samenhang tussen deze vervoerwijzen. De gemeente heeft voor de verschillende vervoerwijzen hoofdnetten vastgesteld, waar een verdere groei van verkeer kan worden opgevangen (hoofdnet auto, hoofdnet openbaar vervoer, hoofdnet fiets, hoofdnet goederenvervoer). Op deze hoofdnetten wordt een goede doorstroming bevorderd. Tevens stelt de gemeente een basisprioriteit vast voor situaties waar de hoofdnetten elkaar kruisen. Voor deze hoofdnetten blijven duidelijke kaders gelden vanuit leefbaarheid en veiligheid.

*Autoverkeer*

Bij de vormgeving van het hoofdnet autoverkeer is het principe 'van binnen naar buiten' leidend. Daarbij worden in de stad drie verkeersringen onderscheiden: de Cityring om de binnenstad, de ringbanen en tangenten/rijkswegen. Verkeer dat niet thuishoort op (delen van) een ring wordt gestuurd naar een ring van hogere orde.

Voor de ringbanen wordt een studie naar een aangepaste regelstrategie (herwaardering) uitgevoerd. Deze studie naar een betere benutting moet leiden tot uitvoering van maatregelen die de doorstroming op de ringbanen en invalswegen verbetert. Sinds 2010 wordt dynamisch verkeersmanagemental ingezet om de doorstroming te optimaliseren.

*Parkeren*

Bij vestiging van nieuwe functies en intensivering van bestaande functies worden de parkeernormen en bijbehorend processchema gehanteerd zoals omschreven in de notitie Parkeernormen Tilburg 2011, vastgesteld juni 2012\.

*Goederenvervoer*

Tot 2015 groeit het goederenvervoer sterk. Tilburg heeft de ambitie om de regionale functie in overslag en logistiek verder uit te bouwen. Hierbij wordt ernaar gestreefd dat het goederenvervoer het stedelijk wegennet zo beperkt mogelijk belast. De tangenten zullen zo aantrekkelijk moeten zijn ten opzichte van de ringbanen dat het goederenvervoer vanzelf voor deze route kiest. Goederenvervoer over de weg met een herkomst of bestemming in de regio Tilburg moet waar mogelijk worden afgewikkeld om de stad Tilburg heen. De huidige overslagvoorzieningen zijn gevestigd op bedrijventerrein Loven. Daarnaast maakt een aantal bedrijven gelegen aan het Wilhelminakanaal rechtstreeks gebruik van vervoer over water. Tilburg streeft ernaar om de beschikbare multimodale voorzieningen te behouden en bij toenemende vraag verder uit te bouwen. De gemeente ontwikkelt hiertoe een hoofdnet goederenvervoer waarmee een goede uitwisseling tussen vervoerwijzen mogelijk wordt.

*Mobiliteitsmanagement*

Om de automobiliteit te beperken probeert de gemeente Tilburg de vraag te beÃ¯nvloeden. Hierbij moet gedacht worden aan het verbeteren van het openbaar vervoer en fietsvoorzieningen en het vergroten van overstapmogelijkheden tussen vervoerwijzen. Daarnaast wordt aan vraagbeÃ¯nvloeding gedaan door het autoverkeer te reguleren via het doorrekenen van kosten of het opleggen van restricties (bijv. parkeerbeleid). Naast de inzet van de gemeente kunnen vooral bedrijven het nodige doen om de vervoerwijzekeuze voor hun medewerkers en/of bezoekers te beÃ¯nvloeden. Dit begint al bij de locatiekeuze van een bedrijf. De gemeente stimuleert de aandacht voor vervoermanagement. Via de wet worden eisen gesteld aan milieuprestaties door bedrijven, onder meer op het vlak van vervoer. De gemeente handhaaft door te controleren op de gestelde eisen. De gemeente stimuleert, faciliteert en handhaaft de uitvoering van vervoermanagement ten aanzien van bedrijven met een grote vervoersstroom, bedrijven in de oude stad (binnen\- en aan de ringbanen) en bedrijven op nieuwe bedrijventerreinen.

4\.5\.2 Analyse plangebied

Het plan heeft een parkeerbehoefte van maximaal 38 plaatsen.Â Hiervan zijn circa 6 parkeerplaatsen bestemd voor bezoekersparkeren. Het plan gaat uit van een totaal van 30 nieuwe parkeerplaatsen:

* 7 parkeerplaatsen op het nieuw aan te leggen parkeerpleintje, bereikbaar vanaf de Klaproosstraat;

* 2 parkeerplaatsen op eigen terrein naast de woningen;

* 8 langsparkeerplaatsen aan de Klaproosstraat;

* 7 parkeerplaatsen aan de Madeliefstraat;

* 6 parkeerplaatsen bereikbaar vanaf de Kerkstraat.

Het parkeerterrein aan de Kerkstraat biedt voldoende parkeercapaciteit om het parkeertekort van 8 parkeerplaatsen op te vangen. Dit blijkt uit een parkeeronderzoek uitgevoerd in oktober/november 2016\.

Hoofdstuk 5 Milieuaspecten

Dit hoofdstuk geeft weer hoe milieuaspecten een rol hebben gespeeld bij het opstellen van het voorliggende bestemmingsplan.

5\.1 Milieuhinder bedrijven

Bij het beoordelen van (binnen het plangebied of elders gelegen) de bedrijven welke invloed hebben op het plangebied, is gebruik gemaakt de VNG\-brochure Bedrijven en Milieuzonering. De VNG brochure is een richtlijn en vormt geen wettelijk kader. Er is voor deze richtlijn gekozen omdat er verder geen goede andere richtlijnen of kaders voorhanden zijn om milieuzonering goed in ruimtelijke plannen af te wegen. In de VNG\-uitgave staan richtafstanden voor geur, stof, geluid en gevaar die gebaseerd zijn op een âgemiddeldâ modern bedrijf. Deze richtafstanden gelden vanaf de perceelsgrens (of de opslagvoorziening of installatie) tot aan de gevel van woningen in een Â´rustige woonwijkÂ´. Indien het bedrijf afwijkt door grootte, technische voorzieningen et cetera is het mogelijk om gemotiveerd af te wijken van de (indicatieve) afstanden.

In de omgeving van het plan zijn diverse functies zoals Wonen, Gemengd\-Dorps en Maatschappelijk aanwezig. Binnen de laatste twee bestemmingen zijn milieubelastende functies aanwezig die van invloed kunnen zijn op de nieuw te bouwen woningen.

Voor de bestemming Maatschappelijk grenzend aan het planperceel geldt dat er op dit moment een bestemmingsplanprocedure wordt doorlopen om woningen te kunnen bouwen. Hiermee zijn de milieubelastende activiteiten op dat perceel niet meer mogelijk.

Ten zuiden van het plan ligt de bestemming Gemengd\-Dorps. Binnen deze bestemming zijn diverse functies mogelijk die op dit moment al te zwaar zijn met het oog op de omliggende woningen. De richtafstanden van deze functies liggen over de nieuwe woningen. Omdat binnen de bestemming Gemengd Dorp ook woningen mogelijk zijn kunnen niet meer alle functies gerealiseerd worden. De verwachting is dat het moederplan binnen 3 jaar geactualiseerd zal worden. Op basis van de huidige inzichten wordt de bestemming Gemengd Dorps in de nieuwe plannen al anders gedefinieerd dan in het vigerend plan. Bij de actualisatie zal deze bestemming dan ook aangepast worden waarbinnen het huidige gebruik mogelijk blijft en zodat er ook voor de toekomst een goed woon\- en leefklimaat gegarandeerd kan worden.

5\.2 Externe veiligheid

5\.2\.1 Inleiding

Externe veiligheid beschrijft de risico's die kunnen ontstaan als gevolg van opslag of handelingen met gevaarlijke stoffen. Dit heeft betrekking op inrichtingen (bedrijven), transportroutes en buisleidingen. Omdat de gevolgen bij een calamiteit groot kunnen zijn, is in wetgeving bepaald wanneer risico's verantwoord moeten worden. Deze zogenoemde verantwoordingsplicht betekent dat in ruimtelijke procedure de keuzes moeten worden onderbouwd Ã©n verantwoord door het bevoegd gezag. Hierbij geeft het bevoegd gezag aan in te stemmen met de risico's en de betreffende situatie aanvaardbaar te vinden. De volgende besluiten zijn van belang bij ruimtelijke procedures:

* Besluit externe veiligheid inrichtingen (Bevi) van 2004 (sindsdien enkele keren aangepast);

* Besluit externe veiligheid transportroutes (Bevt) van 1 april 2015;

* Besluit externe veiligheid buisleidingen (Bevb) van 1 januari 2011\.

Daarnaast heeft de gemeente Tilburg een beleidsvisie externe veiligheid vastgesteld met de titel "Veilig en verantwoord ontwikkelen".

5\.2\.2 Verantwoordingsplicht

Bij het opstellen van een bestemmingsplan moet worden beschreven of een ontwikkeling ligt in het invloedsgebied van een risicobron. Per risicobron (transportas, buisleiding of inrichting) is in een besluit vastgelegd wanneer de verantwoordingsplicht moet worden ingevuld en is de inhoud van de verantwoording bepaald.

In Bijlage 1 Inventarisatie van risicobronnen en verantwoording zijn de risicobronnen die relevant zijn (binnen het invloedsgebied liggen) geÃ¯nventariseerd. Uit de inventarisatie blijkt dat het plangebied ligt in het invloedsgebied van de spoortrajecten Tilburg \- Vught, Tilburg \- Boxtel en Breda \- Tilburg en de Rijkswegen A65/N65 en de A58\. De verantwoordingsplicht is hiervoor ingevuld en opgenomen in voornoemde bijlage.

5\.2\.3 Beleidsvisie externe veiligheid

In de beleidsvisie externe veiligheid wordt het plangebied aangemerkt als luw gebied. Binnen een luw gebied gelden de volgende voorwaarden:

* Kwetsbare objecten zijn overal mogelijk;

* Geschikt voor bijzonder kwetsbare functies/objecten;

* Bestaande risicovolle inrichtingen en kwetsbare objecten zijn onder voorwaarden mogelijk;

* Bevi\-inrichtingen zijn niet mogelijk;

* Beheersbaarheid gericht op effecten van mogelijke calamiteiten op orde.

Aan bovengenoemde randvoorwaarden wordt voldaan. De ruimtelijke ontwikkeling is niet strijdig met het gemeentelijke externe veiligheidsbeleid.

5\.2\.4 Conclusies en restrisico

Het plangebied ligt binnen het invloedsgebied van vier spoortrajecten en twee Rijkswegen waarover vervoer van gevaarlijke stoffen plaatsvindt. Personen in het plangebied worden aan externe veiligheidsrisico's blootgesteld, ook na maatregelen. Vanwege de ligging van het bestemmingsplan binnen het invloedsgebied van deze risicobronnen is de verantwoordingsplicht ingevuld (zie Bijlage 1 Inventarisatie van risicobronnen en verantwoording). De brandweer Midden\- en West\-Brabant ingestemd met het gebruik van het standaardadvies voor de verantwoording groepsrisico.

Uit het bovenstaande worden de volgende relevante conclusies getrokken:

* Er bevinden zich geen PR 10\-6\-contouren van risicobronnen binnen het plangebied;

* Aangezien het plan op \>600 meter van de onderscheiden transportroutes ligt, neemt het groepsrisico van de verschillende risicobronnen in de toekomstige situatie niet toe;

* De bereikbaarheid van het plangebied is goed;

* Goede communicatie kan een bijdrage leveren aan de zelfredzaamheid van personen. In Tilburg vindt communicatie plaats via de Risicokaart, en de risicocommunicatie\-campagne Denk Vooruit;

* Het plangebied ligt in het dekkingsgebied van de WAS\-installatie (Waarschuwings\- en alarmeringssysteem), dit biedt de mogelijkheid de bewoners tijdig te waarschuwen;

* De aanwezigen kunnen het plangebied goed ontvluchten;

* Bij een incident met een toxische wolk is binnen schuilen vaak de beste oplossing. Bij mechanische ventilatie heeft het de voorkeur dat deze in de meterkast kan worden uitgezet. Hiermee is langdurig verblijf inpandig bij een toxische wolk mogelijk;

* De brandweer voldoet aan de opkomsttijd conform het dekkings\- en spreidingsplan.

Het bevoegd gezag accepteert de externe veiligheidsrisico's en neemt de verantwoording voor het groepsrisico.

5\.3 Vuurwerk

Binnen het bestemmingsplan zijn geen bestaande verkooppunten en opslagen van consumentenvuurwerk en opslagen van professioneel vuurwerk aanwezig. Burgemeester en wethouders kunnen voor nieuw te vestigen verkoopruimten en opslagen van consumentenvuurwerk en ten behoeve van het uitbreiden, verbouwen en/of verplaatsen van bestaande (buffer)bewaarplaatsen onder voorwaarden ontheffing verlenen van het bestemmingsplan. Bij nieuwvestiging van vuurwerkverkooppunten en/of opslag van consumentenvuurwerk wordt te allen tijde als voorwaarde opgenomen dat de veiligheidscontour zoals opgenomen in het Vuurwerkbesluit op het eigen perceel gesitueerd dient te zijn tenzij de veiligheidscontour zich uitstrekt over openbaar gebied en hierbij geen sprake is van kwetsbare en/of geprojecteerde kwetsbare objecten. Op basis van de veiligheidsafstanden in het Vuurwerkbesluit (Besluit van 22 januari 2002, Staatsblad 33 (2002\), houdende nieuwe regels met betrekking tot consumenten\- en professioneel vuurwerk) is het niet mogelijk om professioneel vuurwerk op te slaan (en te bewerken) in Tilburg. Er wordt daarom geen medewerking verleend aan nieuwvestiging van vuurwerkbedrijven van professioneel vuurwerk.

5\.4 Geluid

Sinds het einde van de jaren zeventig vormt de Wet geluidhinder (Wgh) het juridische kader voor het Nederlandse geluidbeleid. De Wgh bevat een uitgebreid stelsel van bepalingen ter voorkoming en bestrijding van geluidhinder door wegverkeer, railverkeer en industriÃ«le activiteit. Het stelsel is gericht op het voorkomen van nieuwe geluidgehinderden.

5\.4\.1 Wegverkeerslawaai

Binnen het plangebied zijn geen geluidgevoelige bestemmingen gelegen die binnen de zones van wegen liggen, zoals bedoeld in hoofdstuk VI van de wet ("zones langs wegen"). De normen uit de Wet geluidhinder zijn hierdoor formeel niet van toepassing.

In de omgeving van het plangebied zijn diverse 30km/h wegen gelegen. Dit zijn de Kerkstraat, Klaproosstraat en de Madeliefstraat. De Kerkstraat heeft een verkeersintensiteit van circa 5000mvt/etmaal. Het wegverkeerslawaai van deze weg wordt richting plangebied afgeschermd door voorliggende bebouwing.

Van de Klaproosstraat en de Madeliefstraat zijn geen verkeersinsiteiten bekend. Aangenomen wordt gezien de functie (woon en buurtstraat) dat deze wegen akoestisch gezien niet relevant zijn.

De conclusie is dat er ter hoogte van het plangebied ten aanzien van wegverkeerslawaai er sprake is van een goede ruimtelijke ordening.

5\.4\.2 Railverkeerslawaai

Binnen het plangebied zijn geen geluidgevoelige bestemmingen gelegen binnen de zone van het spoortraject Tilburg\-Breda / Tilburg\-Eindhoven / Tilburg\-'s\-Hertogenbosch. De normen uit hoofdstuk VII ("zones langs spoorwegen") van de Wet geluidhinder zijn hierdoor niet van toepassing.

5\.4\.3 Industrielawaai

In het plangebied is de vestiging uitgesloten van bedrijven die vallen onder Onderdeel D van Bijlage I van het Besluit omgevingsrecht. Hoofdstuk V "Zones rond industrieterreinen" van de Wet geluidhinder is hierdoor niet van toepassing.

5\.4\.4 Luchtvaartlawaai

Als gevolg van de nabijheid van het militaire vliegveld Gilze\-Rijen gelden in delen van Tilburg geluidzones (de zogenaamde Ke\-zones). Deze zones liggen niet over het plangebied.

5\.5 Lucht

Het doel van de Wet luchtkwaliteit (opgenomen in hoofdstuk 5, titel 2 van de Wet milieubeheer) is het beschermen van mens en milieu tegen de negatieve effecten van luchtverontreiniging. Het besluit is primair gericht op het voorkomen van effecten op de gezondheid van mensen. De grenswaarden voor zwaveldioxide, stikstofdioxide en stikstofoxiden, zwevende deeltjes (PM10; fijnstof), lood, koolmonoxide en benzeen geven het kwaliteitsniveau van de buitenlucht aan dat op een gegeven tijdstip moet zijn bereikt en daar waar het juiste kwaliteitsniveau al aanwezig is, zoveel mogelijk in stand moet worden gehouden.

De bestemmingen in het plangebied zijn getoetst aan de luchtkwaliteitsnormen uit hoofdstuk 5, titel 2 van de Wet milieubeheer. Het plan voorziet in de realisatie van 19 woningen. Hierdoor kan het plan worden gekenmerkt als een "niet in betekenende mate"\-project, zoals bedoeld in het *Besluit niet in betekenende mate bijdragen (luchtkwaliteitseisen)*. Er zijn geen luchtgevoelige bestemmingen, zoals bedoeld in het *Besluit gevoelige bestemmingen (luchtkwaliteitseisen)*. Vanuit de Wet milieubeheer bestaat dan ook geen bezwaar tegen dit plan.

5\.6 Geur

5\.6\.1 IndustriÃ«le geur

In en om het plangebied is geen zware industrie toegestaan. Hier zal dus ook geen sprake zijn van industriÃ«le geurhinder.

5\.6\.2 Agrarische geur

In en om het plangebied zijn geen agrarische bedrijven toegestaan. Hier zal dus ook geen sprake zijn van agrarische geurhinder.

5\.7 Bodem

In het belang van de bescherming van het milieu zijn, ten einde de bodem te beschermen, regels gesteld in de Wet bodembescherming (Wbb). De wet is van toepassing op bestemmingsplannen die nieuwe ruimtelijke ontwikkelingen mogelijk maken zoals bijvoorbeeld stedelijke uitleggebieden, stedelijke herstructurering of herontwikkelingsopgaven, waarbij het gebruikelijk is om in de toelichting nader in te gaan op eventuele verontreinigingsituaties op basis van een uitvoerig bodemonderzoek.

5\.7\.1 Bodembeleid gemeente Tilburg: in goede aarde

In deze nota valt te lezen hoe de gemeente Tilburg te werk gaat bij bodemsanering in Tilburg. De nota is opgebouwd uit vier delen, respectievelijk de hoofdlijnen van het beleid, het gemeentelijk beleid verder uitgewerkt, het maatregelenprogramma en het meerjarenprogramma bodemsanering.

5\.7\.2 Analyse plangebied

Op basis van reeds uitgevoerde bodemonderzoeken op onverdachte terreinen is de Tilburgse bodemkwaliteitskaart vastgesteld. Op de Tilburgse bodemkwaliteitskaart worden bodemkwaliteitszones onderscheiden. Per bodemkwaliteitszone is de gemiddelde bodemkwaliteit vastgesteld.

![[image]](i_NL.IMRO.0855.BSP2016033-e001_402004.png "i_NL.IMRO.0855.BSP2016033-e001_402004.png")![[image]](i_NL.IMRO.0855.BSP2016033-e001_402005.png "i_NL.IMRO.0855.BSP2016033-e001_402005.png")

*Figuur 5 \- bodemkwaliteitszone*

Figuur 5 geeft weer dat het bestemmingsplangebied is gelegen in de bodemkwaliteitszone wonen. De functie geeft een maat aan. Afgegraven grond met klasse wonen kan alleen toegepast worden binnen andere percelen met de klasse wonen. Het geeft tevens een indicatie van de globale kwaliteit. Grond met klasse wonen wordt over het algemeen beschouwd als licht verontreinigde grond, terwijl er bijvoorbeeld bij de klasse 'industrie' matige verhoogde en hogere concentraties kunnen worden gemeten.

De locatie is op 22 juli 2016 onderzocht door Anteag Group. Uit dit verkennend bodemonderzoek is naar voren gekomen dat in noordelijke richting vanaf de Enschotsebaan tot aan de Korenbloemstraat, dwars door het terrein van Klaproosstraat 2\-2a, is ter plaatse van het speelterrein aan de zuidwestzijde

slootdemping AA085501123 gesitueerd. De verzamelde informatie geeft verder geen

aanwijzingen voor de aanwezigheid van (voormalige) bodembedreigende activiteiten op het onderzoeksterrein. Ook wordt niet verwacht dat de activiteiten op de omliggende percelen de bodemkwaliteit op het onderzoeksterrein negatief hebben beÃ¯nvloed. Op basis van het vooronderzoek is voor het overig terrein van de onderzoekslocatie de strategie voor een onverdachte niet\-lijnvormige locatie (ONV\-NL) aangehouden.

*Grond*

Slootdemping AA085501123 is zintuiglijk aangetroffen in de vorm van een donkerbruine sterk humeuse bodemlaag met sporen aan baksteen op een diepte van 1,0 tot 1,5 Ã¡ 1,7 m \-mv. ter plaatse van boringen 107 en 108\.

*Wet bodembescherming*

De sterk humeuse donkerbruine bodemlaag in de ondergrond ter plaatse van slootdemping AA085501123 bevat analytisch geen verhoogde gehalten aan de onderzochte parameters.

In de onverdachte bovengrond is maximaal een zeer licht verhoogd gehalte aan lood gemeten.

De boven\- en ondergrond bevat, na uitsplitsing, verder geen verhoogde gehalten aan de onderzochte parameters.

*Besluit bodemkwaliteit*

Op basis van de indicatieve toetsing aan het Besluit bodemkwaliteit voldoet de boven\- en ondergrond aan de bodemkwaliteitsklasse âAchtergrondwaardenâ.

*Grondwater*

In het grondwater is maximaal een licht verhoogde concentratie aan barium gemeten.

5\.7\.3 Conclusie

De onderzoeksresultaten geven geen aanleiding tot het uitvoeren van vervolgonderzoek. De gemeten concentraties vormen geen milieu hygiÃ«nische belemmering voor de voorgenomen herontwikkeling op locatie.

Aangezien sloopwerkzaamheden mogelijk tot bodemverontreiniging kunnen leiden, wordt geadviseerd om na eventuele sloopwerkzaamheden een actualiserend bodemonderzoek en verkennend asbestonderzoek uit te voeren om in het kader van de voorgenomen nieuwbouw de gebruiksmogelijkheden van het terrein te herbepalen.

5\.8 Natuur en ecologie

5\.8\.1 Wettelijke kaders

De bescherming van de natuur is in Nederland wettelijk vastgelegd in de Wet Natuurbescherming. De Wet Natuurbescherming bestaat uit een hoofdstuk "Natura 2000\-gebieden" (ter vervanging van de Natuurbeschermingswet), een hoofdstuk "soorten" (ter vervanging van de Flora\- en faunawet) en een hoofdstuk "houtopstanden" (ter vervanging van de Boswet). De Wet Natuurbescherming voorziet ten opzichte van de oude wetten in een meer directe doorvertaling en interpretatie van de Europese Vogel\- en Habitatrichtlijn en andere internationale verdragen en overeenkomsten. Daarnaast is onder de nieuwe wet het bevoegd gezag van het rijk naar de provincies verschoven.

Het hoofdstuk *Natura 2000\-gebieden* heeft betrekking op de Natura\-2000\-gebieden, die Nederland heeft aangewezen ter bescherming van natuurwaarden uit de Vogelrichtlijn en Habitatrichtlijn. Als er door projecten, plannen en activiteiten mogelijkerwijs significante effecten optreden op de natuurwaarden in deze gebieden, dienen deze vooraf in kaart gebracht en beoordeeld te worden. Projecten, plannen en activiteiten die mogelijk een negatief effect hebben op de aangewezen natuurwaarden van een Natura 2000\-gebied zijn vergunningsplichtig. Als significante effecten aan de orde zijn, wordt slechts onder zeer strikte voorwaarden een vergunning verleend.

Het hoofdstuk *Soorten* heeft betrekking op alle in Nederland in het wild voorkomende zoogdieren, vogels, reptielen en amfibieÃ«n en op een aantal vissen, ongewervelde diersoorten en vaatplanten. Voor alle plant\- en diersoorten geldt een zorgplicht. Deze zorgplicht houdt in dat de initiatiefnemer dat wat redelijkerwijs mogelijk is doet of nalaat om schade aan soorten te voorkomen of zoveel mogelijk te beperken. Voor de wettelijk beschermde soorten gelden bovenop de zorgplicht verbodsbepalingen voor schadelijke ingrepen. Voor het beoordelen van ruimtelijke ingrepen zijn de soorten in te delen in de volgende categorieÃ«n:

* Vogels met een jaarrond beschermde nestplaats\*

* Overige inheemse broedvogels

* Soorten vermeld in bijlage IV van de Habitatrichtlijn

* Nationaal beschermde soorten zonder algemene vrijstelling\*\*

* Nationaal beschermde soorten met algemene vrijstelling.

\**Deze soorten zijn benoemd in het document "Aangepaste lijst jaarrond beschermde vogelnesten ontheffing Flora\- en faunawet ruimtelijke ingreep" (Dienst Regelingen, 2009\). Hierin worden 4 categorieÃ«n vogels genoemd waarvan de nesten jaarrond beschermd zijn, en een categorie 5 waarvan de nesten onder bepaalde voorwaarden jaarrond beschermd zijn.*

\*\**De algemene vrijstellingen zijn door iedere provincie in verordeningen vastgelegd. In Noord\-Brabant zijn de vrijgestelde soorten benoemd in de Verordening natuurbescherming Noord\-Brabant.*

Voor vogelsoorten met jaarrond beschermde nestplaats en soorten van bijlage IV van de Habitatrichtlijn geldt het strengste beschermingsregime. Het is verboden dieren van deze soorten te doden, te vangen, opzettelijk te verstoren en tevens om rust\- en voortplantingsplaatsen te beschadigen of vernielen. Voor planten geldt een verbod op plukken, ontwortelen en vernielen. Ontheffing van deze verboden is slechts mogelijk voor een beperkt aantal in de wet genoemde belangen, en mits er geen andere bevredigende oplossing bestaat en de gunstige staat van instandhouding gewaarborgd blijft. Om de gunstige staat van instandhouding te waarborgen is het bovendien in de meeste gevallen nodig om mitigerende en/of compenserende maatregelen te nemen. Voor vogels zonder jaarrond beschermde nestplaatsen gelden deze voorwaarden ook. Voor deze soorten kan overtreding van de verbodsbepalingen echter worden voorkomen door werkzaamheden uit te voeren buiten de broed\- en nestperiode.

Voor nationaal beschermde diersoorten is het verboden om deze opzettelijk te doden of te vangen en om rust\- en voortplantingsplaatsen te beschadigen of vernielen. Voor nationaal beschermde plantensoorten is het verboden om deze opzettelijk te plukken, ontwortelen of vernielen. De provincie kan ontheffing van de verboden verlenen voor ruimtelijke ontwikkelingen, mits er geen andere bevredigende oplossing bestaat en de gunstige staat van instandhouding gewaarborgd blijft. Er geldt een vrijstelling van de verbodsbepalingen indien wordt gewerkt conform een goedgekeurde gedragscode.

Naast dit wettelijk kader vindt beleidsmatige bescherming van natuurwaarden plaats in het Nationaal Natuurnetwerk (voorheen bekend als ecologische hoofdstructuur \- EHS), die is geÃ¯ntroduceerd in het âNatuurbeleidsplanâ (1990\) van het Rijk en op provinciaal niveau is vastgelegd. De provinciale groenstructuur bestaande uit het Natuurnetwerk Brabant (NNB) en Groenblauwe Mantel is ruimtelijk vastgelegd in de *Verordening ruimte 2014*. Het Natuurnetwerk Brabant is een robuust netwerk van natuurgebieden en tussenliggende verbindingszones. Dit netwerk bestaat uit bestaande natuurgebieden, nieuw aan te leggen natuur en verbindingszones tussen de gebieden. Het beleid binnen het Natuurnetwerk Brabant is gericht op behoud en ontwikkeling van natuur\- en landschapswaarden via een "nee\-tenzijbenadering". De feitelijke beleidsmatige gebiedsbescherming vindt plaats via de uitwerking van het provinciaal beleid in de gemeentelijke bestemmingsplannen. De groenblauwe mantel vormt het gebied tussen het kerngebied groenblauw en het agrarisch gebied, alsook het stedelijk gebied. De groenblauwe mantel bestaat overwegend uit multifunctioneel landelijk gebied met grondgebonden landbouw. Het beleid binnen de groenblauwe mantel is gericht op het behoud en vooral de ontwikkeling van natuur, watersysteem en landschap. De groenblauwe mantel geeft ook ruimte voor de ontwikkeling van gebruiksfuncties, zoals landbouw en recreatie, mits deze bijdragen aan de kwaliteiten van natuur, water en landschap: de âja\-mitsbenaderingâ. De groenblauwe mantel biedt echter geen ruimte voor stedelijke ontwikkeling of de ontwikkeling van nieuwe (kapitaal)intensieve vormen van recreatie en landbouw.

5\.8\.2 Analyse plangebied

*Natura 2000\-gebieden*

Het plangebied ligt op ruime afstand van wettelijk beschermde natuurgebieden. Het dichtstbijzijnde Natura 2000\-gebied betreft Kampina \& Oisterwijkse Vennen op 2,3 km afstand. Gezien deze afstand en de zeer beperkte externe invloed van de geplande ontwikkeling kunnen negatieve effecten op dit Natura 2000\-gebied op voorhand redelijkerwijs worden uitgesloten.

*Natuurbescherming in Verordening Ruimte 2014*

Het plangebied ligt buiten het Natuurnetwerk Brabant (voorheen Ecologische Hoofdstructuur) en de Groenblauwe Mantel, zoals begrensd op de kaarten van de Verordening Ruimte. De dichtstbijzijnde gebieden die tot het Natuurnetwerk Brabant behoren, liggen ten westen van Berkel\-Enschot op circa 1,2 km van het plangebied. Externe effecten op het Natuurnetwerk Brabant, zoals benoemd in artikel 5\.1 lid 6 van de Verordening Ruimte, zijn gezien deze afstand en de zeer beperkte externe invloed van de geplande ontwikkeling redelijkerwijs uit te sluiten.

*Soortenbescherming*

Voor een beoordeling van effecten op beschermde soorten heeft Adviesbureau Cools in november 2016 een quickscan uitgevoerd naar beschermde natuurwaarden binnen het plangebied. Dit rapport is in de bijlage opgenomen. Op basis van het onderzoek zijn de volgende punten vastgesteld:

* De gebouwen in het plangebied zijn ongeschikt voor broedende of territoriale huismussen en/of gierzwaluwen;

* De klaslokalen, zolders en andere gebruiksruimten, alsook de spouwen en de ruimten tussen het dakbeschot van het schoolgebouw zijn niet geschikt of worden momenteel dan wel recentelijk niet gebruikt als verblijfplaats door vleermuizen;

* De bijgebouwen en gymzaal zijn ongeschikt als verblijfplaatsen voor vleermuizen;

* Er zijn geen geschikte holten voor vleermuizen aanwezig in de bomen;

* Een vaste vliegroute van vleermuizen is zeer waarschijnlijk niet aanwezig in het plangebied;

* Het plangebied is geen essentieel foerageergebied voor een lokale populatie huismussen;

* Om te voorkomen dat zich in het voorjaar broedvogel s kunnen vestigen in de struiken en hagen wordt aanbevolen om een eventuele verwijdering uiterlijk voor half februari uit te voeren;

* Indien dit mogelijk is heeft het de voorkeur om de groeiplaatsen van de brede wespenorchis binnen het plangebied niet te vernietigen. Als dit niet mogelijk is dan dient men vÃ³Ã³r de geplande graafwerkzaamheden de wespenorchissen te verplaatsen naar een nabij gelegen geschikte groeiplaats. Voor vernietiging of verplaatsing is geen ontheffing noodzakelijk, echter men moet zich wel houden aan de wettelijke zorgplicht.

5\.8\.3 Conclusie

Vanuit de wettelijke gebiedsbescherming zijn geen beperkingen of voorwaarden aan het plan verbonden. Ook vanuit de natuurbeschermingsregels uit de Verordening Ruimte (Natuurnetwerk Brabant en Groenblauwe Mantel) zijn geen beperkingen of voorwaarden aan het plan verbonden.

Het bestemmingsplan kan in overeenstemming met de wettelijke soortenbescherming worden uitgevoerd, mits de volgende voorwaarden in acht worden genomen:

* Verwijderen van struiken en hagen buiten de broedperiode, aanbevolen wordt om dit vÃ³Ã³r half februari te doen;

* Behouden of verplaatsen van brede wespenorchis naar een andere geschikte groeiplaats;

* Behouden van de bomen in het plangebied volgens de gemaakte afspraken en deze tijdens de bouw voldoende beschermen.

Hoofdstuk 6 Wateraspecten

6\.1 Bestaand watersysteem

*Afvalwater en hemelwater*

Het afvalwater en het regenwater worden gecombineerd ingezameld en getransporteerd tot de zuiveringsinstallatie Tilburg. Bij hevige neerslag treden de riooloverstorten in werking; het met regenwater verdund afvalwater wordt geloosd op het oppervlaktewater.

*Grondwater en bodem*

De gemiddeld hoogste grondwaterstand ligt lokaal op NAP \+11,25m. het maaiveld ligt op ca NAP \+12,0m

De bodem is opgebouwd uit zwakzandige leemlenzen dikker dan 1 meter.

Het Tilburgs stedelijke watersysteem is omschreven in het verbreed gemeentelijk rioleringsplan 2016\-2019\. De gebiedskenmerken van dit plangebied zijn de in de bestaande situatie in tabel 1 weergegeven.

| Kenmerk | In plangebied |

| --- | --- |

| Stroomgebied | Voorste Stroom |

| Waterbeheerders | Stedelijk watersysteem: gemeente Tilburg Zuivering afvalwater: waterschap De Dommel Oppervlaktewater: waterschap De Dommel |

| Bruto oppervlakte | 5\.050mÂ² |

| Terreinhoogte | NAP \+12,0m |

| Gemiddeld hoogste grondwaterstand (GHG) | NAP \+11,25m |

| Ontwateringdiepte | 0,8m |

| Bodem | Zwakzandige leemlenzen dikker dan 1m |

| Riolering | gemengd stelsel |

| Afkoppelgebied | Niet van toepassing |

| Oppervlaktewater | \- |

| Keur beschermde gebieden | Niet relevant |

*Tabel 1 \- gebiedskenmerken*

De referentiesituatie wat de afvoerende oppervlakten betreft is de bestaande situatie. In tabel 2 zijn de bestaande afvoeroppervlakten weergegeven.

| Oppervlakten \* | Niet\-afvoerende oppervlakte (mÂ²) | Afvoerende oppervlakte (mÂ²) | Totaal  (mÂ²) |

| --- | --- | --- | --- |

| Dak | 0 | 1\.900 | 1\.900 |

| Verharding particulier | 0 | 2\.650 | 2\.650 |

| Openbare ruimte | 0 | 0 | 0 |

| Open water(berging) | 0 | 0 | 0 |

| Groen | 500 | 0 | 500 |

| Totaal (mÂ²) | 500 | 4\.550 | 5\.050 |

*Tabel 2 \- Afvoerende oppervlakten in de bestaande referentiesituatie. Bron: gbk\-T en luchtfoto*

6\.2 Beleidskader

Het waterschap De Dommel heeft het Waterbeheerplan 'Waardevol Water' 2016 \- 2021 vastgesteld. Tevens is het Provinciale Milieu en Waterplan 2016 \- 2021 door de provincie Noord Brabant vastgesteld. Beide plannen lopen parallel met de 2e termijn van de Kaderrichtlijn Water. Het Waterbeheerplan is opgesteld vanuit de insteek van het waterschap : samen met gebruikers en (maatschappelijke) organisaties meer waarde geven aan water. Dit doet het waterschap vanuit vier uitgangspunten: 1\) beekdalbenadering; 2\) gebruiker centraal; 3\) samen sterker; 4\) gezonde toekomst. Naast dit beheerplan beschikt het waterschap over verschillende beleidsregels en van de Keur waterschap De Dommel (datum intrede 1 maart 2015\), die van belang is voor eventuele ontwikkelingen.

Het waterbeleid van de gemeente Tilburg in het vGRP 2016\-2020, vastgesteld november 2016\. Bij de totstandkoming van dit beleid zijn de waterbeheerders nauw betrokken. De Omgevingsvisie 2040 is in september 2015 vastgesteld. Daarin zijn alle uitgangspunten en opgaves voor de komende decennia vastgelegd. Daarin wordt de vastgestelde visie verder afgewikkeld. In het vGRP is verder invulling aan het lange termijn beleid dat gestart is met het Waterplan (1997\), het Waterstructuurplan (2002\), Structuurvisie Water en Riolering 2010\-2015 en voorgaande Gemeentelijk Rioleringsplannen.

6\.3 Duurzaam watersysteem

*Grondwater*

De eigenaar van de grond bepaalt de hoogten van het terrein / vloerpeilen binnen de perceelgrenzen. Deze terreinhoogten moeten afgewogen en gekozen worden aan de hand van de volgende factoren:

* Voldoende ontwateringdiepte;

* De water\- en vochtigheid van alle ondergrondse bouwdelen dient te allen tijde voldoende voor de nieuwe functie van de ruimte;

* De vuil\- en regenwaterafvoer moet mogelijk zijn via de aangeboden lozingspunten;

* Aansluiten op de bestaande aangrenzende percelen en op de (toekomstige) terreinhoogte van de openbare ruimte ter plaatse van de grens (T\-hoogte);

* Geen afvloeiend regenwater afwentelen buiten de (toekomstige) percelen;

* Afdoende bescherming tegen overstroming bij extreem neerslag.

De gemeente bepaalt de hoogte van de (toekomstige) openbare ruimte. Daarbij zijn verschillende factoren van belang, waaronder de ontwateringdiepte. In de bestaande situatie is de ontwateringdiepte voldoende voor de nieuwe functies. Hierom worden geen preventieve maatregelen vastgesteld om grondwater\- of vochtoverlast te voorkomen. Om de aansluiting op nabije terreinhoogten optimaal te houden wordt de bestaande terreinhoogte ter plaatse van de perceelgrens (T\-hoogte) gehandhaafd.

*Hemelwater*

Het plangebied is bij de referentiesituatie grotendeels verhard en wordt afgewaterd door middel van de bestaande gemengde riolering. De afvoerende oppervlakten in de nieuwe situatie zijn bepaald op basis van de verbeelding en bijhorende regels en aannames voor oppervlakten waarvan een variabele oppervlakte afgewaterd kan worden. In tabel 3 zijn deze oppervlakten weergegeven. De afvoerende oppervlakte neemt af ten opzichte van de bestaande / referentie situatie met 284 mÂ².

| Oppervlakten | Niet\-afvoerende oppervlakte (mÂ²) | Afvoerende oppervlakte (mÂ²) | Totaal  (mÂ²) |

| --- | --- | --- | --- |

| Dak | 0 | 1\.190 | 1\.190 |

| Verharding particulier | 0 | 1\.900 | 1\.900 |

| Openbare ruimte verhard (verkeer\-verblijf) | 0 | 1\.176 | 1\.176 |

| Open water(berging) | 0 | 0 | 0 |

| Groen | 784 |  | 784 |

| Totaal (mÂ²) | 784 | 4\.266 | 5\.050 |

*Tabel 3 \- Afvoerende oppervlakten in de plansituatie*

Het toepassen van uitloggende bouwmaterialen is uitgesloten om verontreiniging van bodem\- en oppervlaktewater te voorkomen, als het regenwater valt op de afvoerende oppervlakten van daken en verharding en verder afstroomt.

Naast *vasthouden* van het gebiedseigen water is het *bergen* (inzamelen) van regenwater uitgewerkt in de Tilburgse aanpak. De impact van deze ontwikkeling op het watersysteem is niet significant: de toename van afvoerende oppervlakte is minder dan 2\.000mÂ². Daarom wordt er geen bijzondere compensatiemaatregelen / (bergings)eisen vastgesteld voor deze ontwikkeling. De vuil\- en regenwaterafvoer kan direct aansluiten op het bestaande watersysteem. Als de vuil\- en waterafvoer van het plangebied in een later stadium ontvlecht wordt, dan is het beter als het vuil\- en regenwater binnen het plangebied ook inpandig gescheiden worden. Tot dat moment worden beide afvoerstromen bij de perceelgrens gecombineerd en via de gemengde riolering verder verwerkt.

Bij extreme neerslag is het bestaande watersysteem ontoereikend: als de afvoer\- en bergingscapaciteit volledig benut zijn, stijgen de waterniveaus tot het maaiveld. Als eerst overstromen de laag gelegen delen. In eerste instantie wordt het regenwater in de openbare ruimte opgevangen (berging op straat). Hiervoor is het van belang dat de (toekomstige) openbare ruimte lager ligt dan de aangrenzende percelen. Afhankelijk van diverse factoren, zoals de locatie ten opzichte van het afvoersysteem, de maaiveldverloop, enz. kan deze overstroming hinder en zelfs schade veroorzaken. Uit de verkenning met berekeningen met de risico op wateroverlast (WOLK ) kan men concluderen dat het plangebied bij extreme neerslag het risico op wateroverlast beperkt is. Om wateroverlast te voorkomen adviseert de gemeente de initiatiefnemer om de vloerpeilen bij bebouwing minimaal 15 cm (standaard) hoger dan de openbare ruimte ter plaatse van de perceelgrens (T\-hoogte) te kiezen, om de kans op onacceptabele schade zo veel mogelijk te verkleinen bij extreme neerslag.

6\.4 Watertoets

De impact van dit plangebied op het watersysteem is beperkt. De aanpak volgt het maatwerk dat de gemeente heeft vastgesteld in het verbreed gemeentelijke rioleringsplan 2016\-2019\. Het bij het proces van de watertoets bijhorende wateroverleg wordt daarom maximaal verkort gevolgd. De opzet van het watersysteem is omschreven in deze waterparagraaf en direct verwerkt in het ontwerpbestemmingsplan. Het waterschap heeft dan ook geen voorlopig wateradvies verstrekt. Het advies van het waterschap in het kader van de watertoets, wordt dan ook (direct) verstrekt bij de terinzagelegging.

Hoofdstuk 7 Opzet planregels

7\.1 Inleiding

De indeling en inhoud van de regels bij dit bestemmingsplan zijn gebaseerd op de Tilburgse bestemmingsplansystematiek, die primair ten behoeve van het actualiseren van bestemmingsplannen (een autonoom proces waarbij uit de aard der zaak de nadruk ligt op beheer) door de afdeling Ruimte van de gemeente Tilburg is opgesteld. De plansystematiek is vastgesteld door het gemeentebestuur en wordt doorlopend aan veranderende regelgeving en beleidsinzichten aangepast. De plansystematiek is gebaseerd op en sluit aan bij SVBP2012 (Standaard Vergelijkbare Bestemmingsplannen) en IMRO2012 (Informatie Model Ruimtelijke Ordening). De systematiek is te vinden op www.tilburg.nl/ruimtelijkeplannen.

7\.2 Hoofdstuk 1 van de regels: Inleidende regels

Hoofdstuk 1 bevat de 'Inleidende regels'. Dit hoofdstuk omvat twee artikelen: een artikel met een aantal noodzakelijke begripsomschrijvingen en een artikel inzake de wijze van meten.

7\.3 Hoofdstuk 2 van de regels: Bestemmingsregels

Hoofdstuk 2 bevat de Â´BestemmingsregelsÂ´. In dit hoofdstuk komen de verschillende bestemmingen met bijbehorende bouwregels en gebruiksregels aan bod. Soms is daarnaast sprake van een omgevingsvergunningplicht voor het uitvoeren van werken, geen bouwwerken zijnde, en werkzaamheden, wijzigingsbevoegdheden e.d.

Bestemmingen

In dit bestemmingsplan zijn de volgende bestemmingen opgenomen:

* Wonen \- 1;

* Verkeer \- Verblijf;

* Groen;

* Waarde \- Archeologie.

Bouwregels

De bouwregels bevatten een uitgebreide regeling ten aanzien van het oprichten van gebouwen en overige bouwwerken in het plangebied (bouwvlak, erf, bouwhoogte, regeling bijgebouwen etc.). Er wordt hierbij een onderscheid gemaakt in bouwregels voor (hoofd)gebouwen, aan\- en uitbouwen en bijgebouwen, bouwwerken, geen gebouwen zijnde en bouwwerken van algemeen nut.

Omgevingsvergunning voor het binnenplans afwijken van de bouwregels

Vaak geeft het plan het college de bevoegdheid om afwijking van de bouwregels toe te staan.

Gebruiksregels

Bij de meeste bestemmingen worden regels omtrent het gebruik van gronden en bouwwerken gegeven, al dan niet aangevuld met een aantal afwijkingsmogelijkheden, wisselend per bestemming.

Omgevingsvergunningplicht voor het uitvoeren van werken, geen bouwwerken zijnde, en werkzaamheden

Soms is een bestemmingsartikel is aangevuld met een vergunningplicht t.a.v. bepaalde werken, geen bouwwerken zijnde (denk bijvoorbeeld aan graafwerkzaamheden).

7\.4 Hoofdstuk 3 van de regels: Algemene regels

Hoofdstuk 3 bevat de 'Algemene regels' ten aanzien van de volgende aspecten:

Anti\-dubbeltelregel

Artikel 7 bevat een algemene anti\-dubbeltelregel ter voorkoming van onbedoeld gebruik van de regels.

Algemene bouwregels

Artikel 8 bevat een aantal bouwregels die algemeen toepasbaar zijn. Het gaat hierbij om de regeling met betrekking tot ondergrondse bebouwing, de situering van de hoofdtoegang voor woningen, een regeling voor onbebouwde terreinen bij woningen en bij overige gebouwen, een regeling over de ruimte tussen gebouwen en een regeling voor het bouwen nabij op de verbeelding aangeduide bomen.

Algemene gebruiksregels

In artikel 9 staat een algemene gebruiksregel, inhoudende dat het gebruik van gronden en opstallen in overeenstemming met een functie\-aanduiding aangemerkt wordt als gebruik overeenkomstig de bestemming.

Algemene afwijkingsregels

Algemene afwijkingsbevoegdheden met betrekking tot geringe afwijkingen van de regels van het plan staan in artikel 10.

Algemene wijzigingsregels

Een algemene wijzigingsbevoegdheid staat in artikel 11.

Overige regels

Burgemeester en wethouders zijn middels artikel 13 bevoegd om een aantal algemene nadere eisen te stellen. Algemene regels over het toelaten van werken en werkzaamheden waarvoor een omgevingsvergunning vereist is, staan eveneens in dit artikel.

7\.5 Hoofdstuk 4 van de regels: Overgangs\- en slotregels

Het vierde en laatste hoofdstuk heet 'Overgangs\- en slotregels'. Hier is het overgangsrecht te vinden met betrekking tot het bouwen van bouwwerken en het gebruik van gronden en opstallen. In de slotbepaling wordt de exacte naam van het bestemmingsplan gegeven.

Hoofdstuk 8 Uitvoerbaarheid

Artikel 3\.1\.6 van het Bro verplicht de bestemmingsplanwetgever een vast te stellen bestemmingsplan te doen vergezellen door een toelichting, waarin (o.a.) zijn neergelegd de inzichten over de uitvoerbaarheid van het plan.

Bij nieuwe ontwikkelingen moet onder de Wet ruimtelijke ordening (Wro) tegelijk met het bestemmingsplan een exploitatieplan worden vastgesteld, tenzij het kostenverhaal anderszins is verzekerd, bijvoorbeeld door middel van gemeentelijke gronduitgifte of een anterieure overeenkomst. De gemeente heeft hierbij de onderzoeksverplichting om de financieel\-economische uitvoerbaarheid van het plan te toetsen. Daarnaast kan de gemeente aan de hand van de kostensoortenlijst van het Besluit ruimtelijke ordening (Bro) kosten verhalen op de ontwikkelaar.

Het bestemmingsplan wordt vastgesteld ten behoeve van een afzonderlijk particulier initiatief. Doordat de ontwikkeling op particuliere grond plaats vindt is er een anterieure overeenkomst opgesteld ter verhaling van de kosten voor de afdracht bovenwijks, PAK en kosten voor noodzakelijke aanpassing aan het openbaar gebied.

Tevens is er met de initiatiefnemer een overeenkomst tegemoetkoming in schade gesloten. In deze overeenkomst is bepaald dat schade als gevolg van dit bestemmingsplan die op grond van afdeling 6\.1 Wro voor vergoeding in aanmerking komt, zal worden vergoed door de initiatiefnemer. Om deze reden is het plan economisch uitvoerbaar.

Daarmee is het kostenverhaal alsmede de financiÃ«le uitvoerbaarheid verzekerd en is het niet nodig om een exploitatieplan vast te stellen.

Hoofdstuk 9 Burgerparticipatie en overleg

9\.1 Kennisgeving ex artikel 1\.3\.1 Bro

Artikel 1\.3\.1 van het Bro verplicht bestuursorganen, die een structuurvisie of een bestemmingsplan voorbereiden, waarbij sprake is van een ruimtelijke ontwikkeling en waarbij geen milieu\-effectrapport wordt opgesteld, kennis te geven van het voornemen te komen tot vaststelling van die structuurvisie of dat bestemmingsplan. In casu is het voornemen te komen tot vaststelling van het voorliggende bestemmingsplan Enschot 2008, 8e herziening (Klaproosstraat 2\) op 20 januari 2017 gepubliceerd in het Gemeenteblad.

9\.2 Burgerparticipatie

Op 9 november 2016 is ter uitvoering van het bepaalde in de door de raad vastgestelde Handreiking Burgerparticipatie een informatieavond gehouden in de zaal bij de Riddershoeve te Berkel\-Enschot. Tijdens deze informatieavond heeft de ontwikkelaar de bouwplannen kort gepresenteerd en was er de mogelijkheid om de artist impressions te bekijken. Tevens is de gelegenheid gegeven tot het stellen van vragen en het maken van opmerkingen.

De reacties op de plannen waren uitsluitend positief. Er zijn twee suggesties gedaan, namelijk het plaatsen van speeltoestellen in de openbare ruimten binnen het gebied en de mogelijkheid om aan het begin van de Klaproosstraat een verkeersdrempel te maken. Toegezegd is dit met de gemeente Tilburg te gaan bespreken en nader uit te werken. Voor wat betreft de speelvoorziening is met de ontwikkelaar afgesproken dat er overleg gevoerd wordt met de buurt over het plaatsen van een speeltoestel op de groenstrook gelegen aan de Madeliefstraat. De eventuele aanleg van een verkeersdrempel is niet afhankelijk van het voorliggende bestemmingsplan, maar zal binnen de gemeente Tilburg nader onderzocht worden.

9\.3 Zienswijzen

Het ontwerpbestemmingsplan Enschot 2008, 8e herziening (Klaproosstraat 2\) heeft ter inzage gelegen van maandag 27 februari tot en met maandag 10 april 2017\. Tijdens deze periode zijn er drie schriftelijke zienswijzen ingestuurd. In Bijlage 2 Nota van zienswijzen zijn de zienswijzen samengevat, is het standpunt van het gemeentebestuur uiteengezet en de conclusie aangaande de beoordeling. Het standpunt is gebaseerd op de volledige tekst van de zienswijze; er heeft een integrale beoordeling plaatsgevonden. De zienswijzen van natuurlijke personen zijn geanonimiseerd.