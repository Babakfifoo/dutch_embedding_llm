xml version\="1\.0" encoding\="UTF\-8"?

Laan 1914 \- voormalig SinaÃ¯terrein: Toelichting

direct naar inhoud van Toelichting

Laan 1914 \- voormalig SinaÃ¯terrein

====================================

Toelichting

-----------

| Plan: | Laan 1914 \- voormalig SinaÃ¯terrein |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0307\.BP00122\-0301 |

* Toelichting

* Bijlagen bij de toelichting

* Regels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Bestemmingsplan

+ 1\.3 Leeswijzer

* Hoofdstuk 2 Bestaande situatie

+ 2\.1 Inleiding

+ 2\.2 Bestaande functies

* Hoofdstuk 3 Beleidskaders

+ 3\.1 Inleiding

+ 3\.2 Ruimtelijk beleid

+ 3\.3 Conclusie

* Hoofdstuk 4 Stedenbouwkundige visie en Planbeschrijving

+ 4\.1 Inleiding

+ 4\.2 Ruimtelijke opbouw

* Hoofdstuk 5 Omgevingsaspecten

+ 5\.1 Inleiding

+ 5\.2 Water

+ 5\.3 Luchtkwaliteit

+ 5\.4 Bedrijven\- en milieuzonering

+ 5\.5 Externe veiligheid

+ 5\.6 Bodem

+ 5\.7 Geluid

+ 5\.8 Duurzaamheid

+ 5\.9 Flora en Fauna / ecologie

+ 5\.10 Archeologie

+ 5\.11 m.e.r. beoordeling

* Hoofdstuk 6 Juridische planbeschrijving

+ 6\.1 Inleiding

+ 6\.2 Dit bestemmingsplan

* Hoofdstuk 7 Uitvoerbaarheid

+ 7\.1 Inleiding

+ 7\.2 Economische uitvoerbaarheid

+ 7\.3 Maatschappelijke uitvoerbaarheid

+ 7\.4 Handhaving

### Hoofdstuk 1 Inleiding

#### 1\.1 Aanleiding

Voorliggend bestemmingsplan maakt de ontwikkeling mogelijk van het momenteel braakliggende terrein aan de Laan 1914, het terrein waar voorheen het SinaÃ¯centrum was gevestigd.

De nieuwe eigenaar/initiatiefnemer heeft een stedenbouwkundig plan laten opstellen voor de locatie. Dit plan wijkt enigszins af van het stedenbouwkundig plan dat enkele jaren geleden is opgesteld en op basis waarvan de randvoorwaarden in de wijzigingsbevoegdheid in het op dit moment geldende bestemmingsplan 'Berg\-Utrechtseweg' zijn opgenomen.

Het huidige plan beschrijft een woonlocatie voor maximaal 60 woningen, deels vrijstaande woningen en deels twee\-onder\-Ã©Ã©n\-kap woningen. De woningen staan op ruime percelen. Het westelijk deel van de locatie wordt ingericht als groengebied.

*Systematiek*

Door alle nieuwe bestemmingsplannen volgens een uniforme systematiek op te stellen binnen de kaders van het Handboek bestemmingsplannen, wordt uniformiteit in kaartbeeld en planregels bewerkstelligd, waardoor de rechtszekerheid en de praktische hanteerbaarheid van de bestemmingsplannen wordt vergroot.

Tevens wordt voldaan aan de verplichting tot digitalisering en digitaal gebruik van de bestemmingsplannen. Het bestemmingsplan is conform de IMRO\-standaard (informatie model ruimtelijke ordening) vervaardigd. Hierdoor is het bestemmingsplan eenvoudig in te brengen in het gemeentelijk (raadpleeg\-)systeem en kan het bestemmingsplan op een eenvoudige wijze worden uitgewisseld met andere overheden zoals de provincie. De nieuwe digitale systematiek heeft weliswaar gevolgen voor het vertrouwde kaartbeeld en de opbouw van de regels, maar sluit naadloos aan bij de huidige eisen die aan een bestemmingsplan worden gesteld.

#### 1\.2 Bestemmingsplan

##### 1\.2\.1 Ligging en begrenzing van het bestemmingsplan

Het plangebied ligt aan de zuidkant van Amersfoort aan de Laan 1914\. Aan de westzijde grenst de locatie aan het perceel van het Princess hotel en aan de oostzijde aan het perceel van het dierenbeschermingscentrum Amersfoort.

![afbeelding "i_NL.IMRO.0307.BP00122-0301_0001.jpg"](i_NL.IMRO.0307.BP00122-0301_0001.jpg)

*Luchtfoto met aangegeven het plangebied*

Het gebied van de Laan van 1914 en omgeving heeft een bosachtige uitstraling. In het bos ligt een aantal complexen op ruime afstand van elkaar. Het gaat hier om het verzorgingstehuis aan de Stichtse Rotonde, het Princess hotel, het dierenasiel met daar nabij gelegen het scoutinggebouw, het DHV\-complex en het Nationaal monument Kamp Amersfoort.

##### 1\.2\.2 Geldend bestemmingsplan

In het op dit moment geldende bestemmingsplan 'Berg\-Utrechtseweg' (vastgesteld 11 juni 2013, besluitnr. \#4365090\) heeft de locatie de bestemming 'Maatschappelijk \- zorginstelling'. Omdat bij het opstellen van dat bestemmingsplan al bekend was dat dit geen reÃ«le bestemming is, de bebouwing was immers al gesloopt en er waren plannen om woningbouw te realiseren, is ook een wijzigingsbevoegdheid opgenomen voor de locatie. In deze wijzigingsbevoegdheid zijn randvoorwaarden opgenomen waar een herontwikkeling van de locatie aan moet voldoen. Deze randvoorwaarden zijn gebaseerd op het stedenbouwkundig plan en het startdocument die op 12 april 2011 bij besluitnr 3687529 zijn vastgesteld door de raad.

![afbeelding "i_NL.IMRO.0307.BP00122-0301_0002.jpg"](i_NL.IMRO.0307.BP00122-0301_0002.jpg)

*Uitsnede bestemmingsplan 'Berg\-Utrechtseweg' van de Laan 1914 en het voormalig terrein SinaÃ¯centrum*

##### 1\.2\.3 Motivering voor opstellen nieuw bestemmingsplan

De huidige eigenaar van de locatie heeft een nieuw stedenbouwkundig plan laten opstellen. Dit stedenbouwkundig plan wijkt enigszins af van het stedenbouwkundig plan uit 2011, er worden bijvoorbeeld geen appartementen meer gerealiseerd. Daarnaast wijkt het op 1 punt af van de randvoorwaarden uit de wijzigingsbevoegdheid in het geldende bestemmingsplan. Dit is de randvoorwaarde over de groene zone aan de westzijde van het perceel, die een breedte zou moeten hebben van 110 meter.

De breedte van deze groene zone is in het nieuwe stedenbouwkundig plan ongeveer 70 meter (zie de afbeelding hieronder). Het plan voldoet wel aan de overige randvoorwaarden. Omdat er niet aan de randvoorwaarde van een groene zone van 110 meter kan worden voldaan, kan er geen gebruik worden gemaakt van de wijzigingsbevoegdheid in het geldende bestemmingsplan en moet er een bestemmingsplan in procedure worden gebracht om uitvoering van het stedenbouwkundig plan mogelijk te maken.

![afbeelding "i_NL.IMRO.0307.BP00122-0301_0003.jpg"](i_NL.IMRO.0307.BP00122-0301_0003.jpg)

Omdat met de afwijking van de randvoorwaarde over de groene zone de stedenbouwkundige en landschappelijke kwaliteiten van het plan in tact blijven, wordt voorgesteld om in te stemmen met het stedenbouwkundig plan en een herziening van het bestemmingsplan in procedure te brengen.

*Ook het stedenbouwkundig plan uit 2011 voldeed niet aan de randvoorwaarde*

Overigens voldeed de tekening van het stedenbouwkundig plan uit 2011 ook niet aan de voorwaarde van een groene zone van 110 meter. Op onderstaande afbeelding is te zien dat de perceelgrenzen van de woningen ook in dat plan een groene zone opleverden van ongeveer 70 meter. In de besluitvorming uit 2011 correspondeerden tekst en tekening dus niet met elkaar.

Het verschil met het huidige stedenbouwkundige plan is dat nu voorgevels grenzen aan de groene zone en in het plan uit 2011 grensden achtertuinen aan de groene zone.

![afbeelding "i_NL.IMRO.0307.BP00122-0301_0004.jpg"](i_NL.IMRO.0307.BP00122-0301_0004.jpg)

#### 1\.3 Leeswijzer

Dit bestemmingsplan bestaat uit drie delen: een verbeelding waarop de bestemmingen in het plangebied zijn aangegeven, planregels waarin de regels voor de op de verbeelding vermelde bestemmingen zijn opgenomen en een toelichting waarin de achtergronden van het bestemmingsplan zijn beschreven. De verbeelding vormt samen met de planregels het bindende deel van het bestemmingsplan.

De toelichting begint met een beschrijving van de bestaande situatie in hoofdstuk 2 waarin de huidige functies worden beschreven. In hoofdstuk 3 staan de beleidskaders van het project/bestemmingsplan en in hoofdstuk 4 staat de planbeschrijving. De uitvoeringsaspecten, met name milieubeperkingen, worden in hoofdstuk 5 uiteengezet. De juridische planopzet wordt toegelicht in hoofdstuk 6\. Tot slot behandelt hoofdstuk 7 de economische en maatschappelijke uitvoerbaarheid van dit bestemmingsplan.

### Hoofdstuk 2 Bestaande situatie

#### 2\.1 Inleiding

Dit hoofdstuk bevat een beschrijving van het plangebied, de functies, de kenmerken en de belangen die in het plangebied aanwezig zijn.

De beschrijving van omgevingsaspecten (zoals water, geluid maar ook archeologie) en de gevolgen van de gewenste ontwikkelingen voor deze aspecten, staan genoemd in hoofdstuk 5\.

#### 2\.2 Bestaande functies

Tot enkele jaren geleden was de locatie bebouwd met gebouwen van het SinaÃ¯ Centrum, een centrum voor psychiatrische zorg aan Joodse mensen die de Tweede Wereldoorlog hebben overleefd en zorg aan Joodse cliÃ«nten met een verstandelijke handicap. De bebouwing van het SinaÃ¯ Centrum is gesloopt nadat het centrum was verhuisd naar Amstelveen. Onderstaand is een afbeelding opgenomen waarop in rode lijnen de plattegrond van de toenmalige bebouwing is aangegeven.

![afbeelding "i_NL.IMRO.0307.BP00122-0301_0005.jpg"](i_NL.IMRO.0307.BP00122-0301_0005.jpg)

Sinds enkele jaren ligt het terrein braak zoals op onderstaande foto is te zien.

Het is een terrein dat wordt omgeven door een bosachtig gebied waarin zich een aantal grote instellingen bevindt. Er is geen oppervlakte water aanwezig.

![afbeelding "i_NL.IMRO.0307.BP00122-0301_0006.jpg"](i_NL.IMRO.0307.BP00122-0301_0006.jpg)

### Hoofdstuk 3 Beleidskaders

#### 3\.1 Inleiding

Dit hoofdstuk geeft een overzicht van de inhoud van het ruimtelijk relevante beleid voor het bestemmingsplan 'Laan 1914 \- voormalig SinaÃ¯terrein' op rijks\-, provinciaal\- en gemeentelijk niveau (met dien verstande dat de relevante milieuwetgeving aan de orde komt in hoofdstuk 5 'Omgevingsaspecten'). Dit beleid vormt het kader van toetsing van de huidige situatie en nieuwe ontwikkelingen. Het beschreven beleidskader is daarmee een van de belangrijkste bouwstenen voor de visie op het plangebied en de opzet van de juridische regelingen.

#### 3\.2 Ruimtelijk beleid

##### 3\.2\.1 Gemeente

###### 3\.2\.1\.1 Modelkeuze

In de gemeente Amersfoort is de procedure voor bestemmingsplannen vastgelegd in de notitie âRol van de Raad in RO\-proceduresâ (vastgesteld op 10 februari 2009\). In deze notitie wordt een driedeling gemaakt in soorten bestemmingsplannen: model 1, 2 en 3 plannen. Model 1 volgt in feite de wettelijk voorgeschreven behandeling met een zo kort mogelijke procedure, model 2 voegt hieraan een extra moment van kaderstelling door de raad toe en model 3 voorziet in de meest uitgebreide behandeling.

Voor bestemmingsplan 'Laan 1914 \- voormalig SinaÃ¯terrein' is de procedure behorende bij model 2 voorgesteld. Model 2 wordt toegepast bij bestemmingsplannen voor grotere gebieden die geactualiseerd worden of voor belangrijke ontwikkelingen die niet passen binnen het geldende planologische regime. Voor dit soort gebieden is het wenselijk dat de raad van te voren kaders vaststelt, in de vorm van een startnotitie. Daarna kan het ontwerpbestemmingsplan ter inzage worden gelegd.

De kenmerken behorende bij model 2 zijn van toepassing op het nieuwe bestemmingsplan 'Laan 1914 \- voormalig SinaÃ¯terrein'. Het nieuwe bestemmingsplan wordt opgesteld om een belangrijke ontwikkeling mogelijk te maken die niet past binnen het geldende planologische regime. De ontwikkeling is belangrijk omdat het terrein al enkele jaren braak ligt en met de herontwikkeling een nieuwe functie krijgt; een woonfunctie en een groene zone die als verbinding gaat dienen tussen de Ecologische hoofdstructuur aan de zuidzijde van het plangebied en groengebied aan de noordzijde van het plangebied. Het ligt al een aantal jaren in de lijn der verwachting dat deze locatie wordt herontwikkeld tot woonlocatie.

###### 3\.2\.1\.2 Startnotitie bestemmingsplan Laan 1914 \- voormalig SinaÃ¯terrein

De gemeenteraad heeft op 24 mei 2016 bij besluitnummer 5197986 de startnotitie voor het bestemmingsplan 'Laan 1914 \- voormalig SinaÃ¯terrein' vastgesteld. Deze startnotitie geeft een beeld van de begrenzing en opzet van het nieuwe bestemmingsplan, de planning van de bestemmingsplanprocedure en de met het bestemmingsplan samenhangende financiÃ«n en overlegstructuur. Ook zijn in de startnotitie de randvoorwaarden vastgelegd waaraan het stedenbouwkundig plan en het bestemmingsplan voor de locatie moeten voldoen. In de notitie is het voorstel gedaan om voor dit bestemmingsplan de procedure te volgen behorende bij model 2\.

###### 3\.2\.1\.3 Structuurvisie Amersfoort 2030

De gemeenteraad van Amersfoort heeft de Structuurvisie Amersfoort 2030 op 9 juli 2013 vastgesteld. In de Structuurvisie geeft Amersfoort onder meer aan haar vitaliteit te willen vergroten door de kenniseconomie te versterken en het woonklimaat nog aantrekkelijker te maken.

Aangename woonwijken blijven onverminderd aantrekkelijk voor jong en oud, gezin en alleenstaand. Wijken worden aantrekkelijker door werken en voorzieningen waar dat kan meer te mengen. Wijken bieden uiteraard ook rustig en veilig woongenot waar dat hoort. De openbare ruimte biedt voor mensen mogelijkheden om elkaar te ontmoeten. Vanuit de wijken willen we optimale verbindingen met het groen in de stad en het landschap buiten de stad. Werklocaties zijn voor Amersfoort vitaal en multifunctioneel. De bereikbaarheid daarvan verbeteren we door optimalisering van de infrastructuur. Zo ontstaat een nieuw en duurzaam evenwicht tussen economische dynamiek, de kwaliteit van de leefomgeving en de bereikbaarheid.

*Uitgangspunten*

In de structuurvisie wordt ingezet op uitnodigingsplanologie. Uitnodigingsplanologie vraagt om uitgangspunten. Die worden in de structuurvisie dan ook meegegeven. Bijvoorbeeld dat plannen een bijdrage moeten leveren aan duurzaamheid, aan de fysieke, sociale of economische kwaliteit van de stad, aan de diversiteit van de stad of voortbouwen op bestaande cultuurhistorische kwaliteiten.

*Amersfoortse principes*

Naast de uitgangspunten zijn er negen Amersfoortse principes die voor bepaalde plekken in meer of mindere mate van toepassing zijn. Die principes hebben te maken met leefklimaat, bereikbaarheid en economie. Het gaat dan bijvoorbeeld om levendigheid, een goed netwerk van winkels, scholen en ontmoetingsplekken, een gevarieerd woningaanbod, ruimte voor de fiets, keuzevrijheid in vervoermiddelen en mogelijkheden voor functiemenging van wonen en werken.

*Structuurvisiegebied Stichtse Rotonde en Werklandgoederen*

Voorliggend plangebied ligt in de structuurvisie in het gebied 'Stichtse Rotonde en Werklandgoederen'. De groene rand van de Utrechtse Heuvelrug vormt de basis voor het aantrekkelijke vestigingsklimaat in dit gebied; de omgeving van de Stichtse Rotonde. Wij willen deze bestaande groene kwaliteit en de aanwezigheid van grote maatschappelijke instellingen en bedrijven gebruiken om het gebied meer allure te geven als groen werklandschap. De Westelijke ontsluiting biedt kansen om het gebied meer ruimte te geven voor intensivering van het bestaande gebruik. Dit mag echter niet ten kosten gaan van de groene kwaliteit. Dit betekent dat ook in deze minder dichtbebouwde omgeving zuinig om moet worden gegaan met de beschikbare ruimte.

![afbeelding "i_NL.IMRO.0307.BP00122-0301_0007.jpg"](i_NL.IMRO.0307.BP00122-0301_0007.jpg)

Kaart behorende bij Structuurvisie Amersfoort 2030 (met aangegeven het plangebied van voorliggend bestemmingsplan)

Voorliggend plangebied heeft in de structuurvisie ook de aanduiding 'Werklandgoederen'. De omgeving waarin de locatie ligt is van oudsher een plek voor instituten, onderzoekscentra en conferentieoorden. Vooral in de omgeving van de Stichtse Rotonde liggen diverse bedrijven en instellingen die van grote waarde zijn voor de kenniseconomie van Amersfoort. Er is veel zorg, onderwijs, vrijetijdseconomie, zakelijk toerisme en dienstverlening. Door gerichte intensivering zal het belang van deze locatie verder toenemen. Deze verspreide werklocaties worden steeds belangrijker om voldoende ruimte te bieden voor banengroei met schone bedrijvigheid. Belangrijk is daarbij dat er ook voor deze locaties een goede bereikbaarheid is.

*Relatie met voorliggend plan*

Met de realisatie van grondgebonden woningen op ruime percelen op een nu nog braakliggend terrein aan de rand van de stad, wordt een aantrekkelijke groenstedelijk woonklimaat gerealiseerd. Dit past binnen de uitgangspunten en principes die voor Amersfoort gelden. Bij de ontwikkeling van deze woonlocatie worden de groene kwaliteiten van het gebied gerespecteerd en aangevuld.

###### 3\.2\.1\.4 Welstandsnota

De welstandsnota Amersfoort daterend uit maart 2008 voorziet in criteria met betrekking tot bebouwing. De Laan 1914 valt in de welstandsnota in het 'Bosgebied'. Uit een oogpunt van welstand is in dit gebied vooral de eenheid van landschap en bebouwing van belang. Bij plaatsing en uiterlijk van gebouwen verdient de continuÃ¯teit van het bosgebied op de eerste plaats aandacht. Details en materiaal zijn daar van secundair belang.

Inherent aan bouwen in het bosgebied is tevens dat veel bebouwing nauwelijks wordt opgemerkt, zolang die niet aan de openbare weg of het spoor staat. Er is dan ook reden om verschil te maken tussen bebouwing aan de hoofdstructuur en daarbuiten. Onderstaande tabel geeft de welstandscriteria weer voor bebouwing in het Bosgebied.

![afbeelding "i_NL.IMRO.0307.BP00122-0301_0008.jpg"](i_NL.IMRO.0307.BP00122-0301_0008.jpg)

*Relatie met voorliggend plan*

Toekomstige omgevingsvergunningen voor het bouwen worden getoetst aan de welstandseisen voor dit gebied.

###### 3\.2\.1\.5 Woonvisie Amersfoort 2011\-2020

In de woonvisie Amersfoort 2011 â 2020 (vastgesteld 27 september 2011\) staat beschreven met welk woonbeleid de gemeente aan de slag gaat. Het is een van de bouwstenen voor de structuurvisie waar vooral de ruimtelijke invulling een plek moet krijgen. In de koers voor de Structuurvisie Amersfoort 2030 is als ambitie vastgesteld dat Amersfoort zich verder ontwikkelt tot een duurzame, vitale stad met een centrumfunctie voor de regio. De kracht van Amersfoort zit in de goede mix van stedelijkheid en groene leefbare wijken, met een waardevol historisch centrum in een groene omgeving.

*Programma voor de stad*

De vraag naar wonen in Amersfoort is en blijft groot. Voldoende nieuwbouw is belangrijk om de doorstroming op gang te houden zodat er in alle segmenten van de markt woningen beschikbaar komen. Voldoende planologische ruimte voor de realisatie van gemiddeld 900 woningen per jaar.

Uitgangspunt voor het woningbouwprogramma vormen de uitbreiding van het centrumstedelijk woonmilieu, het versterken van de naoorlogse wijken en de verdere uitbouw van het groenstedelijk wonen in Vathorst.

*Nieuwbouw in bestaande wijken*

Voor andere delen van de stad en bij ontwikkelingen op kleinere locaties zal de nieuwbouw moeten passen binnen het daar aanwezige woonmilieu en ligt voor ons de focus op een zorgvuldig proces van de programmakeuze. Vanuit ons woonbeleid geven wij geen randvoorwaarden mee over het programma op kleine locaties (tot circa 30 woningen). Bij grotere nieuwbouwlocaties in bestaande wijken vragen wij aan de ontwikkelende partijen om op basis van een analyse van de woningbehoefte in de wijk of buurt tot planontwikkeling te komen (zie paragraaf 3\.2\.4 van deze toelichting). Dit moet passen bij de sfeer en schaal van de buurt.

*Functiemenging van wonen en werken*

Wij willen ruimte geven voor functiemenging omdat dat past binnen de stedelijke dynamiek en de veranderende woonwensen. De vervlechting van wonen en werken zien we in alle stedelijke woonmilieus, maar met verschillende accenten. Dit is ook de lijn in Visie Werklocaties waar bij werkfuncties een verschuiving zichtbaar is van grootschaligheid naar kleinschaligheid en van formele locaties (kantoor\- en bedrijfsterreinen) naar informele locaties (gemengde zones en woonwijken). Functiemenging kan op verschillende schaalniveaus gestalte krijgen: binnen de woning, in de straat, in de buurt, in delen van de stad. De mate van stedelijkheid speelt een rol bij de kansen voor combinaties van wonen en werken. Functiemenging draagt bij aan de reuring, sociale veiligheid, levendigheid en afwisseling in de woonomgeving.

*Relatie met voorliggend plan*

De realisatie van een woonlocatie in het gebied van de Stichtse Rotonde draagt bij aan de vervlechting van wonen en werken. In dit gebied bevindt zich een aantal grote instellingen en daarnaast wordt er gewoond. De bestaande woningen liggen in een groene bosrijke omgeving. Ook de woningen die mogelijk worden gemaakt met voorliggend bestemmingsplan worden gesitueerd in een groene, bosrijke omgeving. Daarnaast laat de woningbehoefte analyse zien dat er voldoende vraag is naar dit type woning.

###### 3\.2\.1\.6 Visie Werklocaties 2030

Op 26 april 2011 heeft de gemeenteraad de Visie Werklokaties 2030 vastgesteld.

In deze visie wordt de ambitie uitgesproken om nadrukkelijk een woon\- Ã©n werkstad te blijven met een goede balans tussen wonen en werken, regionaal. Met de Visie Werklokaties wordt de koers aangegeven voor het verbeteren van randvoorwaarden om een aantrekkelijke woon\- en werkstad te blijven.

*Meer functiemenging en werkgelegenheid in wijken en gemengde gebieden*

We zien de verschuiving van werkgelegenheid van reguliere werklocaties naar wijken en gemengde gebieden (de âverspreide werklocatiesâ) en de verwachting is dat deze trend verder doorzet. Verspreide werklocaties worden dan ook steeds belangrijker: gezien de trend is er behoefte aan en ze zijn steeds meer nodig om voldoende ruimte te bieden voor banengroei. Wij willen voor werkfuncties op verspreide werklocaties meer ruimte bieden. Dit past bij de stedelijke dynamiek: wij staan positief tegenover, en zullen ruimhartig omgaan met functiemenging. Dit past ook in ons streven naar meer stedelijke woonmilieus, met name in en rond het centrum, zoals ook opgenomen in de Woonvisie.

Wij hanteren hier een breed begrip van âwerkenâ (of bedrijven, bedrijvigheid). Naast kantoren of bedrijfsruimte kan het ook gaan om voorzieningen, cultuur, zorg, onderwijs en dergelijke. Bij functiemenging op verspreide werklocaties hebben we het over schone bedrijvigheid. Bovendien zal het in pure woongebieden overwegend gaan om kleine bedrijven. In meer gemengde en/of stedelijke gebieden zullen vaker ook grote bedrijven passen. Wij kunnen niet op voorhand bepalen waar en hoe meer functiemenging gaat ontstaan, daarvoor zijn marktpartijen aan zet.

*Regeling bedrijven en beroepen aan huis*

Begin 2010 hebben wij de mogelijkheden voor bedrijven en beroepen aan huis verruimd. De regeling bedrijven en beroepen aan huis geldt voor de hele stad. Het is onder voorwaarden toegestaan om aan huis een bedrijf te hebben met maximaal drie werkzame personen (eigenaar/bewoner en twee werknemers). Deze regeling zetten wij voort. Voor het grootste deel van de stad voorzien we hiermee in de mogelijkheden die er voor functiemenging zijn. Deze regeling is bedoeld om kleinschalige bedrijvigheid gekoppeld aan de woonfunctie in woongebieden mogelijk te maken, waarbij het woon\- en leefklimaat behouden blijft.

*Stichtse Rotonde*

De omgeving van de Stichtse Rotonde (Amersfoort\-West: Bosgebied en de westelijke buurten van De Berg Noord en De Berg Zuid) wordt gekenmerkt door diverse instellingen in het groen en is voor de economie van Amersfoort van zeer grote waarde. Er is veel zorg, onderwijs, vrijetijdseconomie, zakelijk toerisme en dienstverlening. Daarmee draagt het gebied sterk bij aan de diversiteit van de Amersfoortse economie. Door de ruimtelijke inpassing in het groen, zou je hier kunnen spreken van een (groen) werklandschap. De Stichtse Rotonde en omgeving is een gemengde zone die we verder willen optimaliseren (dit is het huidige uitgangspunt zoals bepaald in het kader van de planvorming voor de bereikbaarheid van Amersfoort\-West). Dat wil zeggen dat als uitbreiding of intensivering van de huidige functies nodig is om als functie vitaal te blijven, dat wordt toegestaan binnen de grenzen van de eigen kavel onder de randvoorwaarde dat het groen en landschappelijke karakter van het gebied wordt bewaard en versterkt. Vanuit economisch perspectief biedt dit gebied, vanwege haar aantrekkelijkheid, nog veel groeikansen. Het groene karakter is onderdeel van die aantrekkelijkheid.

*Relatie met voorliggend plan*

Aangezien het voorliggende bestemmingsplan uitsluitend wonen mogelijk maakt is op dit plan alleen de regeling voor bedrijven en beroepen aan huis van toepassing. Hiervoor zijn in de woonbestemming regels opgenomen.

###### 3\.2\.1\.7 Verkeer\- en vervoerplan

Het gemeentelijk beleid is gericht op het realiseren van een doelmatig verkeer\- en vervoerssysteem voor alle vervoerswijzen om de bereikbaarheid in en van Amersfoort te waarborgen. Daarbij worden sluipverkeer en doorgaand verkeer geweerd en de verkeersveiligheid en leefbaarheid verbeterd. Stilstaand verkeer is slecht voor de luchtkwaliteit. Met de toenemende ontwikkelingen in de stad ligt hier een opgave om een efficiÃ«nt verkeer\- en vervoerssysteem in te richten voor alle modaliteiten. De gemeente wil de beschikbare verkeersruimte op het wegennet optimaal gaan benutten.

Dit houdt in dat gekeken wordt naar een slimmere indeling van bestaande rijstroken en ook, waar dit winst voor de totale afwikkeling oplevert, extra opstelstroken op kruispunten met verkeerslichten worden toegevoegd.

*Relatie met voorliggend plan*

De aansluiting van de nieuwe woonlocatie op het bestaande wegennet, wordt zorgvuldig vorm gegeven. De wegen op de locatie zelf zijn uitsluitend bedoeld voor de ontsluiting van de woningen. Er zal geen doorgaande verkeersverbinding worden aangelegd. Hiermee wordt voldaan aan de uitgangspunten in het gemeentelijk Verkeer\- en vervoerplan.

###### 3\.2\.1\.8 Nota parkeernormen

In de nota parkeernormen Amersfoort 2009 (laatst bijgesteld 23 september 2014\) zijn specifieke parkeernormen geformuleerd voor diverse functies. Ze geven een indicatie van het aantal auto's dat bij een bepaalde functie geparkeerd wordt in een bepaalde tijdsperiode. De normen worden gebruikt voor nieuwbouwsituaties of bij functiewijzigingen, waarvoor een vergunning of ontheffing dient te worden verkregen. In de parkeernormen wordt rekening gehouden met toekomstige ontwikkelingen in het autobezit. Vanuit de hoofddoelstelling uit het parkeerbeleidsplan 'bijdragen aan het verbeteren van de kwaliteit van de openbare ruimte en de leefbaarheid is het van belang dat er strikte bepalingen worden gehanteerd ten aanzien van parkeren. Parkeren moet indien mogelijk zoveel mogelijk op eigen terrein plaatsvinden zodat een ontwikkeling niet of zo min mogelijk zorgt voor extra parkeerdruk in het openbaar gebied. De belangrijkste voorwaarde is dan ook dat het aantal parkeerplaatsen volgens de norm moet worden aangelegd. Hiervoor zijn in Nota Parkeernormen Amersfoort normen opgenomen per type voorziening. In het parkeerbeleidsplan is tevens aangegeven dat bij het opstellen van parkeerbalansen rekening wordt gehouden met de mogelijkheid tot meervoudig gebruik van parkeerplaatsen.

*Relatie met voorliggend plan*

Het gemeentelijke beleid voor parkeren is opgenomen in de regels van voorliggend bestemmingsplan. Bij het in procedure brengen van een bestemmingsplan moet beoordeeld worden of het voldoende aannemelijk is dat aan de parkeernormen kan worden voldaan. De echte toets aan de parkeernormen vindt plaats bij de aanvraag omgevingsvergunning voor de bouw van de woningen. Voor de woningen die met voorliggend bestemmingsplan mogelijk worden gemaakt kan op eigen terrein worden voorzien in de parkeerbehoefte.

###### 3\.2\.1\.9 Prostitutiebeleid / Verbod op seksinrichtingen

Door het opheffen van het algemeen bordeelverbod hebben gemeenten bij het reguleren van prostitutie een grotere rol gekregen. Om ongewenste situaties en ontwikkelingen te kunnen voorkomen of te kunnen tegengaan is gemeentelijk beleid vastgelegd in de Nota prostitutiebeleid gemeente Amersfoort (vastgesteld door de gemeenteraad op 26 september 2000\). In deze nota is bepaald, dat er maximaal zeven seksinrichtingen in Amersfoort kunnen worden gevestigd.

In het facetbestemmingsplan 'Gebruiksbepalingen en seksinrichtingen' van de gemeente Amersfoort is (met uitzondering van de bestaande locaties) voor alle geldende bestemmingsplannen een verbod opgenomen voor het gebruik van gronden en/of bouwwerken als, of voor, een seksinrichting.

*Relatie met voorliggend plan*

Ook in de regels van het voorliggende bestemmingsplan is een verbod opgenomen voor het vestigen van een seksinrichting, gebaseerd op het genoemde beleid.

###### 3\.2\.1\.10 Geldend bestemmingsplan

In het op dit moment nog geldende bestemmingsplan âBerg\-Utrechtsewegâ (vastgesteld 11 juni 2013, besluitnr. \#4365090\) heeft de locatie de bestemming âMaatschappelijk â zorginstellingâ. Omdat bij het opstellen van dat bestemmingsplan al bekend was dat dit geen reÃ«le bestemming is, de bebouwing was immers al gesloopt en er waren plannen om woningbouw te realiseren, is ook een wijzigingsbevoegdheid opgenomen voor de locatie. In deze wijzigingsbevoegdheid zijn randvoorwaarden opgenomen waar een herontwikkeling naar een woonlocatie aan moet voldoen. Deze randvoorwaarden zijn gebaseerd op het startdocument dat op 12 april 2011 bij besluitnummer 3687529 is vastgesteld door de raad.

![afbeelding "i_NL.IMRO.0307.BP00122-0301_0009.jpg"](i_NL.IMRO.0307.BP00122-0301_0009.jpg)

*Onderstaand volgen de randvoorwaarden uit het nu nog geldende bestemmingsplan*

*'Berg\-Utrechtseweg':*

* a. er worden niet meer dan 67 woningen gebouwd, waarvan maximaal 16 in de vorm

van appartementen;

* b. het bebouwingspercentage van het perceel mag maximaal 18% bedragen;

* c. de bouwhoogte van de nieuwbouw mag maximaal 15 meter bedragen;

* d. de nieuwbouw wordt geclusterd gerealiseerd;

* e. natuurontwikkeling is onderdeel van het plan en wel in de vorm van een groene

corridor met een breedte van 110 meter aan de westzijde van het perceel, grenzend aan het perceel Stichtse Rotonde 11 (Golden Tulip);

* f. de aanvrager dient ervoor zorg te dragen dat ter plaatse van de gevel van de (geplande) laagbouwwoningen op het voormalige Sinaiterrein, weergegeven door de aanduiding 'specifieke vorm van maatschappelijk \- zone geluidsniveaus' (sm\-zg), vanwege de in het dierenbeschermingscentrum aanwezige toestellen en installaties en door de in het dierenbeschermingscentrum verrichte werkzaamheden of activiteiten in de representatieve bedrijfssituatie, de volgende geluidsniveaus niet

worden overschreden:

Langtijdgemiddeld beoordelingsniveau (LAr,LT):

\- 50 dB(A) op 1,5 m hoogte in de uren gelegen tussen 07\.00 en 19\.00 uur;

\- 45 dB(A) op 5 m hoogte in de uren gelegen tussen 19\.00 en 23\.00 uur;

\- 40 dB(A) op 5 m hoogte in de uren gelegen tussen 23\.00 en 07\.00 uur;

* g. parallel aan de Laan 1914 blijft minimaal een zone van 20 meter vrij van bebouwing, om zo een zone met het karakter van een boswal te krijgen;

* h. wanneer appartementen worden gerealiseerd dienen deze in Ã©Ã©n bouwvolume te worden gebouwd aan de noordoostzijde van het perceel, en in afwijking van het

genoemde onder punt g op een afstand van niet minder dan 13 meter van de Laan 1914;

* i. de bebouwing wordt vanuit stedenbouwkundig en landschappelijk oogpunt

zorgvuldig ingepast, wat moet blijken uit een integraal stedenbouwkundig plan voor de bebouwing en de inrichting van het terrein;

* j. de nieuwbouw kan slechts in gebieden met de dubbelbestemming 'Waarde \-

archeologie' worden gerealiseerd, als uit nader onderzoek blijkt dat de

archeologische waarden niet worden aangetast;

* k. voldaan dient te worden aan de parkeernormen zoals deze gelden op het moment van indienen van het verzoek tot wijziging, en het parkeren zoveel mogelijk te

integreren in de bouwvolumes;

* l. de belangen van de eigenaren en/of gebruikers van betrokken en nabijgelegen

gronden worden niet onevenredig geschaad;

* m. het straat\- en bebouwingsbeeld wordt niet onevenredig geschaad.

Omdat het stedenbouwkundige plan voor de locatie op 1 punt afwijkt van de randvoorwaarden uit de wijzigingsbevoegdheid (groene zone van 70 ipv 110 m), moet een herziening van het bestemmingsplan worden opgesteld om realisatie van het plan mogelijk te maken.

##### 3\.2\.2 Provincie

###### 3\.2\.2\.1 Provinciaal Ruimtelijke Structuurvisie en verordening 2013\-2028

De Provinciaal Ruimtelijke Structuurvisie 2013\-2028 (PRS) is een structuurvisie onder de Wet ruimtelijke ordening (Wro). Op grond van de Wro heeft de PRS alleen een zelfbindende werking. Het is bindend voor de provincie, niet voor andere partijen. De PRS gaat daarom vergezeld van de Provinciale Ruimtelijke Verordening, de PRV. Deze is wel bindend voor de gemeenten. De PRV beperkt zich tot onderwerpen die in de PRS zijn aangemerkt als provinciaal belang.

Het provinciaal ruimtelijk beleid in de PRS bestaat uit drie pijlers: een duurzame leefomgeving, vitale dorpen en steden en landelijk gebied met kwaliteit. Deze pijlers leiden in het provinciale beleid tot belangrijke beleidsopgaven. Opgaven die nodig zijn om Utrecht aantrekkelijk te houden als vestigingsplaats. Voor het plangebied van voorliggend bestemmingsplan is de belangrijkste opgave het *Accent op de*

*binnenstedelijke opgave* en *Behoud en versterken van de kwaliteit van het landelijk*

*gebied.* Bij het accent op de binnenstedelijke opgave wil de provincie tenminste 2/3 van de woningbouwopgave binnenstedelijk realiseren. Dit sluit aan bij de vraag, vergroot het draagvlak voor voorzieningen en openbaar vervoer en vermindert de druk op het landelijk gebied. Verminderen van het overschot aan kantoren en herstructurering van bedrijventerreinen, maken ook deel uit van de binnenstedelijke opgave.

Onderstaand is een uitsnede opgenomen van de digitale verbeelding behorende bij de provinciale ruimtelijke structuurvisie. In het plangebied zijn 2 onderdelen van de cultuurhistorische hoofdstructuur van belang.

![afbeelding "i_NL.IMRO.0307.BP00122-0301_0010.jpg"](i_NL.IMRO.0307.BP00122-0301_0010.jpg)

![afbeelding "i_NL.IMRO.0307.BP00122-0301_0011.jpg"](i_NL.IMRO.0307.BP00122-0301_0011.jpg)

![afbeelding "i_NL.IMRO.0307.BP00122-0301_0012.jpg"](i_NL.IMRO.0307.BP00122-0301_0012.jpg)

*Archeologie (CHS)*

Voor het onderdeel archeologie wordt verwezen naar paragraaf 5\.10 van deze toelichting.

*Militair erfgoed (CHS)*

Centraal op de Utrechtse Heuvelrug ligt een uitgebreid militair oefengebied. Een eerste tijdelijk kamp werd in 1804 door de Franse generaal Marmont aangelegd. De drie kilometer lange contour is nog zichtbaar. De Pyramide van Austerlitz staat thans symbool voor de Franse Tijd in Nederland. Nabij de Amersfoortseweg verrees in 1815 het Kamp van Zeist. Het vormde de basis voor de ontwikkeling van een groot oefenterrein op de Leusderhei, dat vanaf 1870 een gesloten militair gebied werd en na WOII in gebruik kwam voor tanks. Na bouw van de Bernardkazerne werd ook de Vlasakkers als oefenterrein voor tanks ingericht. Een derde ontwikkeling volgde vanaf 1913 toen bij Soesterberg een vliegkamp werd ingericht. Het werd de bakermat van onze luchtmacht. In 1941 werd het vliegkamp door de Duitsers tot een echt vliegveld met landingsbanen omgevormd. In de jaren 1950 groeide Soesterberg uit tot een NAVO\-basis. Met de sluiting in 2008 kwam er een definitief einde aan deze militaire vliegbasis.

Camouflage, afgeslotenheid, forse infrastructuur en opeenvolgende kampementen zijn de sleutelbegrippen van dit uitgestrekte militaire oefengebied. Er is een web van brede banen en wegen ontstaan met verspreid gelegen kazernes, bunkers en observatieposten.

*Relatie met voorliggend plan*

Het voorliggende bestemmingsplan maakt de herontwikkeling mogelijk van een braakliggend terrein waar voorheen een zorginstelling was gevestigd naar een woonlocatie. Deze herontwikkeling sluit aan bij de beleidsopgave van de provincie voor herstructurering van bestaande bebouwde terreinen om woningbouw te realiseren.

Het plangebied van het voorliggende bestemmingsplan is gelegen binnen de rode contour en maakt onderdeel uit van het stedelijk gebied zoals op onderstaande afbeelding is te zien.

![afbeelding "i_NL.IMRO.0307.BP00122-0301_0013.jpg"](i_NL.IMRO.0307.BP00122-0301_0013.jpg)

![afbeelding "i_NL.IMRO.0307.BP00122-0301_0014.jpg"](i_NL.IMRO.0307.BP00122-0301_0014.jpg)

*Uitsnede verbeelding Provinciale Ruimtelijke Structuurvisie*

De cultuurhistorische aspecten ten aanzien van archeologie zijn geen belemmering voor de herontwikkeling van deze locatie. Archeologische waarden zijn niet aanwezig en hebben daardoor niet geleid tot inspiratie voor het stedenbouwkundig plan. Ook het cultuurhistorische aspect van het militair erfgoed is op deze locatie niet aanwezig. De locatie was tot enkele jaren geleden vrijwel volledig voorzien van bebouwing ten behoeve van een zorginstelling. In de omgeving is wel militair erfgoed aanwezig. Het gaat dan met name om militaire oefenterreinen. Dit aspect, met de hiervoor geldende sleutelbegrippen \- camouflage, afgeslotenheid en forse infrastructuur \- heeft deels geleid tot inspiratie voor het stedenbouwkundig plan. De ontwikkeling is opgevat als een verborgen wooncluster in het bosgebied en wordt vanaf de Laan 1914 gecamoufleerd wordt door een robuuste groenzone.

##### 3\.2\.3 Rijk

###### 3\.2\.3\.1 De Nota Ruimte

In de Nota Ruimte (april 2004\) zijn deel 3 van de Vijfde Nota en het Tweede Structuurschema Groene Ruimte geÃ¯ntegreerd. Algemene uitgangspunten van de nota Ruimte zijn: ontwikkelingsplanologie, decentralisatie, deregulering en uitvoeringsgerichtheid. Het nationale ruimtelijk beleid voor steden en netwerken richt zich op voldoende ruimte voor wonen, werken en mobiliteit en de daarbij behorende voorzieningen, groen, recreatie, sport en water. In het beleid en de uitvoering daarvan is het van belang dat er een goede koppeling en bundeling plaatsvindt tussen verstedelijking, economie, infrastructuur, groen, recreatie, natuur, milieu en veiligheid.

*Leefbaarheid*

De achteruitgaande leefbaarheid en de tweedeling tussen arm en rijk hebben de afgelopen jaren geleid tot steeds grotere sociaal\-economische en sociaal\-culturele problemen in de grote steden. Om een eenzijdige sociaaleconomische samenstelling van de bevolking te voorkomen stimuleert het rijk meer variatie in het woningaanbod. Met name in de stad zijn meer hoogwaardige woonmilieus nodig. Dit vraagt enerzijds om verdichting tot hoogstedelijke milieus en anderzijds om verdunning tot groene milieus. Dit voorkomt de trek van midden en hoge inkomens uit de stad. Stedelijke vernieuwing en herstructurering blijven dringend nodig om de leefbaarheid te vergroten.

*Recreatie*

De kwaliteit en kwantiteit van het groen in en om de stad zijn de afgelopen decennia aanzienlijk verminderd. De beschikbaarheid van bereikbare en toegankelijke sport\- en recreatievoorzieningen in en rondom de steden houdt geen gelijke trend met de vergaande verstedelijking van de laatste jaren. Er dreigt een groot tekort aan vaar\-, fiets\-, wandel\- en andere groene recreatiemogelijkheden. Aanbod van voldoende rode en groene ontspanningsmogelijkheden is echter belangrijk voor de leefbaarheid, het welzijn en de gezondheid van de bewoners en zelfs voor de economie. In de ruimtelijke plannen van provincies en gemeentes moet daarom de balans tussen bebouwingen groen integraal worden meegenomen. Het is belangrijk dat voldoende ruimte gereserveerd wordt voor de loop\- en fietsafstand liggende en daarmee goed vanuit de stad bereikbare perken, groenvoorzieningen, sportvoorzieningen en recreatiemogelijkheden.

*Relatie met voorliggend plan*

De woonlocatie die met voorliggend bestemmingsplan mogelijk wordt gemaakt draagt bij in het aanbod aan groene woonmilieus. De woningen worden gebouwd op ruime percelen en de locatie ligt in een groene omgeving aan de rand van de stad.

De groene zone die wordt aangelegd op het westelijk deel van de locatie is een aanvulling op de wandel\- en fietsroutes in Amersfoort. Die vormen op deze plek een verbinding tussen de stad en het buitengebied.

###### 3\.2\.3\.2 Structuurschema Groene Ruimte / Nota Natuur voor mensen, mensen voor natuur

Het rijk heeft de Utrechtse Heuvelrug in het Structuurschema Groene Ruimte voor een groot gedeelte aangewezen als kerngebied in de Ecologische Hoofdstructuur (EHS). De EHS heeft als doel om de duurzaamheid van de natuur in Nederland te vergroten. Dit betekent dat het natuurareaal wordt uitgebreid en de geÃ¯soleerde ligging van natuurgebieden waar mogelijk wordt opgeheven. Het beleid voor de kerngebieden is er op gericht de aanwezige natuurwaarden veilig te stellen en te vergroten. Waar de (interne) ruimtelijke samenhang van kerngebieden onvoldoende is, bijvoorbeeld door de aanwezigheid van infrastructurele barriÃ¨res, zijn maatregelen vereist om de gebieden (beter) met elkaar te verbinden.

De nota Natuur voor mensen, mensen voor natuur (Ministerie van Landbouw, Natuurbeheer \& Visserij 2000\) geeft aan dat de ruimtelijke samenhang en het functioneren van de EHS verder versterkt wordt. Enerzijds door slimmere begrenzingen, en anderzijds door de realisering van groene verbindingen tussen natuurgebieden. De opgave is om de Utrechtse Heuvelrug, in samenhang met de omliggende lagere gebieden en de Veluwe, als Ã©Ã©n samenhangend geheel te ontwikkelen. Het beleid is daarbij om doorsnijdingen met infrastructuur op te heffen.

*Relatie met voorliggend plan*

De westzijde van het plangebied van voorliggend bestemmingsplan wordt ingericht als groene zone/bosgebied met wandel\- en fietspaden. Deze groene zone/bosgebied zorgt voor een verbinding met het groengebied aan de noordzijde en met het groengebied aan de zuidzijde. Dit laatste gebied is onderdeel van de Ecologische Hoofdstructuur.

![afbeelding "i_NL.IMRO.0307.BP00122-0301_0015.jpg"](i_NL.IMRO.0307.BP00122-0301_0015.jpg)

Rood omcirkeld het plangebied. De groene pijl geeft de verbinding tussen de groengebied aan.

##### 3\.2\.4 Ladder voor duurzame verstedelijking

***Wettelijk kader***

Artikel 3\.1\.6 lid 2 van het Besluit ruimtelijke ordening (Bro) bepaalt dat voor alle juridisch verbindende ruimtelijke plannen van de decentrale overheden de treden van de ladder voor duurzame verstedelijking moet worden doorlopen. De ladder vormt een motiveringsvereiste waaruit moet blijken dat er bij ruimtelijke en infrastructurele besluiten sprake is van zorgvuldige afweging en transparante besluitvorming, waardoor de ruimte in stedelijke gebieden optimaal benut wordt.

De essentie van de Bro\-bepaling is dat bij een voorgenomen ruimtelijke ontwikkeling steeds sprake moet zijn van een aantoonbare actuele marktbehoefte en dat er uitdrukkelijk moet worden gekeken naar de ruimtelijke effecten. In dit hoofdstuk doorlopen we voor de beoogde ontwikkeling aan de Laan 1914 te Amersfoort de noodzakelijke treden van de ladder voor duurzame verstedelijking.

*Trede 1: de voorgenomen ontwikkeling moet voorzien in een actuele regionale*

*behoefte.*

De herontwikkeling van het plangebied voorziet in een regionale behoefte. De gemeente Amersfoort telt ruim 150\.000 inwoners en verwacht vanwege het aantrekkelijke woonmilieu de komende decennia verder uit te groeien. De 'Woningmarktverkenning Amersfoort', opgesteld door ABF Research B.V. (hierna: woningmarktverkenning), gaat voor de periode 2010\-2029 uit van een totale bevolkingsgroei van 23\.000 tot 29\.000 personen.

Volgens 'Woonvisie Amersfoort 2011\-2020; Amersfoort, een stad om in te wonen' (hierna: woonvisie), vastgesteld door de gemeenteraad op 27 september 2011, is en blijft de vraag naar wonen in Amersfoort groot. Voldoende nieuwbouw is belangrijk om de doorstroming op gang te houden, zodat er in alle segmenten van de markt woningen beschikbaar komen. De woonvisie stelt vast dat er een behoefte is aan diversiteit in woonmilieus. Amersfoort is een aantrekkelijke en gewilde stad voor gezinnen en gezinsvormers gebleken en zal dat blijven. Kwalitatief goede en gewilde woningbouw komt volgens de woonvisie tot stand door de interactie tussen woonconsument en marktpartijen. De gemeente geeft daarom tegenwoordig minder randvoorwaarden mee en biedt marktpartijen alle ruimte voor het realiseren van een passend woningbouwprogramma.

In de woonvisie wordt ook ingegaan op het kwantitatieve vraagstuk. De woonvisie verwijst naar de woningmarktverkenning, waarin de totale woningvraag van buiten Amersfoort en uit Amersfoort zelf tot 2030 is berekend. De woningmarktverkenning gaat uit van een kwantitatieve vraag van 24\.000 woningen in de periode van 2010 tot 2030\. Dit levert een gemiddelde woningbouwopgave van 1\.200 woningen per jaar. In tabel 1 is de kwantitatieve woningbouwopgave uit de woningmarktverkenning weergegeven.

![afbeelding "i_NL.IMRO.0307.BP00122-0301_0016.jpg"](i_NL.IMRO.0307.BP00122-0301_0016.jpg)

Uit bovenstaande tabel 1 blijkt dat Amersfoort niet kan voldoen aan de marktvraag. Voor de periode tot 2030 ligt het aantal te realiseren woningen op de beschikbare bouwlocaties fors lager dan het streefprogramma. De aantallen liggen zelfs lager dan de woningvraag van de eigen bevolking. Om te kunnen voldoen aan de totale vraag in de periode tot 2030 moet de gemeente op zoek naar nieuwe bouwlocaties voor de realisatie van een aanvullend woningbouwprogramma van circa 12\.300 woningen. De beoogde ontwikkeling levert een bijdrage van maximaal 60 woningen aan dit tekort. Een actuele behoefte is hiermee in kwantitatieve zin vast te stellen.

Om te kunnen beoordelen in hoeverre de woningmarktverkenning van ABF Research B.V. actueel is, moet de in het onderzoek gestelde prognose worden vergeleken met een actuele prognose uit 2016\. Voor de bepaling van de regionale woonvraag staan diverse prognosemodellen ter beschikking. De bekendste zijn PEARL voor bevolkings\- en huishoudensprognoses en IBP\-Primos voor zowel bevolkings\- en huishoudensprognoses als voor de woningbehoefte. PEARL is ontwikkeld door het Centraal Bureau voor de Statistiek en het Planbureau voor de Leefomgeving en verschaft resultaten tot op het gemeenteniveau met een uitsplitsing naar leeftijd, geslacht, huishoudenstype en herkomst.

De demografische ontwikkeling van Amersfoort wordt door PEARL vastgesteld en geprognotiseerd op:

* 144\.862 inwoners in het jaar 2010;

* 153\.800 inwoners in het jaar 2016;

* 161\.500 inwoners in het jaar 2026;

* 164\.100 inwoners in het jaar 2030\.

Het onderzoek van ABF Research, dat ten grondslag ligt aan de Woonvisie Amersfoort, ging destijds uit van een groei van 23\.000 tot 29\.000 inwoners in de periode 2010\-2030\. Dit zou resulteren in een groei van 144\.862 naar 167\.862 tot 173\.862 inwoners in 2030\.

De prognose van de PEARL is voorzichtiger dan de prognose van ABF Research: het verschil is circa 3000 inwoners (ofwel 13%). Het tekort aan bouwlocaties in relatie tot de totale vraag en het streefprogramma/ bouwlocaties blijft daarmee relatief veel groter (tabel 1\). Er is derhalve geen reden aan te nemen dat de prognose van ABF Research niet langer actueel zou zijn of als uitgangspunt voor onderbouwing kan worden gebruikt. De geprognotiseerde groei en groei van de gemeente tussen 2010 en 2016 bevestigt de actuele behoefte binnen de gemeente.

De 'Structuurvisie Amersfoort 2030' (hierna: structuurvisie), vastgesteld door de gemeenteraad op 9 juli 2013, gaat uitsluitend in op het kwalitatief karakter van het woningbouwprogramma en benoemt, in tegenstelling tot woningaantallen, gewenste woonmilieus. De structuurvisie zet onder andere in op een intensivering van ruimtegebruik in en om de binnenstad en rondom de stedelijke knooppunten. Daarnaast zet de stad in op het mengen van functies en het verbinden van verschillende wijken. Het streefbeeld is een stad met hoge concentratie van gemengde woonmilieus waarin werkgelegenheid, voorzieningen en woningbouw een plaats hebben. De planlocatie is gelegen aan de zuidelijke rand van Amersfoort, in de omgeving van Leusden. De structuurvisie gaat niet specifiek in op deze zone.

De woonvisie bepaalt de kwalitatieve woonwensen op basis van de resultaten van een onderzoek naar wat mensen het belangrijkst vinden voor hun (toekomstige) woonplaats. Het blijkt dat een goede plaats om kinderen op te laten groeien (70%), een groene leefomgeving (50%), veiligheid (45%) en een goede bereikbaarheid met auto (36%) de belangrijkste factoren zijn voor het bepalen van een woonvoorkeur. De beoogde ontwikkeling betreft de realisatie van een rustig woongebied in een wijk met een ruimtelijk en groen karakter. De landschappelijke inpassing nabij de bossen maakt de locatie uitermate geschikt voor het (prettig) laten opgroeien van kinderen. De naastgelegen bossen zorgen bovendien voor ontspanningsmogelijkheden die niet gebruikelijk zijn voor woningen binnen het stedelijk gebied. De locatie kent daarnaast een goede bereikbaarheid met de auto, aangezien de ontsluiting van het plangebied plaatsvindt op de Rondweg Zuid. Gesteld kan worden dat de beoogde ontwikkeling voldoet aan de kwalitatieve woonwensen in de markt. Hieruit blijkt dat zowel in kwantitatieve als kwalitatieve zin een actuele behoefte bestaat naar de te realiseren woningen van de beoogde ontwikkeling.

*Trede 2: indien uit de beschrijving van stap 1 blijkt dat sprake is van een actuele*

*regionale behoefte, dient te worden beschreven in hoeverre in die behoefte binnen het*

*bestaand stedelijk gebied van de betreffende regio kan worden voorzien door benutting*

*van beschikbare gronden door herstructurering, transformatie of anderszins.*

Het Besluit ruimtelijke ordening dwingt overheden ertoe om bij nieuwe ruimtelijke initiatieven allereerst te kijken of er mogelijkheden zijn om beschikbare gronden door herstructurering, transformering of anderszins te benutten. Hierbij kan gedacht worden aan binnenstedelijke gebieden waarbij de bebouwing niet langer doelmatig in gebruik is.

De ontwikkeling aan de Laan 1914 voldoet aan de essentie van de ladder voor duurzame verstedelijking. De ontwikkeling voorziet in een actuele behoefte en maakt door middel van transformatie gebruik van beschikbare gronden binnen het stedelijke gebied. Figuur 1 is een weergave van de begrenzing van het stedelijk gebied op basis van de Provinciale Ruimtelijke Structuurvisie van de Provincie Utrecht. Het plangebied ligt volledig binnen de grenzen van het stedelijke gebied. Het plan voldoet daarmee aan de doelstellingen van artikel 3\.1\.6 lid 2 van het Bro.

![afbeelding "i_NL.IMRO.0307.BP00122-0301_0017.jpg"](i_NL.IMRO.0307.BP00122-0301_0017.jpg)

*Trede 3: wanneer de ruimtevraag niet kan worden opgevangen binnen het bestaande*

*stedelijk gebied, dient trede 3 doorlopen te worden.*

Trede 3 is niet aan de orde. De ontwikkeling vindt plaats binnen stedelijk gebied (zie bovenstaande figuur 1\).

Geconcludeerd wordt dat de herontwikkeling van het perceel aan de Laan 1914 een binnenstedelijke ontwikkeling betreft die inspeelt op de vraag naar en behoefte aan woningen in of aan de rand van Amersfoort. Dit past uitstekend binnen de ladder voor duurzame verstedelijking.

#### 3\.3 Conclusie

Voorliggend bestemmingsplan maakt de herontwikkeling mogelijk van een braakliggend terrein waar voorheen een zorginstelling was gevestigd naar een woonlocatie met een groen zone die een verbinding met de omliggende groengebieden mogelijk maakt. Dit is in overeenstemming met het geldende beleid.

### Hoofdstuk 4 Stedenbouwkundige visie en Planbeschrijving

#### 4\.1 Inleiding

In dit hoofdstuk wordt de visie op het plangebied beschreven. De visie bestaat uit verschillende elementen die vertegenwoordigd dienen te worden in het plangebied, zoals wonen, verkeer en groen.

#### 4\.2 Ruimtelijke opbouw

##### 4\.2\.1 Kenmerken van het gebied

Het plangebied wordt begrensd door de Laan 1914 (noord), de gemeentegrens van Leusden (zuid) met aangrenzend het Kamp Amersfoort, het dierenbeschermingscentrum Amersfoort (oost) en een strook gemeentegrond met een wandelpad (west).

Het plangebied bevindt zich aan de zuidkant van de stad Amersfoort, aan de Laan 1914, dicht bij de Stichtse Rotonde. Het plangebied ligt in een omgeving waarbij de overgang van het stedelijk naar het landelijk gebied plaats vindt en heeft dan ook veel bomen. De groene beboste zone van de Utrechtse Heuvelrug is hier de drager van het landelijke gebied. De infrastructuur en de bebouwing langs deze infrastructuur vormen de verstedelijkingslinten in dit landelijke gebied. In het gebied zijn hoogteverschillen aanwezig. De hoogteverschillen variÃ«ren tussen de 20 meter en 32,5 meter boven NAP.

Kenmerkend voor het gebied is het bosachtige karakter. In het bos ligt een aantal maatschappelijke functies of instellingen als 'boskamers' op ruime afstand van elkaar. Dit soort complexen komt veel voor in het gehele gebied van de Utrechtse Heuvelrug. Het gaat hier om het verzorgingstehuis aan de Stichtse Rotonde, het Princess hotel, het Sinaiterrein (huidig plangebied), het dierenbeschermingscentrum met daar nabij gelegen het scoutinggebouw, het DHV\-complex bestaande uit een groot kantorencomplex met daaromheen parkeren en een verder gelegen klein kantorencomplex omgeven door veel groen. Aan de zuidzijde grenst het plangebied aan het Nationaal monument Kamp Amersfoort. Het is een groot, groen terrein met nog enkele herinnerings/herdenkingsplekken zoals een appÃ¨lklok, een muurschildering, een originele wachttoren, de schietbaan en de rozentuin. Kamp Amersfoort wordt van het plangebied van voorliggend bestemmingsplan gescheiden door een wandelpad en groen.

Het plangebied ligt eveneens dicht bij het zuidelijk deel van het Bergkwartier. Die wijk is een rijksbeschermd stadsgezicht bestaande uit voornamelijk vrijstaande en twee\-onder een kap woningen, in een ruim opgezette, parkachtige omgeving op de flank van de Utrechtse Heuvelrug.

![afbeelding "i_NL.IMRO.0307.BP00122-0301_0018.jpg"](i_NL.IMRO.0307.BP00122-0301_0018.jpg)

*Plangebied met omliggende bebouwing*

##### 4\.2\.2 Visie op het gebied

*Utrechtseweg e.o.*

De drager van het gebied is de landschappelijke ondergrond van de Utrechtse Heuvelrug met zijn bosachtige karakter met heidevelden en reliÃ«fverschillen. Deze drager is niet alleen van grote betekenis voor de Ecologische Hoofdstructuur maar ook voor de representatieve uitstraling van de stadsentree en deze stadsrand. De 17e eeuwse verkaveling heeft een bijdrage geleverd aan de huidige uitstraling van het gebied en wordt vanwege zijn unieke karakter hierom zeer gewaardeerd. De landschappelijke en cultuurhistorische drager levert een belangrijke bijdrage aan de aantrekkelijkheid om er te wonen, te werken, te studeren en te recreÃ«ren. De drager van het gebied komt onder druk te staan door de vraag naar uitbreidingen van instellingen die nu in het gebied aanwezig zijn. Het is hierbij van belang om de juiste afwegingen te maken tussen de diverse belangen en de mogelijke oplossingen, voordat meegewerkt wordt aan nieuwe ontwikkelingen.

De landschappelijke context mag hierbij nooit uit het oog verloren worden. Zo geldt dit ook voor het plangebied. Het SinaÃ¯complex is een aantal jaren geleden gesloopt. Het was een behoorlijk groot complex met veel bebouwing op de kavel.

*Plangebied uitgangspunten*

Voor het plangebied zijn de volgende randvoorwaarden en uitgangspunten meegegeven aan de ontwikkelaar:

* Er worden maximaal 60 grondgebonden woningen mogelijk gemaakt;

* Geclusterd bouwen, tegen gaan van bosversnippering. Concept is "Wonen in het bos, wonen in een boskamer".

* Inpassen van zoveel mogelijk bomen als boskwaliteit;

* Erfafscheidingen en openbare ruimte worden integraal ontworpen met bebouwing en landschap;

* Parkeren op eigen terrein, mogelijkheid voor bezoekers parkeren in het openbaar gebied;

* Gebruikmaken van bestaande glooiing en hoogteverschillen in het plangebied;

* De maximale bouwhoogte van de woningen is 12 meter;

* De woningen moeten worden geclusterd aan de oostzijde van de locatie waardoor aan de westzijde een groene zone / bosgebied ontstaat met een breedte van minimaal 70 meter. Deze zone zorgt voor een goede aansluiting op de ecologische waarden van het aangrenzende gebied (de zuidzijde van de locatie grenst aan de Ecologische hoofdstructuur). En tevens zorgt de groene zone voor een verbinding tussen de groengebieden aan de noordzijde en aan de zuidzijde van de locatie;

* Mogelijk het creeren van een recreatieve verbinding;

* Parallel aan de Laan 1914 blijft een zone van 20 meter vrij van bebouwing/woonfunctie om zo een zone met het karakter van een boswal te krijgen;

* In het bestemmingsplan wordt een aanduiding opgenomen 'zone geluidsniveaus' vanwege de in het dierenbeschermingscentrum aanwezige toestellen en installaties en door de in het dierenbeschermingscentrum verrichtte werkzaamheden of activiteiten in de representatieve bedrijfssituatie. De volgende geluidsniveaus op de gevels van de betreffende woningen mogen niet worden overschreden Langtijdgemiddeld beoordelingsniveau (LAr,LT):

o 50 dB(A) op 1,5 meter hoogte in de uren gelegen tussen 07\.00 en 19\.00 uur;

o 45 dB(A) op 5 meter hoogte in de uren gelegen tussen 19\.00 en 23\.00 uur;

o 40 dB(A) op 5 meter hoogte in de uren gelegen tussen 23\.00 en 07\.00 uur.

##### 4\.2\.3 Beschrijving van het plan

Voor de herontwikkeling van het plangebied is een VO stedenbouwkundig plan en schetsontwerp inrichtingsplan gemaakt. Het stedenbouwkundig plan gaat uit van maximaal 60 woningen, twee onder Ã©Ã©n kap en vrijstaand, in een besloten 'boskamer'. Het plan voorziet tevens in de aanleg van een ecologische zone van 70 meter breed, gecombineerd met een recreatieve verbinding.

De locatie van het voormalige SinaÃ¯ Centrum wordt bezien als onderdeel van de gehele boszone langs Laan 1914\. In deze boszone zijn meerdere kamers met uiteenlopende functies: hotel, woonlocatie, scouting, dierenasiel, DHV. De woningbouwontwikkeling in de boskamer van het voormalige SinaÃ¯ Centrum is daarmee onderdeel van een reeks boskamers, maar uniek als woningbouwontwikkeling. Het is hierbij nadrukkelijk de wens dat dit geen opmaat vormt voor verdere woningbouw aan Laan 1914\. Het nieuwe ontwerp voor de locatie moet de beleving van het wonen in een besloten boskamer op alle mogelijke manier versterken. De nieuwe woningbouw is, door de laanbeplanting en de bestaande bomen in de 20 meter brede zone langs de Laan 1914, niet of nauwelijks zichtbaar vanaf Laan 1914\. Op twee plaatsen zal er een inrit komen voor de ontsluiting van de woningen.

Bestaande bomen worden zoveel mogelijk ingepast in de zones rondom de woonbestemming en in het openbaar gebied. Het openbaar gebied zal worden ingericht met bomen en bermen om zo aan te sluiten op het groene, bosachtige, besloten karakter. De erfontsluitingswegen voor de woningen maken op twee plekken een lus. Het midden van die lussen krijgt een groene inrichting waarin bestaande bomen worden geÃ¯ntegreerd. Dit geeft kwaliteit aan de woonomgeving. Voor het type woningen zijn woningen in het Bergkwartier als inspiratie genomen. Twee\-onder een kap woningen en vrijstaande woningen in een groene bosrijke omgeving. De woningen verspringen ten opzichte van elkaar en krijgen hagen als tuinafscheiding. Als totaal plaatje wordt een vriendelijke, bosachtige woonomgeving beoogd dat recht doet aan de plek van deze bosachtige stadsrand. Om deze kwaliteit in de toekomst te kunnen blijven garanderen op de kavels, is het van belang dat er ruimte blijft tussen de woningen, dat er een maximum oppervlakte wordt verbonden aan de verharding van tuinen en aan de bijbehorende bouwwerken. Hier gaan de regels van dit bestemmingsplan verder op in.

Aan de zuidkant van het plangebied blijft de woonbestemming op enige afstand van het Kamp Amersfoort. Tussen de woonbestemming en Kamp Amersfoort wordt een bosrand aangelegd met daarin een erftoegangsweg die slechts gedeeltelijk toegankelijk is voor gemotoriseerd verkeer. Het middelste deel van deze erftoegangsweg zal enkel toegankelijk zijn voor voetgangers en fietsers.

##### 4\.2\.4 Verkeer en parkeren

Ten behoeve van het realiseren van maximaal 60 woningen van verschillende woningtypologieÃ«n moet de verkeersaantrekkende werking en het parkeren (of parkeersituatie) worden bepaald.

*Verkeersaantrekkende werking*

Volgens de kengetallen van de CROW publicatie 317 d.d. 8 oktober 2012 geldt voor vrijstaande woningen in een weinig stedelijk gebied in de rest bebouwde kom een verkeersgeneratie van minimaal 7,8 en maximaal 8,6 bewegingen per etmaal. Voor de twee\-onder\-een\-kap woningen geldt een verkeersgeneratie van minimaal 7,4 en maximaal 8,2 bewegingen per etmaal.

De totale verkeersgeneratie komt daarmee, op basis van het schetsontwerp, op minimaal 417 (7,6 x10 \+ 7,4 x46\) en maximaal 464 (8,6 x10 \+ 8,2 x46\) motorvoertuigbewegingen per etmaal.

Dit betekent een forse afname ten opzichte van de huidige, planologische situatie. In de huidige situatie is sprake van een maatschappelijke bestemming met functieaanduiding gezondheidszorg. De CROW publicatie gaat bij een ziekenhuis uit van een verkeersgeneratie van minimaal 7,5 en maximaal 8,4 motorvoertuigen per 100 m2 bvo per etmaal. Het huidige bouwvlak omvat circa 22\.000 m2, waarbij twee bouwlagen zijn toegestaan. Dit levert een potentiÃ«le verkeersgeneratie van minimaal 3\.000 (7,5 x400\) en maximaal 3\.360 (8,4 x400\) motorvoertuigbewegingen per etmaal.

*Verkeersstructuur*

Het plangebied wordt voor alle verkeersdeelnemers door een tweetal nieuwe aansluitingen in de vorm van een inritconstructie op de Laan 1914 ontsloten. In het plangebied zelf komen uitsluitend erftoegangswegen die elk van de woningen ontsluiten. De woonstraten hebben een verblijfsfunctie en worden relatief smal vormgegeven. Deze erftoegangsweg bestaat gezien de verblijfsfunctie uit Ã©Ã©n rijbaan die toegankelijk is voor al het verkeer. Er wordt dus niet voorzien in aparte trottoirs of fietspaden. Ten zuiden van de middelste woonblok komt een horizontale verbinding die alleen toegankelijk is voor langzaam verkeer. Gemotoriseerd verkeer kan hier geen gebruik van maken.

*Het parkeren*

De woningen in het plangebied hebben elk parkeerplaatsen op eigen terrein conform de meest recente versie van de Nota Parkeernormen 2009 (laatst bijgesteld 23 september 2014\). Het bezoekersparkeren wordt ook conform deze nota parkeernormen opgelost langs de openbare erftoegangsweg.

De gemeente hanteert een parkeernorm van 2,0 parkeerplaatsen per woning op eigen terrein. Daarnaast gaat dit beleid uit van een norm van 0,3 parkeerplaats per woning voor bezoekersparkeren.

De minimale parkeernorm omvat 129 (2,3 x56\) parkeerplaatsen. In het plan is rekening gehouden met 130 parkeerplaatsen, waarvan 18 bezoekersparkeerplaatsen in openbaar gebied.

### Hoofdstuk 5 Omgevingsaspecten

#### 5\.1 Inleiding

Afhankelijk van de uitwerking van de verschillende gebieden moet milieuonderzoek worden uitgevoerd om te bepalen of er en zo ja welke milieuhygiÃ«nische belemmeringen in het gebied van dit bestemmingsplan aanwezig zijn.

Bestaande milieuhinder, zoals geluidhinder van bestaande wegen, kan in beginsel niet via het bestemmingsplan worden verminderd, zolang de bestaande situatie wordt gehandhaafd. Pas als nieuwe, ruimtelijke ontwikkelingen in het bestemmingsplan worden nagestreefd \- zoals nieuwe woningen â kan dit worden vastgelegd met een bestemming die past binnen de (ruimtelijk relevante) milieunormen.

#### 5\.2 Water

Bij ruimtelijke ontwikkelingen moet de zogenaamde watertoets uitgevoerd worden. Hierbij moeten de initiatiefnemer en de waterbeheerder overleg voeren over de wateraspecten die verband houden met de voorgenomen ontwikkeling. Naast de watertoets spelen de onderstaande beleidslijnen een belangrijke rol.

##### 5\.2\.1 Europese Kaderrichtlijn Water (2000\)

De Europese Kaderrichtlijn Water gaat er vanuit dat water geen gewone handelswaar is, maar een erfgoed dat moet worden beschermd en verdedigd. Het hoofddoel van de richtlijn is daarop gebaseerd. De Kaderrichtlijn Water geeft het kader voor de bescherming van landoppervlaktewater, overgangswater, kustwater en grondwater. Dat moet ertoe leiden dat: aquatische ecosystemen en gebieden die rechtstreeks afhankelijk zijn van deze ecosystemen, voor verdere achteruitgang worden behoed; verbetering van emissies; duurzaam gebruik van water wordt bevorderd op basis van bescherming van de beschikbare waterbronnen op lange termijn; er wordt gezorgd voor een aanzienlijke vermindering van de verontreiniging van grondwater.

##### 5\.2\.2 Nationaal Waterplan (2009\)

Het Nationale Waterplan (NWP) is de opvolger van de vierde nota waterhuishouding en geeft het kader voor het waterbeheer voor Nederland, nu en in de toekomst. Het NWP is het rijksplan voor het waterbeleid. het NWP beschrijft de maatregelen die in de periode 2009\-2015 genomen moeten worden om Nederland ook voor de toekomstige generaties veilig en leefbaar te houden en de kansen die water biedt te benutten.

##### 5\.2\.3 Bodem\- Water en Milieuplan 2016\-2021

Het beleidsterrein bodem, water en milieu is de laatste jaren sterk in ontwikkeling geweest. De wetgeving voor bodem, water en milieu is aan verandering onderhevig, internationaal zijn er regels en afspraken bij gekomen en nationaal zijn wetten samengevoegd en vereenvoudigd. Bovendien zijn bevoegdheden tussen overheden verschoven.

Het veranderingsproces dat zich voltrekt, levert een vernieuwde provinciale beleidsinsteek op. Deze is veel meer dan voorheen gericht op het voorkomen van problemen en vooral op het verbeteren van de Utrechtse leefkwaliteit. De gebiedsgerichte aanpak staat hierbij centraal.

In dit kader is het 'Bodem\- Water en Milieuplan 2016\-2021' opgesteld. Hierin richt de provincie zich op het behoud en verder verbeteren van het aantrekkelijke woon\-, werk\- en leefklimaat in de provincie.

Voor bodem, water en milieu betekent dit dat er gestreefd wordt naar:

* een robuust bodem\- en watersysteem. Dit houdt in dat onder normale omstandigheden alle functies goed uitgevoerd kunnen worden en dat extreme situaties goed opgevangen kunnen worden;

* bodem\-, water\- en milieukwaliteiten die passend zijn voor de functie van een gebied;

* een duurzaam gebruik van de fysieke leefomgeving, zodat de mogelijkheden die het natuurlijk systeem ons biedt ook in de toekomst gebruikt kunnen worden;

* een gezonde leefomgeving, die een positieve bijdrage levert aan de economische en maatschappelijke ontwikkelingen in de regio.

De rol van stedelijke gebieden wordt steeds belangrijker. In stedelijke gebieden wonen, werken en recreÃ«ren mensen relatief dicht op elkaar waardoor ogenschijnlijk kleine ontwikkelingen relatief veel effect op de fysieke leefomgeving (kunnen) hebben. Om te komen tot een duurzaam gebruik van het bodem\- en watersysteem is het vinden van een balans, tussen de groei van het gebruik enerzijds en de bescherming van de leefkwaliteit anderzijds, noodzakelijk. Ook het inspelen op de gevolgen van de klimaatverandering wordt een steeds belangrijkere factor bij de inrichting van gebieden. Zowel in het landelijk als het stedelijk gebied neemt de urgentie toe van het treffen van voorzieningen om wateroverlast door hoge neerslagintensiteiten te voorkomen, overstromingsrobuust te bouwen en het vasthouden van water om droogteperioden te overbruggen.

Ten aanzien van grondwater is de doelstelling dat de grondwatervoorraad mag benut worden, zonder dat deze wezenlijk wordt aangetast of andere belangen worden geschaad. Het standstill\-beginsel \- het op peil houden van de huidige hoeveelheid en kwaliteit van het grondwater \- is de minimale ambitie voor het beleid. Het kan echter nodig zijn om lokaal de grondwaterkwantiteit of \-kwaliteit te verbeteren (step forward), bijvoorbeeld omdat er anders negatieve effecten optreden op natuur die van grondwater afhankelijk is.

Ten aanzien van voorliggend bestemmingsplan kan gesteld worden dat terrein met voorheen een maatschappelijke functie (grootschalige verzorging, openbaar/sociaal\-cultureel) wordt gewijzigd in een woonfunctie. Volgens de 'Reflectmethode' (die is opgenomen in de 'Handreiking grond\- en oppervlaktewaterbescherming bronnen voor drinkwater bij ruimtelijke plannen') is er in een dergelijk geval sprake van een kleine 'step forward'. Een woongebied scoort beter ten aanzien van de diffuse belasting en bij calamiteiten maar scoort minder ten aanzien van handhaving.

Hieronder volgt een beschrijving van het grondwaterbeschermingsgebied en waterwingebied Amersfoort\-Berg.

Grondwaterbeschermingsgebied en waterwingebied

In het gebied (nabij de Stichtse Rotonde) bevindt zich een grondwaterwinning van Vitens, waaruit per jaar anderhalf miljoen kubieke meter grondwater wordt opgepompt.

Om het grondwater rondom deze winlocatie te beschermen, bevindt zich hier omheen een grondwaterbeschermingsgebied. Dit is met een dubbelbestemming aangegeven op de verbeelding. Op het grondwaterbeschermingsgebied is de Provinciale Milieuverordening van toepassing. Op grond daarvan geldt er een meldingsplicht voor bijvoorbeeld het realiseren van verhardingen en funderingen. Ook mag in dit gebied infiltratie van het hemelwater slechts onder strenge voorwaarden plaatsvinden.

Door middel van een omgevingsvergunningstelsel (voorheen aanlegvergunning) wordt in het bestemmingsplan een beperking gesteld aan de toegelaten werken en werkzaamheden. Vermeld dient te worden dat zich in dit gebied geen bedrijven bevinden die verontreiniging van het grondwater zouden kunnen veroorzaken. Ook in de toekomst moeten deze bedrijven uit dit gebied worden geweerd.

*Gebruik bestrijdingsmiddelen zoveel mogelijk beperken*

Alle activiteiten die in grondwaterbeschermingsgebieden plaats vinden, kunnen een bedreiging zijn voor de kwaliteit van het te winnen drinkwater. Daarom is het van belang dat er geen bestrijdingsmiddelen gebruikt worden op gronden in het grondwaterbeschermingsgebied. Hiervoor kunnen geen regels worden opgenomen in dit bestemmingsplan maar het is van dusdanig belang dat er in deze toelichting nadrukkelijk op wordt gewezen.

*Uitsnede digitale themakaart Bodem\- water en milieuplan 2016\-2021*

![afbeelding "i_NL.IMRO.0307.BP00122-0301_0019.jpg"](i_NL.IMRO.0307.BP00122-0301_0019.jpg)

![afbeelding "i_NL.IMRO.0307.BP00122-0301_0020.jpg"](i_NL.IMRO.0307.BP00122-0301_0020.jpg)plangebied

![afbeelding "i_NL.IMRO.0307.BP00122-0301_0021.jpg"](i_NL.IMRO.0307.BP00122-0301_0021.jpg)

![afbeelding "i_NL.IMRO.0307.BP00122-0301_0022.jpg"](i_NL.IMRO.0307.BP00122-0301_0022.jpg)

![afbeelding "i_NL.IMRO.0307.BP00122-0301_0023.jpg"](i_NL.IMRO.0307.BP00122-0301_0023.jpg)

100\-Jaarsaandachtsgebied

Een 100\-jaarsaandachtsgebied is een beschermingsgebied rond een grondwaterwinning met een kwetsbaar grondwaterbeschermingsgebied. Het gebied is gebaseerd op een verblijftijd van het grondwater van maximaal 100 jaar in de ondergrond. Er gelden geen regels uit de Provinciale Milieuverordening. Wel moet bij nieuwe activiteiten of functies rekening worden gehouden met de effecten op het grondwater binnen het 100\-jaarsaandachtsgebied.

##### 5\.2\.4 Waterbeheersplan Waterschap Vallei en Veluwe

In het Waterbeheersplan 2010 \- 2015 heeft Waterschap Vallei \& Veluwe (voorheen Vallei en Eem) zijn ambities en uitvoeringsprogramma vastgelegd voor de periode 2010 tot en met 2015\. Het plan bepaalt in grote lijnen de agenda van Waterschap Vallei \& Veluwe voor de komende zes jaar. Dit plan is mede kader voor de wijze waarop omgegaan wordt met water in het plangebied.

##### 5\.2\.5 Waterplan gemeente Amersfoort 2005\-2015

Het Waterplan Amersfoort 2005\-2015 is het kader voor integraal en duurzaam waterbeheer in Amersfoort. Het plan is gezamenlijk opgesteld door de Gemeente Amersfoort, Waterschap Vallei \& Eem en Vitens Midden\-Nederland. Het Waterplan Amersfoort is gebaseerd op een integrale beschouwing van het systeem van oppervlaktewater, ondiep grondwater en de waterketen vanaf de inzameling van afvalwater tot en met de zuivering van afvalwater.

Aan de hand van drie streefbeelden wordt geschetst hoe het waterbeheer er in 2030 uit zou moeten zien: water met allure, water van de wijk en water voor natuur. Het gaat hierbij met name om het oppervlaktewatersysteem en het ondiepe grondwater en de interactie tussen de waterketen en het oppervlaktewatersysteem.

##### 5\.2\.6 Gemeentelijk rioleringsplan 2012\-2021

De afgelopen planperiode 2007\-2011 werden de 'Wet gemeentelijke watertaken' en de Waterwet van kracht. Met deze wetten zijn de gemeentelijke watertaken verbreed en hebben gemeenten de zorgtaak gekregen voor het:

Doelmatig inzamelen en transporteren van stedelijk afvalwater (Wet milieubeheer, artikel 10\.33\), inzamelen en verwerken van hemelwater dat redelijkerwijs niet op particulier terrein kan worden verwerkt (Waterwet, artikel 3\.5\), en treffen van doelmatige maatregelen tegen structurele grondwateroverlast en verwerking van ingezameld grondwater (Waterwet, artikel 3\.6\).

De beleidsmatige invulling van deze (verbrede) gemeentelijke watertaken wordt vastgelegd in het wettelijke verplichte gemeentelijke rioleringsplan (Wet milieubeheer, artikel 4\.22\), daarom ook wel het 'verbreed gemeentelijke rioleringsplan' genoemd.

##### 5\.2\.7 Watertoets

Bij ruimtelijke plannen geldt vanaf 1 november 2003 de wettelijke verplichting van een waterparagraaf/watertoets. De watertoets is Ã©Ã©n van de pijlers van het Waterbeleid voor de 21 eeuw, waarin aan water een meesturende rol in de ruimtelijke ordening is toegekend. Met de watertoets wordt beoogd waterbeheerders vroegtijdig in het ruimtelijke ordeningsproces te betrekken. De watertoets betreft het hele proces van informeren, adviseren, afwegen en beoordelen van waterhuishoudkundige aspecten in ruimtelijke plannen en besluiten. Via de digitale watertoets is beoordeeld of en welke waterbelangen voor het plan relevant zijn.

Het doel van een waterparagraaf is een samenhangend beeld te geven van de wijze waarop in het plan rekening is gehouden met duurzaam waterbeheer en de gevolgen van het plan voor de waterhuishouding. Het voorkomen van negatieve effecten op de waterhuishouding staat bij de watertoets voorop. Dan pas komen inrichtingsmaatregelen en compensatie in beeld.

##### 5\.2\.8 Water in relatie tot het plangebied

In dit bestemmingsplan is geen oppervlaktewater aanwezig.

###### 5\.2\.8\.1 Hemelwater

Vasthouden \- bergen \- afvoeren: Een belangrijk principe is dat een deel van het hemelwater binnen het plangebied wordt vastgehouden en/of geborgd/geÃ¯nfiltreerd en dus niet direct afgevoerd wordt naar de riolering of het oppervlaktewater. Hiermee wordt bereikt dat de waterzuiveringsinstallatie beter functioneert, verdroging wordt tegen gegaan en piekafvoeren in het oppervlaktewater (met eventueel wateroverlast in benedenstrooms gelegen gebieden) wordt voorkomen. Aangezien het projectgebied binnen het grondwaterbeschermingsgebied ligt zijn de regels van de Provinciale Milieuverordening van toepassing. Hierin is opgenomen onder welke voorwaarden er geÃ¯nfiltreerd kan worden.

Schoon houden \- scheiden \- schoon maken: Het is van belang dat het grondwater wordt beschermd tegen vervuiling. Om hieraan bij te dragen mogen bij de ontwikkeling van het terrein geen uitloogbare materialen worden gebruikt zoals koper, lood, zink en geÃ¯mpregneerd hout op plekken waar die met regenwater in aanraking kunnen komen.

###### 5\.2\.8\.2 Grondwater

De grondwaterstand in de omgeving van Laan 1914 zit op grote diepte, \+ \- 20 meter onder maaiveld.

Voor nieuwe ontwikkelingen geldt dat deze zo moeten worden geordend en ingericht dat dit past bij de bestaande grondwaterstanden.

###### 5\.2\.8\.3 Riolering

In Laan 1914 is een gemengd rioolsysteem aanwezig waarbij dus ook het schone regenwater wordt afgevoerd naar de rioolwaterzuivering. Bij rioolvervanging of \-renovatie wordt geen regenwater meer aangesloten op het vuilwaterriool. Het water dat aangevoerd wordt vanaf de nieuw te ontwikkelen locatie moet gescheiden aangeboden worden zodat dit bij een eventuele vervanging van het rioolsysteem in Laan 1914 ook gescheiden kan worden afgevoerd.

###### 5\.2\.8\.4 Grondwaterbeschermingsgebied

Het projectgebied bevindt zich in het Grondwaterbeschermingsgebied Amersfoort\-Berg. Dit gebied heeft als functie om het grondwater rondom de winlocatie te beschermen. Op het grondwaterbeschermingsgebied is de Provinciale Milieuverordening van toepassing. Op grond daarvan geldt er een meldingsplicht voor bijvoorbeeld het realiseren van verhardingen en funderingen. Werkzaamheden dieper dan 3 meter onder maaiveld en infiltratie van hemelwater mogen slechts onder strenge voorwaarden plaatsvinden. Zowel open\- als gesloten bodemenergiesystemen zijn binnen deze beschermingszone niet toegestaan.

![afbeelding "i_NL.IMRO.0307.BP00122-0301_0024.jpg"](i_NL.IMRO.0307.BP00122-0301_0024.jpg)

###### 5\.2\.8\.5 Compensatie

Compensatie is binnen dit project niet nodig aangezien er geen grote toename van verhard oppervlak plaatsvindt.

###### 5\.2\.8\.6 Conclusie water

Alle aspecten met betrekking tot water in dit plangebied zijn beschreven in bovenstaande paragrafen. De conclusie is dat water geen belemmerende factor is voor het voorliggende bestemmingsplan met de daarin opgenomen bestemmingen.

##### 5\.2\.9 Reactie Waterschap Vallei en Veluwe

In het plangebied liggen geen belangrijke oppervlaktewateren (zogenaamde primaire of A\- watergangen), waterkeringen of gebieden die zijn aangewezen voor regionale waterberging. Dit betekent dat dit plan geen essentiÃ«le waterbelangen raakt. Op basis daarvan wordt door het waterschap voor het onderhavige plan een positief wateradvies gegeven.

#### 5\.3 Luchtkwaliteit

##### 5\.3\.1 Wettelijk kader

De 'Wet luchtkwaliteit' is opgenomen in de Wet milieubeheer onder hoofdstuk 5, titel 2\. De kern van de Wet luchtkwaliteit bestaat uit luchtkwaliteitseisen voor de buitenlucht die in bijlage 2 van de Wet milieubeheer zijn vastgelegd. Uit de Wet volgt dat een voorgenomen ontwikkeling vanuit het oogpunt van luchtkwaliteit inpasbaar is indien in ieder geval aan Ã©Ã©n van de volgende voorwaarden wordt voldaan:

* 1\. Er worden geen grenswaarden voor de luchtkwaliteit overschreden;

* 2\. Er treedt geen verslechtering van de luchtkwaliteit op, of er vindt per saldo een verbetering van de luchtkwaliteit plaats door compenserende maatregelen;

* 3\. De voorgenomen ontwikkeling draagt niet in betekenende mate (NIBM) bij aan de luchtverontreiniging;

* 4\. De voorgenomen ontwikkeling is onderdeel van het Nationaal Samenwerkingsprogramma Luchtkwaliteit (NSL).

Ad. 3 De Regeling NIBM geeft voor een aantal categorieÃ«n van projecten een (getalsmatige) invulling aan de NIBM\-grens. EÃ©n van die categorieÃ«n zijn woningbouwlocaties. Indien een dergelijke locatie, in geval van Ã©Ã©n ontsluitingsweg, netto niet meer dan 1500 nieuwe woningen omvat, dan wel in geval van twee ontsluitingswegen met een gelijkmatige verkeersverdeling, netto niet meer bedraagt dan 3000 woningen, is er sprake van een NIBM project.

De relevante stoffen ten gevolge van wegverkeer zijn stikstofdioxide (NO2\) en fijn stof (PM10 en PM2,5\). De bijbehorende grenswaarden zijn weergegeven in onderstaande tabel X. Doorslaggevend voor de beoordeling van NO2 is de jaargemiddelde concentratie. Voor PM10 is de 24\-uurgemiddelde concentratie het meest kritisch.

![afbeelding "i_NL.IMRO.0307.BP00122-0301_0025.jpg"](i_NL.IMRO.0307.BP00122-0301_0025.jpg)

*Luchtkwaliteit in relatie tot het plangebied*

Binnen het plangebied worden maximaal 60 woningen gerealiseerd. Dit aantal ligt ruim onder de NIBM grens van 1500 woningen bij 1 ontsluitingsweg. Onderzoek naar de luchtkwaliteit kan in het kader van dit bestemmingsplan daarom achterwege blijven. Ter informatie en in het kader van een goede ruimtelijke ordening wordt hieronder toch dieper ingegaan op het aspect luchtkwaliteit.

Bij het NSL hoort een jaarlijkse monitoring van de concentraties NO2, PM10 en PM2,5\. Overheden, waaronder de gemeente Amersfoort, leveren hiervoor gegevens aan. De door de gemeente opgegeven gegevens worden verwerkt samen met landelijke luchtkwaliteitsinformatie en gegevens over emissies van voertuigen. De berekende concentraties worden voor de stedelijke wegen bepaald op een afstand van 10 meter uit de wegrand. Bij rijkswegen kan deze afstand groter zijn. De resultaten van de monitoring zijn te vinden op www.nsl\-monitoring.nl.

Hieronder zijn de concentraties PM10, PM2,5 en NO2 uit de monitoringstool 2015 weergegeven rondom het plangebied (aangegeven met een donkerblauwe lijn).

De berekende concentraties zijn lager in latere jaren. Daarom is alleen het jaar 2015 weergegeven. De verwachting is dat in de toekomst de concentraties luchtvervuilende stoffen verder zullen afnemen. Daarom zullen ook in de toekomst geen grenswaarden worden overschreden.

![afbeelding "i_NL.IMRO.0307.BP00122-0301_0026.jpg"](i_NL.IMRO.0307.BP00122-0301_0026.jpg)

Het maximum aantal van 35 overschrijdingsdagen voor PM10 wordt rondom het plangebied niet overschreden. Het berekende aantal overschrijdingsdagen is hier 11\. De jaargemiddelde concentratie voor PM10 (niet weergegeven) ligt hier tussen 22 en 23 Âµg/m3. Dat is ruim onder de norm van 40 Âµg/m3. De jaargemiddelde concentratie voor PM2,5 (niet weergegeven) ligt hier op 14 Âµg/m3. Ook dat is ruim onder de norm van 25 Âµg/m3.

![afbeelding "i_NL.IMRO.0307.BP00122-0301_0027.jpg"](i_NL.IMRO.0307.BP00122-0301_0027.jpg)

Voor NO2 geldt dat in 2015 rondom het plangebied werd voldaan aan de grenswaarde van 40 Âµg/m3. De NO2\-concentratie lag hier tussen 25 en 26 Âµg/m3.

*Bijdrage van de ontwikkeling*Â

Om de bijdrage van deze ontwikkeling aan de luchtkwaliteit inzichtelijk te maken, kan gebruik gemaakt worden van de zogenaamde NIBM\-tool (zie http://www.infomil.nl/onderwerpen/klimaat\-lucht/luchtkwaliteit/regelgeving/wet\-milieubeheer/nibm/nibm\-tool\-0/).

Binnen het plangebied worden maximaal 60 woningen gerealiseerd. De verkeersaantrekkende werking is bepaald op 464 verkeersbewegingen per gemiddelde weekdag Hiervan is naar verwachting maximaal 5% vrachtverkeer. Met behulp van de NIBM\-tool kan worden bepaald welke bijdrage dit aantal extra verkeersbewegingen veroorzaakt. De NIBM tool gaat uit van een worst case benadering. Hieronder is het resultaat van de berekening met de NIBM\-tool weergegeven.

![afbeelding "i_NL.IMRO.0307.BP00122-0301_0028.jpg"](i_NL.IMRO.0307.BP00122-0301_0028.jpg)

De ontwikkeling levert een bijdrage van maximaal 0,74 Âµg/m3 NO2 en 0,11 Âµg/m3 PM10\. Aangezien volgens de monitoringstool de concentraties NO2 en PM10 in 2015 overal ruim onder de norm liggen, kan worden geconcludeerd dat de grenswaarden voor de jaargemiddelde concentraties van 40 Âµg/m3 niet worden overschreden.

##### 5\.3\.2 Conclusie luchtkwaliteit

Rond het plangebied wordt volgens de monitoringstool overal voldaan aan de grenswaarden voor luchtkwaliteit. Het aantal van maximaal 60 woningen ligt bovendien ruim onder de NIBM grens van 1500 nieuwe woningen. De bijdrage van de ontwikkeling is inzichtelijk gemaakt. Uit de resultaten blijkt dat de geldende grenswaarden voor NO2 en PM10 niet zullen worden overschreden door de bijdrage van de ontwikkeling. Daarmee is de ontwikkeling inpasbaar wat betreft het aspect luchtkwaliteit.

De luchtkwaliteit is geen belemmering voor de realisatie van het plan.

#### 5\.4 Bedrijven\- en milieuzonering

Om ervoor te zorgen dat nieuwe woningen op een verantwoorde afstand van bedrijven

gesitueerd worden en dat nieuwe bedrijven een passende locatie in de nabijheid van woningen krijgen, is de handreiking 'Bedrijven en milieuzonering' in opdracht van de Vereniging van Nederlandse Gemeenten opgesteld. Hierdoor wordt in een vroeg stadium bij ruimtelijke ontwikkelingen rekening gehouden met de belangen van bedrijven en woningen. Zo wordt zoveel mogelijk voorkomen dat woningen hinder en gevaar ondervinden van bedrijven en dat bedrijven in hun milieugebruiksruimte worden beperkt door de komst van nieuwe woningen.

Milieuzonering is een hulpmiddel bij ruimtelijke planvorming. Het is een instrument, dat helpt bij het afwegen en verantwoorden van keuzes aangaande nieuwe woningbouw\- en bedrijvenlocaties. Milieuzonering beperkt zich tot milieuaspecten met een ruimtelijke dimensie. Het gaat hierbij om de milieuaspecten geluid, geur, stof en gevaar, waarbij de belasting afneemt naarmate de afstand tot de bron toeneemt.

In de handreiking 'Bedrijven en milieuzonering' zijn richtafstanden opgenomen voor een scala aan milieubelastende activiteiten, opslagen en installaties. Hierbij worden richtafstanden gegeven per milieutechnisch aspect (geur, stof, geluid en gevaar), waarbij de grootste afstand bepalend is voor de indeling in een milieucategorie (onderstaande tabel 2\).

![afbeelding "i_NL.IMRO.0307.BP00122-0301_0029.jpg"](i_NL.IMRO.0307.BP00122-0301_0029.jpg)

De richtafstanden zijn afgestemd op het omgevingstype rustige woonwijk. Zonder dat dit ten koste gaat van het woon\- en leefklimaat kan de richtafstand met Ã©Ã©n stap worden verlaagd indien sprake is van een omgevingstype gemengd gebied. In een gemengd gebied is sprake van een matige tot sterke functiemenging. Direct naast woningen komen bijvoorbeeld winkels, horeca en kleine bedrijven voor.

##### 5\.4\.1 Bedrijven\- en milieuzonering in relatie tot het plangebied

In de omgeving van het plangebied is sprake van een menging van verschillende functies met woningen. In de nabije omgeving van het plangebied bevinden zich onder andere de bestemmingen 'kantoorÂ´, 'maatschappelijk', 'wonen' en 'horeca'. De planlocatie grenst aan het perceel van Princess Hotel Amersfoort (bestemming 'horeca'), Dierenbeschermingscentrum Amersfoort (bestemming 'maatschappelijk \- dierenasiel') en Scouting Impeesa Amersfoort (bestemming 'maatschappelijk \- scouting'). De Handreiking Bedrijven en milieuzonering 2009 van de VNG stelt ten aanzien van hinder en gevaar richtafstanden. In tabel 3 zijn de richtafstanden opgenomen.

![afbeelding "i_NL.IMRO.0307.BP00122-0301_0030.jpg"](i_NL.IMRO.0307.BP00122-0301_0030.jpg)

Het projectgebied ligt buiten de invloedssfeer van Princess Hotel Amersfoort en Scouting Impeesa Amersfoort.

Het plangebied ligt binnen de invloedssfeer van Dierenbeschermingscentrum Amersfoort. Ten aanzien van het aspect geur geldt een richtafstand van minimaal 30 meter. Bij geurhinder is het relevant om de bron van de mogelijke geuremissie te lokaliseren. De buitenverblijven zijn geen relevante bron, omdat de dieren relatief kort aanwezig zijn en er geen sprake is van een concentratie 'stank'. Voor de binnenkennels is het van belang dat er voldoende ventilatie aanwezig is, om opeenhoping van 'stank' te voorkomen. Daarvoor wordt gebruikgemaakt van een luchtbehandelingsunit (LBK). Deze LBK zorgt voor de afzuiging van de lucht in de binnenkennels. De toevoer van verse lucht vindt deels geforceerd plaats via de LBK en deels via natuurlijke ventilatie. Het ventilatiesysteem is zo ontworpen dat de afgezogen lucht niet in elders in het gebouw terecht kan komen. De afgezogen lucht wordt via de LBK naar de buitenlucht geÃ«mitteerd. Daarmee is de LBK zelf de bron voor eventuele geurhinder. De LBK op het dak van nieuwbouw is op circa 90 m gelegen van de gevel van de nieuwbouw op het SinaÃ¯\-terrein.

Gegeven het feit dat de geuremissie bron van de nieuwbouw buiten de richtafstand van 30 meter gelegen zal zijn en het feit dat er geen bijzondere regelingen zijn opgenomen voor dergelijke inrichtingen, kan worden gesteld dat er bij de te realiseren woningen sprake zal zijn van een acceptabel hinderniveau op grond van de NeR. Daarmee wordt voor wat betreft het aspect geur geen belemmeringen verwacht voor het behalen van een goed woon\- en leefklimaat ter hoogte van het Sinai\-terrein.

In de paragraaf geluid wordt de geluidhinder van het Dierenbeschermingscentrum Amersfoort nader toegelicht.

Binnen het plangebied worden geen functies gerealiseerd die milieuhinder veroorzaken. De woningen worden aangeduid als milieuhindergevoelig. Omliggende functies ondervinden hiervan geen hinder.

##### 5\.4\.2 Conclusie bedrijven en milieuzonering

Het onderdeel bedrijven en milieuzonering vormt op voorhand geen belemmering voor de realisatie van woningbouw. In de paragraaf geluid wordt ingegaan op de maatregel die moeten worden genomen: het verlengen van de grondwal met geluidscherm tussen het dierenbeschermingscentrum en de woningen.

#### 5\.5 Externe veiligheid

##### 5\.5\.1 Beleid en normstelling

Externe veiligheid heeft betrekking op de gevaren die mensen in de directe omgeving lopen als gevolg van een ongeval waarbij gevaarlijke stoffen zijn betrokken. Er kan onderscheid worden gemaakt tussen inrichtingen waar gevaarlijke stoffen worden bewaard en/of bewerkt en transportroutes waarlangs gevaarlijke stoffen worden vervoerd. De aan deze activiteiten verbonden risico's moeten aanvaardbaar blijven. Bij ruimtelijke plannen dient ten aanzien van externe veiligheid naar verschillende aspecten te worden gekeken, namelijk:

* bedrijven waar activiteiten plaatsvinden die gevolgen hebben voor de externe veiligheid;

* vervoer van gevaarlijke stoffen over wegen, spoor, water of door leidingen.

Vanuit het externe veiligheidsbeleid worden veiligheidsnormen gesteld voor risicovolle bedrijven, transportroutes en buisleidingen ten opzichte van:

* kwetsbare objecten (bijvoorbeeld woningen en scholen);

* beperkt kwetsbare objecten (bijvoorbeeld winkels of bedrijfsgebouwen).

Deze veiligheidsnormen hebben wat betreft het plaatsgebonden risico de status van grenswaarde voor kwetsbare objecten en de status van richtwaarde voor beperkt kwetsbare objecten.

##### 5\.5\.2 Plaatsgebonden risico en groepsrisico

Voor zowel bedrijvigheid als vervoer van gevaarlijke stoffen zijn twee aspecten van belang: het plaatsgebonden risico en het groepsrisico. Voor bedrijvigheid staat dit in het Besluit externe veiligheid inrichtingen (BEVI). Voor het vervoer van gevaarlijke stoffen staat dit in de Circulaire risiconormering vervoer gevaarlijke stoffen. Zowel in het besluit als in de circulaire zijn de centrale begrippen het plaatsgebonden risico en het groepsrisico.

Het plaatsgebonden risico (PR) is de kans per jaar dat een persoon dodelijk wordt getroffen door een ongeval, indien hij zich onafgebroken ) en onbeschermd op een bepaalde plaats zou bevinden. Het PR wordt weergegeven met risicocontouren rondom een inrichting dan wel infrastructuur.

Het groepsrisico (GR) drukt de kans per jaar uit dat een groep mensen van minimaal een bepaalde omvang overlijdt als direct gevolg van een ongeval in een inrichting waarbij gevaarlijke stoffen betrokken zijn. De normen voor het GR hebben een oriÃ«nterende waarde (inspanningsverplichting). Indien de oriÃ«nterende waarde voor het GR wordt overschreden, legt dit in het algemeen ook ruimtelijke beperkingen op aan een gebied buiten de 10\-6\-contour (PR).

##### 5\.5\.3 Circulaire Risiconormering vervoer gevaarlijke

Voor het vervoer van gevaarlijke stoffen is in augustus 2004 de Circulaire Risiconormering vervoer gevaarlijke stoffen vastgesteld. In deze circulaire staat het externe veiligheidsbeleid voor het vervoer van gevaarlijke stoffen. In nieuwe situaties geldt voor het plaatsgebonden risico een grenswaarde voor kwetsbare objecten en een richtwaarde voor beperkt kwetsbare objecten op een niveau van 10\-6 per jaar. Uit de circulaire blijkt dat op meer dan 200 meter afstand van een aangewezen route gevaarlijke stoffen het aspect externe veiligheid geen beperkingen oplegt aan de het ruimtegebruik. Uit de circulaire blijkt verder dat bij het vervoer van gevaarlijke stoffen beargumenteerd van de grenswaarde, richtwaarde en oriÃ«nterende waarde mag worden afgeweken.

In 2012 treedt het Besluit transportroutes externe veiligheid (Btev) in werking. Tot die tijd is de genoemde circulaire van toepassing.

##### 5\.5\.4 Externe veiligheid in relatie tot het plangebied

Voor het plangebied is beoordeeld of er sprake is van activiteiten met gevaarlijke stoffen in en in de omgeving van het plangebied, die mogelijk risico's zouden kunnen opleveren. Meer specifiek is gekeken naar de aanwezigheid van bedrijven die zijn aangewezen in het BEVI, waaronder LPG\-tankstations, transportroutes over weg, spoor en water en door leidingen.

Het terrein ligt op ca 650 meter vanaf de Rijksweg A28\. Conform de Regeling basisnet moet bij dit gedeelte van de A28 rekening worden gehouden met 7011 transporten GF3 (ontvlambaar gas) per jaar. In tabel 1 van de bijlagen bij de Handreiking analyse risico transport worden maximale effectafstanden (1% overlijdenskans) per stofcategorie gegeven. Dit komt overeen met het invloedsgebied. Voor GF3 is een invloedsgebied gegeven van 355 meter. Zodoende is de A28 voor externe veiligheid niet relevant voor het plangebied.

Aan de Genestetlaan 7 is een ballonvaartcentrum gelegen. Dit is geen Bevi inrichting. Binnen dit ballonvaartcentrum is wel een vulstation voor propaangasflessen aanwezig. Propaan wordt opgeslagen in een reservoir met een inhoud van 4,9 m3\. Tevens is vergunning verleend voor de opslag van 24 propaanflessen met een inhoud van 52 liter. Voor dit bedrijf is de grootse veiligheidsafstand vermeld in het activiteitenbesluit. Deze is voor de opslag van propaan en bedraagt afhankelijk van het aantal bevoorradingen per jaar maximaal 20 meter. Genoemde afstand is geen belemmering voor het plangebied.

##### 5\.5\.5 Conclusie externe veiligheid

De conclusie is dat er vanwege externe veiligheid geen belemmeringen zijn voor het plangebied.

#### 5\.6 Bodem

##### 5\.6\.1 Besluit ruimtelijke ordening (Bro)

Volgens het Bro zullen burgemeester en wethouders in verband met de uitvoerbaarheid van het plan onder meer een onderzoek verrichten naar de bodemgesteldheid in het plangebied. Bij functiewijzigingen dient te worden bekeken of de bodemkwaliteit voldoende is voor de betreffende functiewijziging.

Nieuwe bestemmingen dienen bij voorkeur op daarvoor geschikte gronden te worden gerealiseerd.

##### 5\.6\.2 Wet bodembescherming

De Wet Bodembescherming bevat de voorwaarden die kunnen en worden verbonden aan het verrichten van handelingen in of op de bodem. Primair komt bescherming en sanering in de wet aan bod. De wet heeft betrekking op zowel landbodems als waterbodems. De Wet bodembescherming geeft aan wanneer er sprake is van een geval van ernstige bodemverontreiniging en of er dan ook gesaneerd moet worden.

De hoeveelheid grond dan wel grondwater (beide in mÂ³) en de mate van vervuiling, gemiddeld boven de interventiewaarde, zijn de criteria voor een geval van ernstige bodemverontreiniging.

De interventiewaarde is de waarde, waarboven er risico's zijn voor mens, flora en fauna. De spoedeisendheid, de noodzaak om te saneren, hangt hiervan af maar ook van de mate van verspreiding van de bodemverontreiniging. Voor gevallen van ernstige bodemverontreiniging is er bij niet gewijzigd grondgebruik soms geen noodzaak tot saneren. Voorbeelden zijn voormalige stortplaatsen en kleine verontreinigingen in het diepere grondwater. De gevallen van ernstige bodemverontreinigingen zijn door de Gemeente Amersfoort in beeld gebracht. In een aantal gevallen is in een beschikking Wet bodembescherming aangegeven wat er met een geval van ernstige bodemverontreiniging moet gebeuren. Nadat er is gesaneerd, kunnen er restverontreinigingen aanwezig zijn. Soms zijn er gebruiksbeperkingen.

##### 5\.6\.3 Besluit bodemkwaliteit

In 2013 is "Nota bodembeheer gemeente Amersfoort" met daarin opgenomen een bodemkwaliteitskaart en een bodembeheerplan voor de gehele gemeente opgesteld. Op deze kaart ligt het bestemmingsplangebied "Laan 1914\-voormalig SinaÃ¯terrein" in een zone die op basis van de bodemkwaliteitskaart is gekwalificeerd als schoon met een kwaliteit landbouw/natuur.

Grondverzet kan plaatsvinden conform het Besluit Bodemkwaliteit.

##### 5\.6\.4 Bodem in relatie tot het plangebied

De locatie ligt binnen de contouren van het grondwaterbeschermingsgebied. Dat betekent dat er aan de ontwikkeling van de locatie beperkingen zijn op grond van de PMV (Provinciale Milieuverordening 2013\). In en nabij het plangebied zijn diverse bodemonderzoeken uitgevoerd. In het diepe grondwater (\>25m\-mv) stroomt de pluim van een grondwaterverontreiniging onder de locatie door. Deze verontreiniging heeft voor de ontwikkeling van de locatie geen belemmerende gevolgen.

De initiatiefnemer heeft een verkennend bodem en asbestonderzoek gedaan (zie bijlage 5 van deze toelichting)op de locatie. Uit de analyseresultaten kan het volgende worden geconcludeerd:

* In de bovengrond zijn licht verhoogde gehaltes aangetroffen aan PCB, Pb, PAK, Hg en minerale olie;

* In de ondergrond zijn geen van de onderzochte parameters in een verhoogd gehalte aangetroffen;

* In de grond is geen asbest gemeten. Hiermee wordt de interventiewaarde/hergebruiksnorm (100 mg/kg.ds.) voor asbest niet overschreden;

* Het grondwater ligt dieper dan 5 m\-mv. Derhalve is er geen grondwater onderzocht.

##### 5\.6\.5 Conclusie bodem

Op basis van het aantreffen van licht verhoogde gehaltes in de bodem dient de hypothese âlocatie is onverdachtâ formeel verworpen te worden. Echter geven de licht verhoogde gehaltes geen aanleiding tot aanvullende eisen voor de beoogde bestemming en is woningbouw mogelijk. Naar aanleiding van de analyseresultaten is een nader onderzoek niet noodzakelijk. Op basis van de onderzoeksresultaten zijn er geen belemmeringen voor de voorgenomen herontwikkeling van de locatie.

#### 5\.7 Geluid

##### 5\.7\.1 Wet geluidhinder

De basis voor de ruimtelijke afweging van geluid is de Wet geluidhinder (Wgh). Overeenkomstig de Wgh zijn (spoor\-) wegen en industrieterreinen waar zich grote lawaaimakers kunnen vestigen voorzien van zones. Het gebied binnen deze zones geldt als akoestisch aandachtsgebied waar een toetsing uitgevoerd dient te worden. Daarbij beperkt de Wgh zich tot een toetsing ter plaatse van zogenaamde geluidsgevoelige objecten. Dit zijn onder andere woningen, onderwijsgebouwen, gezondheidszorggebouwen, kinderdagverblijven, woonwagenstandplaatsen en ligplaatsen voor woonboten.

Bij vaststelling van een bestemmingsplan komen in de volgende gevallen de regels van de Wgh aan de orde:

* het bestemmen van gronden voor nieuwe of gewijzigde geluidgevoelige objecten nabij (spoor\-) wegen en industrieterreinen;

* het bestemmen van gronden voor de realisatie of wijziging van (spoor\-) wegen (met uitzondering van rijksinfrastructuur, zie Â§ 5\.8\.2\) en industrieterreinen;

* het wijzigen van zonegrenzen van industrieterreinen.

De Wgh werkt met een systeem van voorkeursgrenswaarden en maximaal toegestane geluidsbelastingen. Indien een voorkeursgrenswaarde wordt overschreden, kan onder bepaalde voorwaarden een hogere grenswaarde worden vastgesteld. Hierbij mag de geluidsbelasting nooit hoger zijn dan de maximaal toegestane geluidsbelasting. De voorkeursgrenswaarde en maximaal toegestane geluidsbelasting voor nieuwe of bestaande geluidgevoelige bestemmingen verschillen per locatie en per geluidssoort.

##### 5\.7\.2 Swung 1

Per 1 juli 2012 is Swung 1 in werking getreden. Het gaat om een wijziging van de Wet milieubeheer die onder andere heeft geresulteerd in de invoering van geluidsproductieplafonds voor rijksinfrastructuur (rijkswegen en spoorwegen). Een geluidsproductieplafond geeft de toegestane geluidsproductie (geluidwaarde in Lden) vanwege een weg of spoorweg aan. Geluidsproductieplafonds gelden op referentiepunten langs rijkswegen en spoorwegen. De ligging van de referentiepunten, de grenswaarden en de bijbehorende gegevens zijn opgenomen in een openbaar, elektronisch toegankelijk geluidsregister. De wegbeheerders (Rijkswaterstaat en Prorail) moeten aan de grenswaarden op de referentiepunten voldoen en dat jaarlijks aantonen.

De nieuwe regels zijn, wat de rijksinfrastructuur betreft, in plaats gekomen van de regels in de Wet geluidhinder omtrent de aanleg en reconstructie van een weg en de aanleg of wijziging van een spoorweg. Bij bouwen langs rijkswegen en spoorwegen blijft de Wet geluidhinder gelden, maar moet bij de berekening van de geluidsbelasting gebruik gemaakt worden van de brongegevens uit het register. Ook op decentraal beheerde wegen en spoorwegen blijft de Wet geluidhinder van toepassing.

##### 5\.7\.3 Verkeerslawaai

In de Wgh is bepaald dat elke weg van rechtswege een geluidszone heeft (Wgh art. 74 lid 1\). Een uitzondering hierop zijn wegen die zijn gelegen in een 30 km/uur\-zone of in een woonerf. De breedte van de geluidszones is afhankelijk van het aantal rijstroken en de ligging van een weg (zie tabel X).

Tabel **X**: zones langs wegen

| Â | aantal rijstroken   Â | zonebreedte (meter)   Â |

| --- | --- | --- |

| stedelijk gebied   Â | 1 of 2   Â | 200   Â |

| Â | 3 of meer   Â | 350   Â |

| buitenstedelijk gebied   Â | 1 of 2   Â | 250   Â |

| Â | 3 of 4   Â | 400   Â |

| Â | 5 of meer   Â | 600   Â |

In geval van een nieuwe of gewijzigde weg of nieuwe geluidsgevoelige bestemmingen binnen zones langs wegen is akoestisch onderzoek vereist. Op basis van de uitkomsten kunnen zo nodig maatregelen worden overwogen.

De voorkeursgrenswaarde voor geluidsgevoelige bestemmingen bedraagt in de meeste gevallen 48 dB (Lden). De maximaal toegestane geluidsbelasting bedraagt 68 dB (Lden), afhankelijk van de situatie.

##### 5\.7\.4 Geluidsnota gemeente Amersfoort

De gemeente heeft beleid opgesteld met betrekking tot het vaststellen van hogere grenswaarden (Geluidsnota Amersfoort Wet geluidhinder, september 2105\). Hierin zijn criteria en voorwaarden opgenomen die aan de hogere grenswaarde worden verbonden.

##### 5\.7\.5 Geluid in relatie tot het plangebied

*Wegverkeerslawaai*

Ten behoeve van de ontwikkeling is een onderzoek wegverkeerslawaai uitgevoerd (Akoestisch onderzoek Wegverkeerslawaai Laan 1914 te Amersfoort. BK Bouw\- \& Milieuadvies B.V. Projectnummer 160845, dd. 12 mei 2016, zie bijlage 3 van deze toelichting). De locatie ligt in de zone van de Rondweg Zuid, Laan 1914 en Loes van Overeemlaan.

De berekende geluidbelasting ten gevolge van de Loes van Overeemlaan voldoet aan de voorkeursgrenswaarde. De berekende geluidbelasting ten gevolge van de Rondweg Zuid en de Laan 1914 voldoet voor een deel van het plangebied niet aan de voorkeursgrenswaarde, maar wel aan de maximaal toelaatbare waarde. Alle woningen hebben een geluidluwe gevel.

In het onderzoek zijn maatregelen beschouwd om de geluidbelasting op de gevel te reduceren. Uit het onderzoek blijkt dat het vervangen van het wegdek of het plaatsen van een scherm niet voldoende doelmatig is. De bouwkundige voorzieningen van de geluidbelaste gevels van de woningen moeten nader onderzocht worden om aan het binnenniveau van 33 dB te voldoen.

Voor de woningen waarvoor niet aan de voorkeursgrenswaarde wordt voldaan, worden hogere waarden vastgesteld. Daarna moet in het kader van de omgevingsvergunning voor het bouwen (voorheen bouwvergunning) aangetoond worden dat wordt voldaan aan de eisen uit het Bouwbesluit en de Wet geluidhinder. Hiervoor is een onderzoek naar de geluidwering van de gevels noodzakelijk.

*Industrielawaai*

Ten aanzien van industrielawaai is een akoestisch onderzoek uitgevoerd (Akoestisch onderzoek industrielawaai Laan 1914 te Amersfoort. BK Bouw\- \& Milieuadvies B.V. Projectnummer 160845, dd. 25 april 2016, zie bijlage 4 van deze toelichting). Het onderzoek heeft betrekking op het dierenbeschermingscentrum aan de Loes van Overeemlaan 8 te Amersfoort. Doel van het onderzoek is de geluidemissie van de inrichting te bepalen en de geluidimmissies ter plaatse van de nieuw te bouwen woningen te toetsen aan de van toepassing zijnde eisen.

Uit het onderzoek blijkt dat voor het bouwplan niet aan de normstelling wordt voldaan in de dagperiode. De geluidwal met daarop het scherm zoals in de huidige situatie aanwezig zal verlengd moeten worden tot totaal 80 meter ten einde aan de normen te voldoen. Uit het onderzoek blijkt dat in dat geval de berekende langtijdgemiddelde beoordelingsniveaus en de maximale geluidniveaus ten gevolge van de vergunde activiteiten van het dierenbeschermingscentrum ter plaatse van de nieuw te bouwen woningen voldoen aan de wettelijke eisen. De berekende langtijdgemiddelde beoordelingsniveaus ter plaatse van de nieuwe woningen bedragen ten hoogste 40 dB(A) etmaalwaarde (inclusief strafcorrectie 45 dB(A).

##### 5\.7\.6 Conclusie geluid

Geconcludeerd kan worden dat er vanwege geluid geen belemmeringen zijn voor het plangebied.

#### 5\.8 Duurzaamheid

##### 5\.8\.1 Beleid

Duurzaam bouwen is een term die staat voor milieuvriendelijk, gezond en toekomstbestendig bouwen. Energiebesparing en duurzame energie is een van de belangrijke onderdelen van het duurzaam bouwen.

*Is duurzaam bouwen verplicht?*

Vanuit het landelijke bouwbesluit zijn enkele aspecten van het duurzaam bouwen al verplicht, bijvoorbeeld het goed isoleren van woningen. De isolatiewaarde is uitgedrukt in zgn Rc waarde. Nu is Rc waarde voor daken min. 6,0 mÂ²K/W voor gevels 4,5 mÂ²K/W en voor begane grondvloer min 3,5 mÂ²K/W. Energie coÃ«fficiÃ«nt voor de nieuwbouw woningen bedraagt nu EPC\=0,4\.

In 2018 wordt EPC opnieuw verlaagd tot 0,2\. Vanaf 2020 (over 4,5 jaar) moeten alle woningen energieneutraal gebouwd worden en EPC van de woning gaat naar 0,0\. De technieken om dat te bereiken zijn nu al bekend en toepasbaar. "Energieneutraal bouwen" betekent een huis zonder energierekening en geen CO2 uitstoot.

Het is raadzaam om naast de bouwoplossingen op het bouwbesluitniveau, ook de energieneutrale varianten in beeld te brengen. De architecten en installatieadviseurs met de 2020 ambities hebben al duurzame, energieneutrale oplossingen die kosten effectief zijn "op de plank" liggen.

##### 5\.8\.2 Amersfoort en duurzaamheid

*Groene vergunning*

Voor zeer energiezuinige woningen biedt de gemeente Amersfoort de zgn. "groene vergunning" procedure aan. De vergunningsprocedure voor woningen met een Energieprestatie CoÃ«fficiÃ«nt die 25% lager is dan wettelijk vereist (EPC \<0,3\) is aanzienlijk verkort, tot maximaal drie weken. Meer informatie kunt u vinden op www.amersfoort/vergunningen .

De energieprestatie is vanaf januari 2015 aangescherpt tot EPC\= 0,4\. De bouwers moeten meer dan voorheen het gehele energieconcept in ogenschouw nemen om aan de eisen te voldoen.

*Specifieke eisen in Amersfoort*

In Amersfoort gelden enkele specifieke eisen: \- Lood, zink en koper worden niet toegepast indien deze materialen in direct contact komen met regen\-oppervlaktewater (tenzij dubbelgecoat).

Tropisch hardhout wordt uitsluitend toegepast met FSC\-certificaat of PEFC\-keurmerk.

*Amersfoort klimaatbestendig*

Het klimaat verandert en het belang van een groene woonomgeving, met robuuste beplanting en zo min mogelijk bestrating wordt daardoor steeds groter. Het robuuste groen op de woonlocatie zorgt voor minder overlast bij de hevige regensbuien en minder "hitte" in de zomer.

De hoge struiken en hagen bieden ook een goede schuilplaats voor vogels. Daarnaast zijn groene daken en gevels goed voor de natuur en zorgen ze voor een extra isolatie en betere luchtkwaliteit.

Opvang van regenwater in een (ondergrondse) tank (t.b.v. toilet, wasmachine of tuin besproeiing) zorgt voor drinkwaterbesparing en voor minder overlast tijdens hevige regenbuien.

*Afval*

Amersfoort streeft er naar om een afvalloze stad te zijn in 2030\. Een goede afvalscheiding aan de "bron" reduceert de afvalstroom. Wanneer de afvalscheiding opstelplek (restafval, papier, gft en kunststof) op de woonlocatie wordt meeontworpen en geÃ¯ntegreerd in de architectuur, kan dit een bijdrage leveren aan dit streven.

De productie van bouwmaterialen is wereldwijd verantwoordelijk voor ca 40% CO2 uitstoot. Hergebruik van sloop\- en bouwmaterialen, onder andere het toepassen van betongranulaat en metselwerkgranulaat van oude betonconstructies, reduceert aanzienlijk de CO2 uitstoot. Ook het toepassen van biobased en natuurlijke bouwmaterialen reduceert de CO2 uitstoot, verhoogt het comfort en draagt bij aan een gezonde woonomgeving.

##### 5\.8\.3 Duurzaamheid in relatie tot het plangebied

Duurzaamheid gaat niet alleen over duurzaam bouwen maar ook over leefbaarheid en de inrichting van het gebied. Op basis van de stedenbouwkundige schets wordt het westelijk deel van de locatie ingericht als een groene zone met een breedte van minimaal 70 meter. Deze zone zorgt voor een goede aansluiting op de groengebieden aan de noordzijde en aan de zuidzijde van de locatie (de zuidzijde van de locatie grenst aan de Ecologische hoofdstructuur). Bovendien krijgt de locatie een dusdanig ruime opzet en groene uitstraling, dat hiermee een goede overgang ontstaat van het stedelijk gebied naar het buitengebied.

#### 5\.9 Flora en Fauna / ecologie

Bij het opstellen van ruimtelijke plannen is het noodzakelijk te onderzoeken in hoeverre de plannen ten koste gaan van de (aanwezige) flora en fauna. Hierbij wordt onderscheid gemaakt in de 'toets in het kader van gebiedsbescherming' en de 'toets in het kader van soortenbescherming'.

##### 5\.9\.1 EU\-Vogelrichtlijn / 1979 en EU\-Habitatrichtlijn / 1992

De bescherming van de natuur is in Europees verband vastgelegd in de Vogelrichtlijn en de Habitatrichtlijn. Beide richtlijnen dragen zorg voor zowel gebiedsbescherming als soortenbescherming. Nederland heeft de richtlijnen geÃ¯mplementeerd in de Natuurbeschermingswet (gebiedsbescherming) en de Flora\- en faunawet (soortenbescherming). De gebiedsbescherming heeft betrekking op de Vogelrichtlijngebieden die het Rijk heeft vastgesteld, de Habitatrichtlijngebieden die het Rijk bij de Europese Commissie heeft aangemeld, de Beschermde natuurmonumenten en de Staatsnatuurmonumenten. Ruimtelijke ingrepen die in deze gebieden plaatsvinden dan wel in de nabijheid van beschermde natuurgebieden, moeten worden getoetst op hun effecten op deze gebieden.

##### 5\.9\.2 Boswet

Op bosgebieden buiten de bebouwde kom (volgens de definitie van de Boswet) en groter dan 10 are of \- bij rijbeplanting \- meer dan 20 bomen, is de Boswet van toepassing. De Boswet beoogt het areaal bos in Nederland in stand te houden. Als bos waarop de Boswet van toepassing is, gekapt wordt is men altijd verplicht tot heraanplant, tenzij er sprake is van een goedgekeurd bestemmingplan. Als dat het geval is, moet compensatie van het betreffende bosareaal elders plaatsvinden. De provincie Utrecht is bevoegd gezag voor naleving van de Boswet. Voor de herontwikkeling van het perceel moet een groot aantal bomen gekapt worden. Hiervoor is een 'Boominventarisatie' gemaakt die is opgenomen in bijlage 7 bij deze toelichting. Op basis van de boominventarisatie heeft de ontwikkelaar overleg gehad met de provincie over de herontwikkeling van het perceel, en de compensatie van bomen. Het voorstel voor de compensatie, waarmee de provincie heeft ingestemd, is te zien op de afbeelding die is opgenomen in bijlage 8 van deze toelichting. De melding Boswet en het compensatievoorstel worden ingediend bij de Rijksdienst voor Ondernemend nederland (RVO).

![afbeelding "i_NL.IMRO.0307.BP00122-0301_0031.jpg"](i_NL.IMRO.0307.BP00122-0301_0031.jpg)

*Bebouwde komgrens Boswet*

##### 5\.9\.3 Flora\- en Faunawet

De soortenbescherming heeft betrekking op alle, in Nederland in het wild voorkomende zoogdieren, (trek)vogels, reptielen en amfibieÃ«n, op een aantal vissen, libellen en vlinders, op enkele bijzondere en min of meer zeldzame ongewervelde diersoorten (uit de groepen kevers, mieren, schelp\- en schaaldieren) en op een honderdtal vaatplanten. Welke soorten planten en dieren wettelijke bescherming genieten, is vastgelegd in een aantal bij de Flora\- en faunawet behorende besluiten. Dat houdt in dat, bij planvorming, uitdrukkelijk rekening gehouden moet worden met gevolgen, die ruimtelijke ingrepen hebben, voor instandhouding van de beschermde soort.

Sinds 23 februari 2005 is het Besluit vrijstelling beschermde diersoorten in werking getreden, dat voorziet in een wijziging van het "Besluit beschermde dier\- en plantensoorten". Met deze AMvB is het ontheffingsregime aangepast. Met de inwerkingtreding van dit besluit zal sprake zijn van een drietal categorieÃ«n beschermde soorten:

* Tabel 1: een algemene vrijstelling van in Nederland algemeen voorkomende soorten

* Tabel 2: een algemene vrijstelling met gedragscode voor een aantal beschermde soorten

* Tabel 3: streng beschermde soorten.

Tegen deze wettelijke achtergrond worden de nieuwe ontwikkelingen beoordeeld in relatie tot wettelijk beschermde planten en dieren en hun natuurlijke omgeving.

##### 5\.9\.4 Ecologisch HoofdStructuur

De term Ecologische Hoofdstructuur (EHS) werd in 1990 geÃ¯ntroduceerd in het Natuurbeleidsplan (NBP) van het ministerie van Landbouw, Natuur en Voedselkwaliteit. De EHS is een netwerk van gebieden in Nederland waar de natuur voorrang heeft. Het netwerk helpt voorkomen dat planten en dieren in geÃ¯soleerde gebieden uitsterven en dat natuurgebieden hun waarde verliezen. De EHS kan worden gezien als de ruggengraat van de Nederlandse natuur. De EHS is tevens opgenomen in het structuurvisie van de provincie. Bij ruimtelijke plannen dient te worden getoetst of het projectgebied in of in de nabijheid van de EHS gelegen is. Wanneer dat het geval is, verlangt de provincie een 'nee\-tenzij\-toets.'

Nieuwe (planologische) ontwikkelingen zijn in principe niet mogelijk binnen de EHS

wanneer ze een significant negatief effect hebben op het functioneren van de EHS. De initiatiefnemer van een ontwikkeling moet bij het ânee, tenzijâ regime de onderbouwing leveren. Om een zorgvuldige beoordeling te kunnen maken zal de initiatiefnemer in een zogenaamd nee, tenzij\-onderzoek de effecten van de voorgenomen ruimtelijke ontwikkeling op de te beschermen, te ontwikkelen en te behouden factoren moeten

specificeren. Het gaat daarbij om de âwezenlijke waarden en kenmerkenâ van de bij het gebied behorende natuurdoelen en natuurkwaliteit:

* De bestaande en potentiÃ«le waarden van het ecosysteem waaronder ook begrepen worden de vereiste omgevingsfactoren zoals donkerte, bodem, water en milieu;

* De robuustheid en de aaneengeslotenheid van de EHS;

* De aanwezigheid van bijzondere soorten;

* De verbindingsfunctie van het gebied voor soorten en ecosystemen.

Een 'nee, tenzij\-onderzoek' kan achterwege blijven, indien het een ontwikkeling van geringe omvang betreft bij een bestaande functie. De provincie gaat ervan uit dat een dergelijke kleine ontwikkeling niet tot significante gevolgen voor de waarden van de EHS leidt, als in de ruimtelijke onderbouwing wordt aangetoond dat deze ontwikkeling op al verstoord terrein in de onmiddellijke nabijheid van bestaande bebouwing en

verharding plaatsvindt. Verder kunnen binnen de voorgenomen ruimtelijke ontwikkeling positieve ingrepen voor natuur meegewogen worden. Het effect van de ontwikkeling leidt dan niet tot significante gevolgen. De positieve ingrepen dienen wel gegarandeerd te worden. Dit instrument wordt genoemd: âplussen en minnenâ.

Het plangebied van voorliggend bestemmingsplan grenst direct aan de EHS. Met het voorliggende plan wordt realisatie van een woongebied mogelijk gemaakt. Dit zal een groenstedelijk woongebied worden. Bovendien wordt een groenzone ingericht die een verbinding tot stand zal brengen tussen de EHS aan de zuidzijde van het plangebied en grote groengebieden aan de noordzijde van het plangebied. Deze groenzone wordt vastgelegd in het bestemmingsplan met de bestemming 'Bos'. Daarmee wordt een positieve bijdrage geleverd aan de natuur en kan een 'nee, tenzij\-onderzoek' achterwege blijven.

##### 5\.9\.5 Procedure

De vergunningen uit de Natuurbeschermingswet (NB\-wet) en de ontheffingen uit de Ff\-wet haken aan bij de omgevingsvergunning. De consequenties van de samenloop worden geregeld in beide wetten. In de NB\-wet wordt geregeld dat, indien een aanvraag voor een omgevingsvergunning betrekking heeft op een activiteit waarvoor ook een NB\-wet vergunning is vereist, de aanvrager ervoor zorgt dat de benodigde NB\-wet gegevens onderdeel zijn van de aanvraag omgevingsvergunning. Het toetsingskader van de NB\-wet wordt van toepassing op het verlenen van een omgevingsvergunning betreffende de handelingen die vallen onder de NB\-wet. De NB\-wetvergunning wordt opgenomen in de omgevingsvergunning en ook kunnen voorschriften worden verbonden die nodig zijn om de belangen uit de artikelen 16 en 19d NB\-wet te beschermen.

In de Ff\-wet wordt geregeld dat ontheffing (uit artikel 75 Ff\-wet) van de Ff\-wet verboden aanhaakt bij de omgevingsvergunning wanneer sprake is van samenloop van activiteiten waarvoor beide toestemmingen noodzakelijk zijn.

Net als bij de NB\-wet blijft het toetsingskader van de Ff\-wet van toepassing op de ontheffingverlening en kunnen voorwaarden worden gesteld. De minister van Economische Zaken, Landbouw en Innovatie (ELI) is momenteel bevoegd gezag, maar er ligt een voorstel voor decentralisatie, waardoor waarschijnlijk GS van de provincies bevoegd gezag wordt.

Procedureel betekent dit dat het bevoegde gezag voor de omgevingsvergunning een verzoek doet aan het bevoegde gezag voor de Nb\-wet en/of Ff\-wet om een toets uit te voeren om te beoordelen of een 'verklaring van geen bedenkingen' (hierna: vvgb) kan worden afgegeven. Tijdens het vooroverleg is het zeer belangrijk om het natuuronderdeel in kaart te hebben. Wanneer een vvgb nodig is, heeft dit consequenties voor de omgevingsvergunningprocedure.

* Het betekent dat de uitgebreide voorbereidingsprocedure gevolgd moet worden in plaats van de reguliere procedure.

* De voorschriften die gesteld worden in de vvgb dienen integraal overgenomen te worden in de omgevingsvergunning.

* Een weigering van de vvgb betekent ook dat de omgevingsvergunning niet kan worden verleend.

* Wanneer tijdens het vooroverleg de vvgb 'over het hoofd is gezien' en na het starten van de reguliere voorbereidingsprocedure blijkt dat een vvgb noodzakelijk is voor het project, zal deze alsnog moeten worden aangevraagd.

* De informatie die nodig is voor het verlenen van een vvgb kan veel tijd vragen (uitvoeren van ecologische onderzoeken/veldwerk). Hiermee dient rekening gehouden te worden vanwege de beslistermijnen. Wanneer de noodzaak van een vvgb blijkt tijdens de (reeds gestarte) reguliere procedure, zoals hiervoor aangegeven, zal sprake zijn van termijnoverschrijding en mogelijk het moeten betalen van dwangsommen.

Wanneer in een vroeg stadium van een project duidelijk is dat een vvgb noodzakelijk is, valt te overwegen om een separate NB\-wetvergunning en/of Ff\-wetontheffing aan te vragen. Dit blijft mogelijk indien deze wordt aangevraagd voorafgaand aan de aanvraag tot omgevingsvergunning.

##### 5\.9\.6 Situatie plangebied

###### 5\.9\.6\.1 Gebiedsbescherming

Het projectgebied valt buiten de Natuurbeschermingswet, de beschermde natuurgebieden (Natura 2000\) liggen op grote afstand (10km of meer).

Het projectgebied grenst met de zuid zijde aan Natuurnetwerk Nederland (zie onderstaande afbeelding). Dit houdt in dat de effecten van het projectplan getoetst worden op de omgeving (er mag geen verstoring optreden in beschermde natuurgebieden). Een onderdeel hiervan is het inpassen van een groene corridor in het plan. Deze zorgt ervoor dat de fauna kan blijven mitigeren tussen de natuurgebieden ten noorden en zuiden van het plangebied.

![afbeelding "i_NL.IMRO.0307.BP00122-0301_0032.jpg"](i_NL.IMRO.0307.BP00122-0301_0032.jpg)

*Beschermde natuurgebieden nabij plangebied (uitsnede synbiosys alterra)*

Door Bureau Virdis is in 2005 een ecologisch onderzoek uitgevoerd. De uitkomst van dit onderzoek is dat het projectgebied als habitat geschikt is voor beschermde soorten, namelijk een tweetal vleermuissoorten (laatvlieger en dwergvleermuis) en eekhoorns. Deze soorten zijn ook daadwerkelijk waargenomen tijdens het onderzoek. Niet is vastgesteld in hoeverre het projectgebied als verblijfplaats wordt gebruikt door deze soorten.

Door Gras Advies is in 2016 opnieuw een ecologisch onderzoek uitgevoerd (zie bijlage 6 bij deze toelichting). In het projectgebied zijn geen beschermde plantensoorten aangetroffen, uitgezonderd de vinca. De vinca is echter alleen beschermd indien deze in het wild voorkomt. Gezien de historie van het terrein, en de locatie van de vinca is deze hoogstwaarschijnlijk door de mens aangeplant en daarom niet beschermd. De grond is recentelijk bewerkt en op de kop gezet, er is dus nog geen ontwikkeling van plantensoorten. Daarbij wordt het terrein op korte termijn ingezaaid om de groei van kruidachtige en andere ongewenste soorten te beperken.

Het perceel is een biotoop voor meerdere vogelsoorten. Er zijn diverse algemene soorten waargenomen tijdens het veldonderzoek; mezen, merel, duif en andere zangvogels. De bomen en bosschages maken onderdeel uit van de leefomgeving van deze vogels. Er zijn enkele vaste rust\- en verblijfsplaats aangetroffen (vogelnesten) in bomen en bosschages. Daarnaast zijn er meerdere spechtenholen aangetroffen. Op het moment van bezoek is niet kunnen vaststellen of deze bewoond of onbewoond zijn. Indien er buiten het broedseizoen om zal worden gewerkt met het verwijderen van de bosschages en bomen zullen de nadelige effecten voor de vogels beperkt blijven. Indien de kapwerkzaamheden buiten het broedseizoen om plaatsvinden, kunnen deze bomen worden verwijderd.

Tijdens het veldbezoek zijn geen verblijfplaatsen van vleermuizen waargenomen. Deze worden niet verwacht in het projectgebied; er zijn geen gebouwen aanwezig. De bomen bevatten geen holtes die geschikt kunnen zijn als verblijfsplaats.

Tijdens het veldbezoek zijn enkel (sporen van) beschermde soorten zoogdieren aangetroffen uit tabel I. Er zijn muizenholen, konijnen/ en hazenholen aangetroffen en mollenritten. Voor tabel 1 'algemene soorten' geld echter een algehele vrijstelling.

Reptielen, amfibieÃ«n, vissen en vlinders of libellen zijn tijdens het veldbezoek niet aangetroffen.

##### 5\.9\.7 Conclusie flora\- en fauna / ecologie

In het projectgebied zijn enkele uit tabel I voorkomende diersoorten aangetroffen. Hiervoor geldt een algehele vrijstelling bij het uitvoeren van de werkzaamheden. Het projectgebied is onderdeel van een leefgebied voor vogels; er zijn diverse algemene vogels waargenomen. In de directe omgeving is voldoende groen te vinden wat als gelijkwaardig leefgebied fungeert voor de vogels. Indien er buiten het broedseizoen om wordt gewerkt met het verwijderen van het groen, vormt dit geen belemmering. Een aanvullend onderzoek of het aanvragen van een ontheffing van de Flora\- en Faunawet is niet noodzakelijk.

De werkzaamheden dienen te worden uitgevoerd buiten het broedseizoen om (broedseizoen tussen 15 maart en 15 juli). De aannemer draagt te allen tijde de zorgplicht. De aannemer dient te voorkomen dat het braakliggende terrein aantrekkelijk wordt voor flora en fauna om te vestigen. Daarom wordt het oppervlak ingezaaid met een grasmengsel (dit kan extensief onderhouden worden). Daarnaast dient de aannemer te voorkomen dat zich ongewenste soorten in de puin\- en zandbulten vestigen.

#### 5\.10 Archeologie

##### 5\.10\.1 Beleid

*Inleiding*

Op 1 september 2007 is de Wet op de Archeologische Monumentenzorg (als onderdeel van de Monumentenwet 1988\) in werking getreden. Op grond van de Monumentenwet is de raad verplicht bij de vaststelling van bestemmingsplannen rekening te houden met de in de grond aanwezige of te verwachten archeologische waarden.

*Archeologische Beleidskaart*

Deze waarden en verwachtingen zijn aangegeven op de archeologische beleidskaart, die op basis van archeologische waarnemingen en vondsten en landschappelijke en historische gegevens tot stand is gekomen. De archeologische beleidskaart is samen met de erfgoedverordening door de gemeenteraad op 28 september 2010 vastgesteld.

Deze beleidskaart kent een onderverdeling in gebieden. Per gebied is een beleidsadvies geformuleerd. Naast Rijksmonumenten en gemeentelijke ondergrondse monumenten zijn er gebieden met een hoge archeologische waarde aangewezen. Ook is er een verdeling gemaakt tussen gebieden met een hoge, middelhoge en een lage archeologische verwachting.

Ter voldoening aan artikel 38a van de Monumentenwet nemen we in bestemmingsplannen een regeling ten aanzien van de gebieden met archeologische waarden en verwachtingen op, voor zover die al niet (anderszins) zijn beschermd via de Monumentenwet. Wanneer uit onderzoek blijkt dat er geen waarden te verwachten zijn, wordt er geen regeling opgenomen in het bestemmingsplan.

##### 5\.10\.2 Archeologie in relatie tot het plangebied

*Archeologische waardevolle gebieden*

Binnen het plangebied bevinden zich geen wettelijk beschermde archeologische monumenten of bekende archeologische waarden.

*Archeologische verwachtingen*

Vanwege een middelhoge en hoge verwachting op de beleidskaart is in het verleden een archeologisch bureauonderzoek uitgevoerd en daarop volgend een karterend booronderzoek.

Het bureauonderzoek is in de zomer van 2005 uitgevoerd door het Centrum voor Archeologie te Amersfoort. Uit dit onderzoek (D'Hollosy, T., 2005: Archeologische inventarisatie SinaÃ¯ Centrum Laan 1914 Amersfoort, Amersfoort, zie bijlage 1 van deze toelichting) kwam naar voren dat gezien de (sub)recente bodemverstoringen grote delen van het bodemarchief rond de bebouwing is verdwenen, of ernstig is verstoord. Toch kunnen de onderkanten van diepere sporen of zones met een mindere mate van verstoring aanwezig zijn. De rest van het onderzoeksgebied, met name het oostelijk perceel en het deel waar het esdek zit, heeft naar verwachting een redelijk ongestoord en kwalitatief redelijk tot goed geconserveerd bodemarchief. Binnen het gehele onderzoeksgebied kunnen zich dus archeologische resten bevinden. De kwaliteit van deze resten is redelijk tot goed. Hier worden voornamelijk sporen en/of vondsten uit de Prehistorie (grafheuvel(s) en bewoningssporen) en de Vroege Middeleeuwen (akkers en bewoningssporen) verwacht. Aan de hand van deze gegevens worden drie adviezen gegeven. Het eerste advies is een archeologische begeleiding uit te voeren tijdens de sloopwerkzaamheden. Ten tweede wordt geadviseerd de nieuwbouw te concentreren in het reeds verstoorde deel van het plangebied. Ten slotte moet er voorafgaand aan eventuele werkzaamheden in de overige delen van het plangebied een archeologisch veldonderzoek worden uitgevoerd.

Dit veldonderzoek is door het archeologisch onderzoek\- en adviesbureau BAAC uitgevoerd in de vorm van een karterend booronderzoek (Buesink, A., 2008: Gemeente Amersfoort, Plangebied SinaÃ¯ Centrum, karterend booronderzoek. BAAC rapport V\-07\.0459, 's\-Hertogenbosch, zie bijlage 2 van deze toelichting). Het booronderzoek is uitgevoerd met een boordichtheid die geschikt is om huisplaatsen uit de periode Bronstijd tot en met Middeleeuwen op te sporen. Archeologische indicatoren uit deze periodes zijn echter niet aangetroffen. Tevens konden met het onderzoek grote basiskampen, aggregatienederzettingen en/of meerdere huisplaatsen uit de Steentijd op worden gespoord. Vanwege de grote mate van verstoring van de toplaag van de bodem en daarmee het archeologisch relevante niveau, worden op basis van het karterend booronderzoek binnen het plangebied echter ook geen intacte archeologische vindplaatsen uit de Steentijd meer verwacht. Op basis van resultaten van het booronderzoek wordt vervolgonderzoek dan ook niet noodzakelijk geacht. Er wordt in de regels van dit bestemmingsplan dan ook geen dubbelbestemming Waarde\-archeologie opgenomen.

Dit advies is door het bevoegd gezag op 28 februari 2008 bekrachtigd. Voorafgaand aan de werkzaamheden binnen het plangebied van het voormalig SinaÃ¯ Centrum hoeft daarom geen archeologisch onderzoek plaats te vinden. Er geldt daarmee een ontheffing van archeologisch onderzoek. Aangezien het echter nooit volledig is uit te sluiten dat tijdens grondverzet een archeologische 'toevalsvondst' wordt gedaan,is het wenselijk de uitvoerder van dit grondwerk te wijzen op de plicht om hiervan zo spoedig mogelijk melding te doen bij het bevoegd gezag, de Gemeente Amersfoort, en de Rijksdienst voor het Cultureel Erfgoed."

##### 5\.10\.3 Conclusie archeologie

Geconcludeerd kan worden dat er vanwege archeologie geen belemmeringen zijn voor het plangebied. Er wordt in de regels van dit bestemmingsplan geen dubbelbestemming Waarde\-archeologie opgenomen.

#### 5\.11 m.e.r. beoordeling

De centrale doelstelling van het instrument milieueffectrapportage is het milieubelang een volwaardige plaats te geven in de besluitvorming over activiteiten met mogelijke belangrijke nadelige gevolgen voor het milieu.

De basis van de milieueffectrapportage wordt gevormd door de EU\-richtlijn m.e.r. Deze richtlijn is in Nederland geÃ¯mplementeerd in de Wet milieubeheer en het Besluit m.e.r. Het Besluit m.e.r. bestaat uit een hoofddeel en vier bijlagen. De vier bijlagen staan aangeduid als de onderdelen A, B, C en D. Er bestaat een belangrijk onderscheid tussen bijlage C en bijlage D. Voor activiteiten die voldoen aan de diverse criteria uit bijlage C geldt een m.e.r.\-plicht. In bijlage D staan de activiteiten benoemd waarvoor een m.e.r.\-beoordelingsplicht geldt: er moet beoordeeld worden of sprake is van (mogelijke) belangrijke nadelige milieugevolgen. Als deze niet uitgesloten kunnen worden, geldt een m.e.r.\-plicht. Kunnen deze belangrijke nadelige milieugevolgen wel uitgesloten worden, dan is een m.e.r. niet noodzakelijk.

Voorliggend bestemmingsplan richt zich op de herontwikkeling van een maatschappelijke bestemming naar een woongebied aan de Laan 1914\. Ten aanzien van de beoordeling van de bijhorende milieueffecten wordt de herontwikkeling van het gehele plangebied (fase 1 t/m 3\) beoordeeld.

*Situatie plangebied*

Een stedelijke ontwikkelingsproject, zoals ontwikkeling van woningen en bedrijvigheid, is vermeld in de bijlagen van het Besluit m.e.r. onder D 11\.2\. Een stedelijke ontwikkeling is m.e.r.\-beoordelingsplichtig wanneer het betrekking heeft op een oppervlakte van 100 hectare of meer, een aaneengesloten gebied en 2000 of meer woningen omvat, of een bedrijfsvloeroppervlakte van 200\.000 mÂ² of meer. Omdat niet wordt voldaan aan die criteria, is geen m.e.r.\-beoordeling nodig.

Voor elk besluit of plan dat betrekking heeft op activiteit(en) die voorkomen op de D\-lijst die beneden de drempelwaarden vallen, dient een toets uitgevoerd te worden of belangrijke nadelige milieugevolgen kunnen worden uitgesloten. Voor deze toets wordt de term vormvrije m.e.r.\-beoordeling gehanteerd. De vormvrije m.e.r.\-beoordeling is het gevolg van de uitspraak van het Europese hof van 15 oktober 2009 (zaak C\-255/08\) over de manier waarop de EU\-richtlijn in de Nederlandse regelgeving was geÃ¯mplementeerd, Ã©Ã©n van de aanleidingen voor de aanpassing van het Besluit m.e.r. De essentie van die uitspraak is dat altijd m.e.r. noodzakelijk is als belangrijke nadelige milieugevolgen niet kunnen worden uitgesloten.

De vorm van een vorm\-vrije m.e.r. is niet bepaald, maar de inhoud waar een m.e.r.\-beoordeling aan dient te voldoen is wel bepaald (Bijlage III van de Europese richtlijn 2011/92/EU). In de vormvrije m.e.r. dient aandacht te worden besteed aan de volgende aspecten:

* 1\. Kenmerken van het project: de herontwikkeling van het plangebied omvat de realisatie van 56 woningen. Het totale plangebied heeft een oppervlakte van bijna 4 hectare. In de huidige situatie zijn geen woningen aanwezig. Daarentegen verdwijnt de huidige bestemming Â´maatschappelijk \- 5Â´.

* 2\. Plaats van de projecten: de projectlocatie ligt in een gemengd gebied aan de zuidelijke randweg van Amersfoort. Het plangebied ligt ingesloten tussen de Laan 1914, de Loes van Overeemlaan, Dierenbeschermingscentrum Amersfoort en Princess Hotel Amersfoort. Het plangebied oogt vanaf de openbare weg als een verscholen locatie en ligt tegen de grens van het stedelijk gebied.

* 3\. Kenmerken van het potentiÃ«le effect: de kenmerken van voorliggende ontwikkeling zijn beperkt. In de huidige situatie is sprake van een maatschappelijke bestemming met functieaanduiding gezondheidszorg. In de paragraaf verkeer en parkeren is de verkeersaantrekkende werking van zowel de huidige als de toekomstige situatie berekend. Uit deze berekening blijkt op basis van de planologische wijziging een sterke afname in verkeersgeneratie. Dat de bestemming in de huidige situatie niet langer in gebruik is, laat onverlet dat op deze locatie, zonder planologische procedure, een nieuwe gezondheidszorginstelling kan vestigen. De op basis van het vigerende plan planologisch maximaal toelaatbare milieueffecten hebben grotere negatieve effecten op de omgeving dan de beoogde woningbouw. Het beoogde project leidt hiermee niet tot aantasting van nabijgelegen natuurgebieden. Hierdoor is het niet zinvol een milieueffectrapportage voor dit project te laten uitvoeren. De consequenties van de ruimtelijke ontwikkeling worden in de paragraaf luchtkwaliteit en geluid nader beoordeeld.

### Hoofdstuk 6 Juridische planbeschrijving

#### 6\.1 Inleiding

##### 6\.1\.1 Wat is een bestemmingsplan

Een bestemmingsplan bepaalt hoe de gronden gebruikt mogen worden, of er ergens gebouwd mag worden en wat voor bebouwing dat mag zijn. Het gaat om het toelaten van bepaalde gebruiksmogelijkheden (toelatingsplanologie). De grondgebruiker (zoals eigenaar, huurder) mag de functie die het bestemming geeft uitoefenen. Dit houdt in dat de grondgebruiker niet kan worden verplicht om een aangewezen bestemming daadwerkelijk te realiseren, maar ook dat de grondgebruiker geen andere functie mag uitoefenen die in strijd is met de gegeven bestemming, of in strijd met het bestemmingsplan mag bouwen.

Het is belangrijk om voor de toekomstige en bestaande bebouwing en functies een bestemmingsregeling te ontwerpen die zo veel mogelijk ruimte biedt voor verandering en aanpassing aan veranderende wensen. Het plan dient, met andere woorden, flexibel en doelmatig te zijn, en dient rechtszekerheid te bieden omtrent de ruimte voor verandering. Daar staat tegenover, dat het plan de nodige bescherming moet bieden tegen ontwikkelingen die schadelijk zijn voor anderen. Bescherming tegen een zodanige ontwikkeling wordt samengevat in de term rechtsbescherming.

##### 6\.1\.2 Waaruit bestaat een bestemmingsplan

Een bestemmingsplan bestaat uit:

* De verbeelding

* De regels

* De toelichting

De verbeelding en de regels vormen samen het juridisch bindende gedeelte van het bestemmingsplan. Op de verbeelding zijn de bestemmingen aangewezen. Aan deze bestemmingen zijn bouw\- en gebruiksregels gekoppeld. De toelichting heeft geen rechtskracht, maar is wel een belangrijk onderdeel van het bestemmingsplan. Hierin staat hoe een plan tot stand is gekomen, een beschrijving van het gebied en wat de bedoelingen van de gemeente zijn in het plangebied.

##### 6\.1\.3 Principe\-opzet plangebied

In het voorliggende plan heeft een en ander geleid tot de volgende principe\-opzet:

Aan de gebruiker van gronden en opstallen worden zo veel mogelijk vrijheden gegeven om zijn eigen beleid te voeren, zonder dat de overheid daarin regels stelt. Deze vrijheden worden zonder beperking als recht in het plan geformuleerd.

Als in bepaalde gevallen een mogelijke beschadiging van de belangen van andere burgers wordt verwacht, geeft het plan als recht iets beperktere mogelijkheden. Voor uitzonderingssituaties biedt het plan in dat geval wel verruimde mogelijkheden; het is in dit soort situaties niet goed mogelijk om vooraf te bepalen onder welke voorwaarden en in welke situaties deze extra mogelijkheid zal kunnen worden toegekend. Daarom zijn ze voorwaardelijk in het plan opgenomen, in de vorm van een 'afwijkingsbevoegdheid'. Het kan in uitzonderlijke gevallen wenselijk zijn nadere eisen te stellen om bepaalde, met name genoemde, waarden te beschermen. De procedure is gelijk aan die voor een afwijking.

##### 6\.1\.4 Procedurebepalingen bij afwijking en wijziging

De Algemene wet bestuursrecht (Awb) bevat in afdeling 3\.4 bepalingen over de openbare voorbereidingsprocedure van een groot aantal uiteenlopende besluiten van bestuursorganen. De procedure is van toepassing als dat bij wettelijke regel is bepaald, of als het bestuursorgaan (in casu het gemeentebestuur) dit zelf heeft bepaald.

Uit praktische overwegingen is het zinvol zoveel mogelijk die uniforme openbare voorbereidingsprocedure te volgen in de gevallen dat een procedure, met o.a. publicatie van het ontwerp\-besluit en bezwaarmogelijkheden, nodig wordt geacht.

Het voorliggende bestemmingsplan bevat enige afwijkings\- en wijzigingsbevoegdheden die qua 'zwaarte' en reikwijdte directe gevolgen kunnen hebben voor andere belanghebbenden dan de aanvrager van de afwijking.

#### 6\.2 Dit bestemmingsplan

Dit bestemmingsplan bestaat uit een verbeelding, regels en een toelichting. De verbeelding en de regels vormen tezamen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld. De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan het bestemmingsplan ten grondslag liggen. Tot slot is de toelichting van wezenlijk belang voor een juiste interpretatie en toepassing van het bestemmingsplan. In de volgende paragraaf wordt nog een nadere uitleg gegeven over de regels in het bestemmingsplan.

##### 6\.2\.1 Regels

De regels zijn verdeeld over vier hoofdstukken:

Inleidende regels. In dit hoofdstuk worden begrippen verklaard die in de regels worden gebruikt. Dit gebeurt om een eenduidige uitleg en toepassing van de regels te waarborgen. Ook is bepaald de wijze waarop gemeten moet worden bij het toepassen van de regels.

Bestemmingsregels. In dit tweede hoofdstuk zijn de bepalingen van de bestemmingen opgenomen. Elk artikel kent de volgende opzet: eerst wordt het toegestane gebruik geformuleerd in de bestemmingsomschrijving. Vervolgens zijn bouwregels opgenomen. Aansluitend volgen afwijkingsbevoegdheden met betrekking tot bouw\-en/of gebruiksregels.

Algemene regels. In dit hoofdstuk zijn bepalingen opgenomen met een algemeen karakter. Ze gelden dus voor het gehele plan. Het zijn achtereenvolgens een antidubbeltelbepaling, algemene gebruiksregels en een bepaling uitsluiting aanvullende werking bouwverordening.

Overgangs\- en slotregels. In het laatste hoofdstuk zijn respectievelijk het overgangsrecht en een slotregel opgenomen. Hoewel het hier in wezen ook algemene regels betreft, zijn deze vanwege hun meer bijzondere karakter in een apart hoofdstuk opgenomen.

Hieronder volgt een uitleg van de bestemmingen die het bestemmingsplan kent.

Behalve bestemmingen zijn binnen het bestemmingsplan aanduidingen te onderscheiden. Deze aanduidingen bevatten specificaties van bestemmingen met betrekking tot het gebruik of het bouwen. Functieaanduidingen en bouwaanduidingen worden opgenomen in het artikel van de bestemming waarin ze voorkomen. Gebiedsaaanduidingen hebben een eigen artikel omdat deze aanduidingen zich meestal over meerdere bestemmingen uitstrekken.

###### 6\.2\.1\.1 Bos

Aan de westzijde van het plangebied ligt een zone van ongeveer 70 meter breed die ingericht wordt als bosgebied. Deze zone heeft de bestemming 'Bos' gekregen. In deze bestemming zijn de natuur\- en landschapswaarden van belang. Omdat het woongebied een groene inrichting en uitstraling krijgt die aansluit op het omliggende groen, heeft ook de gehele openbare ruimte in het plangebied de bestemming 'Bos' gekregen.

In de besteming 'Bos' mag geen bebouwing worden gerealiseerd. Enkel erftoegangswegen, parkeren in de bermen langs de woningen en andere bouwwerken zijn toegestaan in de vorm van terreinafscheidingen, palen en masten. Ook is recreatief medegebruik toegestaan. Door de zone mag een recreatief fiets\- en wandelpad worden aangelegd.

###### 6\.2\.1\.2 Woongebied

De woningen met bijbehorende tuinen, bijgebouwen, groen en parkeervoorzieningen, hebben de bestemming 'Woongebied' gekregen. Binnen deze bestemming mag de hiervoor genoemde bebouwing en het gebruik worden gerealiseerd waarbij voldaan moet worden aan de in de bestemming genoemde regels.

###### 6\.2\.1\.3 Milieuzone \- grondwaterbeschermingsgebied (gebiedsaanduiding)

Het grondwaterbeschermingsgebied is met een gebiedsaanduiding op de verbeelding opgenomen. De bescherming van dit gebied vindt primair plaats via de Provinciale Milieuverordening. In aanvulling daarop is in de regels een omgevingsvergunningstelsel opgenomen.

### Hoofdstuk 7 Uitvoerbaarheid

#### 7\.1 Inleiding

Bij de beschrijving van de uitvoerbaarheid van het plan gaat het zowel over het overleg dat bij de voorbereiding van het plan gevoerd is, als om de economische uitvoerbaarheid. Bij de uitvoerbaarheid speelt ook de handhaving een belangrijke rol.

#### 7\.2 Economische uitvoerbaarheid

Het bestemmingsplan 'Laan 1914 \- voormalig SinaÃ¯terrein' betreft het juridische en planologische instrumentarium voor de herontwikkeling van het terrein waar voorheen een zorginsteling was gevestigd naar een woonlocatie met een groene zone die een verbinding tot stand brengt tussen de omliggende groengebieden.

Gelet op het stelsel van de Wet ruimtelijke ordening moet de gemeenteraad een exploitatieplan vaststellen voor gronden waarop een bij algemene maatregel van bestuur (\= Besluit ruimtelijke ordening) aangewezen bouwplan is voorgenomen, tenzij de kosten anderszins verzekerd zijn.

##### 7\.2\.1 Exploitatieplan of overeenkomst

Gemeenten zijn op grond van de Wro verplicht om de kosten van de grondexploitatie te verhalen. Ingeval de gemeente de uitgeefbare gronden in eigendom heeft, vindt verhaal van de kosten van de grondexploitatie plaats door verkoop van bouwrijpe grond. Ingeval de gemeente niet over de gronden beschikt, kan de gemeente een overeenkomst over grondexploitatie aangaan waarbij de grondeigenaar zich verbindt de kosten van grondexploitatie aan de gemeente te voldoen. Indien het niet mogelijk is het kostenverhaal bij overeenkomst te verzekeren dient er, gelijktijdig met het bestemmingsplan, een exploitatieplan vastgesteld te worden. In dat laatste geval worden de kosten van de grondexploitatie verhaald door een financiÃ«le voorwaarde aan de bouwvergunning te verbinden. Kostenverhaal met behulp van een exploitatieplan wordt het verplichte kostenverhaal genoemd, in tegenstelling tot het vrijwillige kostenverhaal bij overeenkomst. Overeenkomsten die tot stand komen voorafgaand aan de vaststelling van een exploitatieplan worden anterieure overeenkomsten genoemd. Ook na vaststelling van een exploitatieplan is het mogelijk een overeenkomst over grondexploitatie aan te gaan. Laatstbedoelde overeenkomsten worden posterieure overeenkomsten genoemd.

##### 7\.2\.2 Conclusie

Met de ontwikkelaar is een overeenkomst gesloten. Deze overeenkomst kan worden aangemerkt als een anterieure overeenkomst. Op grond van deze overeenkomst komt de ontwikkeling en realisatie van het project in beginsel voor rekening en risico van de ontwikkelaar. De door de gemeente gemaakte en te maken plan\- en apparaatskosten evenals de mogelijk uit te keren tegemoetkomingen in schade (planschade) worden door de ontwikkelaar aan de gemeente vergoed.

Het bestemmingsplan is vanuit gemeentelijk perspectief financieel en economisch uitvoerbaar.

#### 7\.3 Maatschappelijke uitvoerbaarheid

##### 7\.3\.1 Inleiding

De procedure voor vaststelling van een bestemmingsplan zijn door de wetgever geregeld. Aangegeven is dat tussen gemeente en verschillende instanties waar nodig overleg over het plan moet worden gevoerd alvorens een ontwerpplan ter visie gelegd kan worden. Bovendien is het noodzakelijk dat belanghebbenden de gelegenheid hebben om hun visie omtrent het plan te kunnen geven. Pas daarna kan de wettelijke procedure met betrekking tot de vaststelling van het bestemmingsplan van start gaan.

##### 7\.3\.2 Inspraak

De Wet ruimtelijke ordening zelf bevat geen bepalingen omtrent inspraak. Dat neemt niet weg dat het de gemeente vrij staat toch inspraak te verlenen b.v. op grond van de gemeentelijke inspraakverordening. In relatie daarmee bepaalt artikel 150 van de Gemeentewet onder meer dat in een gemeentelijke inspraakverordening moet worden geregeld op welke wijze bovenbedoelde personen en rechtspersonen hun mening kenbaar kunnen maken. Inspraak zal plaatsvinden volgens de in de "Rol van de Raad" opgenomen gevallen. In deze notitie wordt een driedeling gemaakt in soorten bestemmingsplannen; model 1, 2 en 3 plannen. Model 1 volgt in feite de wettelijk voorgeschreven behandeling met een zo kort mogelijke procedure, model 2 voegt hieraan een extra moment van kaderstelling door de raad toe en model 3 voorziet in de meest uitgebreide behandeling.

De procedure van model 2 kan gevolgd worden voor bestemmingsplannen voor grotere gebieden, die geactualiseerd worden of voor urgente en belangrijke ontwikkelingen die niet passen binnen het geldende planologische regime.

De herontwikkeling van het voormalige SinaÃ¯terrein aan de Laan 1914 voldoet aan de tweede voorwaarde. Het gaat om een belangrijke ontwikkeling die niet past binnen het geldende planologische regime. De ontwikkeling is belangrijk omdat het terrein al enkele jaren braak ligt en met de herontwikkeling een nieuwe functie krijgt, een woonfunctie. Het ligt al een aantal jaren in de lijn der verwachting dat deze locatie wordt herontwikkeld tot woonlocatie.

Wanneer de procedure behorende bij model 2 wordt gevolgd, betekent dit dat er (na het vooroverleg met instanties, zie paragraaf 7\.3\.3\.) direct een ontwerpbestemmingsplan ter inzage wordt gelegd. Omdat er geen inspraak wordt gehouden is het plan tijdens 2 informatieavonden gepresenteerd.

* Op 10 mei 2016 heeft de ontwikkelaar alle eigenaren en belanghebbenden van de aangrenzende percelen uitgenodigd om in het Princess Hotel een toelichting op het beoogde initiatief bij te wonen. Afgevaardigden van het Princess Hotel, De scouting en het dierenasiel waren hierbij aanwezig. Na de toelichting zijn enkele inhoudelijke vragen gesteld, welke oa. betrekking hadden op de akoestische voorzieningen tussen het dierenasiel en de geplande woningbouwlocatie, de verkeersituatie en dan in het bijzonder de veiligheid van fietsers op de Laan 1914\. De akoestische situatie is nader besproken en de ontwikkelaar heeft aangegeven om op basis van de onderzoeken, welke reeds zijn uitgevoerd en nog zullen worden uitgevoerd, de direct belanghebbenden op de hoogte te houden en te informeren over de te treffen voorzieningen.

* Op 2 juni 2016 is vervolgens voor belangstellenden een informatieavond georganiseerd. Deze avond is door circa 100 belangstellenden in het Princess Hotel Amersfoort bijgewoond. De ontwikkelaar en architect hebben tijdens deze avond uitleg gegevens over de planning, de planopzet, de diverse woningtypen, architectuur, sfeer en de concept plattegronden. Aansluitend is een bezoek aan het plangebied gebracht. Naar alle afgevaardigden van de direct omliggende percelen en geregistreerde belangstellenden (ca. 250 personen of organisaties) heeft de ontwikkelaar een week later een nieuwsbrief met beeldmateriaal van het plan verzonden.

##### 7\.3\.3 Wettelijk (voor)overleg

Het Besluit ruimtelijke ordening geeft in artikel 3\.1\.1 aan dat burgemeester en wethouders bij de voorbereiding van een bestemmingsplan overleg plegen met de besturen van betrokken gemeenten en waterschappen en met die diensten van provincie en rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

Op 29 juni 2016 hebben de volgende instanties het conceptontwerpbestemmingsplan ontvangen met het verzoek om in het kader van artikel 3\.1\.1 Wro te reageren op het plan:

* Samenwerkende groeperingen Leefbaar Amersfoort

* Veiligheidsregio Utrecht

* RUD Utrecht

* Provincie Utrecht

* Waterschap Vallei en Veluwe

* Gemeente Leusden

* Servicebureau gemeenten

* Nationaal monument Kamp Amersfoort

* Dierenbeschermingscentrum

* Princess hotel

##### 7\.3\.4 Reacties uit het vooroverleg

Naar aanleiding van het verzoek om te reageren op het conceptontwerpbestemmingsplan in het kader van het vooroverleg, zijn 4 reacties ontvangen. Deze worden onderstaand samengevat en van een gemeentelijke reactie voorzien.

**Reactie van de Veilgheidsregio Utrecht**

Alle relevante zaken ten aanzien van externe veiligheid zijn meegenomen in het conceptontwerpbestemmingsplan. Ten aanzien van dit punt zijn geen aanpassingen aan het plan noodzakelijk. Wel wordt aandacht gevraagd voor enkele adviezen ten aanzien het verhoogd risico op natuurbranden.

* 1\. De bereikbaarheid van het plangebied ten aanzien van hulpdiensten is voldoende wanneer de toegangswegen minimaal 3,5 meter breed zijn.

*Reactie gemeente:*

*Aan dit advies wordt voldaan. De toegangswegen zijn in het hele plangebied breder*

*dan 3,5 meter.*

* 2\. Vanwege de ligging in een gebied met een verhoogd natuurbrandrisico en de afwezigheid van secundaire bluswatervoorzieningen in de directe omgeving, wordt geadviseerd om in het plangebied een bluswaterbron te plaatsen met een debiet van tenminste 90 m3\.

*Reactie gemeente:*

*Het plangebied ligt binnen de grens van het grondwaterbeschermingsgebied*

*Amersfoortse Berg. In dit gebied geldt de Provinciale Milieu Verordening (2013\).*

*Daarin zijn verboden en vrijstellingen opgenomen om de kwaliteit van het*

*grondwater te beschermen (in het bijzonder voor de bereiding van drinkwater). In*

*dit specifieke grondwaterbeschermingsgebied geldt een boorverbod beneden een*

*diepte van 3 meter om doorboring van de van nature voorkomende beschermende*

*lagen (natuurlijke bescherming) te voorkomen. Noodvoorzieningen, waar*

*bluswaterbronnen onder vallen, zijn vrijgesteld van dit boorverbod. Daarom is het*

*mogelijk om een bluswaterbron aan te leggen. De ontwikkelaar neemt het advies*

*ter harte. Over het aanleggen van een bluswaterbron zal nader overleg worden*

*gevoerd met de betrokkenen. In ieder geval zal het aanleggen mogelijk gemaakt*

*worden in het bestemmingsplan. In de bestemmingsregels zijn nutsvoorzieningen,*

*waar een bluswaterbron onder valt, toegestaan.In de algemene regels, artikel 6\.1*

*Milieuzone \- grondwaterbeschermingsgebied, wordt opgenomen dat de aanleg van*

*een bluswatervoorziening niet onder de verboden werken valt.*

* 3\. Natuurbrandrisico kan vermeden worden door de naaldbomen rondom de woningen in het plangebied te vervangen voor loofbomen.

*Reactie gemeente:*

*Voor de bouw van de woningen is het noodzakelijk dat veel bomen worden gekapt.*

*Ter compensatie van de gekapte bomen zullen nieuwe bomen worden geplant. Dit*

*zullen loofbomen zijn.*

* 4\. Wanneer de dennenbomen worden behouden wordt geadviseerd om de naaldhoudende takken dicht bij de grond te verwijderen.

*Reactie gemeente:*

*De meeste dennenbomen rondom de woningen worden gekapt en vervangen door*

*loofbomen. De naaldbomen die behouden worden en die in het openbaar gebied*

*staan, worden onderhouden door de gemeente. Dit beheer en onderhoud wordt niet*

*geregeld via een bestemmingsplan.*

**Reactie van de Provincie Utrecht**

Met betrekking tot de provinciale belangen is er geen reden tot het maken van opmerkingen over het conceptontwerpbestemmingsplan.

Wel wordt van de gelegenheid gebruik gemaakt om enkele aandachtspunten door te geven.

* 1\. In de toelichting wordt aandacht voor landschap en cultuurhistorie gemist. Ook heeft dit thema niet geleid tot inspiratie in het stedenbouwkundig plan. De infrastructuur en de woningen hebben daardoor nauwelijks relatie met de omgeving.

*Reactie gemeente:*

*In het plangebied zijn 2 onderdelen van de cultuurhistorische hoofdstructuur van*

*belang; archeologie en militair erfgoed. Deze 2 onderdelen zijn beschreven in*

*paragraaf 3\.2\.2\.1 van de toelichting.*

*Archeologische waarden en cultuurhistorische waarden in de vorm van militair*

*erfgoed, zijn niet aanwezig op het perceel. Militair erfgoed is wel aanwezig in de*

*omgeving. Het gaat dan met name om oefenterreinen. Dit aspect, met de hiervoor*

*geldende sleutelbegrippen \- camouflage, afgeslotenheid en forse infrastructuur \-*

*heeft deels geleid tot inspiratie voor het stedenbouwkundig plan. De ontwikkeling*

*van het perceel is opgevat als een verborgen wooncluster in het bosgebied en*

*wordt vanaf de Laan 1914 gecamoufleerd wordt door een robuuste groenzone.*

*Ook het omliggende landschap heeft geleid tot inspiratie voor het*

*stedenbouwkundig ontwerp. Het woongebied krijgt een groen karakter waarbij aan*

*de westzijde op de locatie een groen/bosgebied wordt aangelegd.*

* 2\. In paragraaf 5\.2\.3\. van de toelichting wordt verwezen naar een verouderd waterplan van de provincie.

*Reactie gemeente:*

*De tekst in paragraaf 5\.2\.3 wordt aangepast. Er zal een verwijzing worden*

*opgenomen naar het nieuwe plan 'Bodem\- Water en Milieuplan 2016\-2021'.*

* 3\. In de toelichting is geen afweging opgenomen over het 'stand still\-step forward' principe uit de provinciale handreiking grond\- en oppervlaktewater (2015\).

*Reactie gemeente:*

*Paragraaf 5\.2\.3 van de toelichting zal met dit punt worden aangevuld.*

* 4\. Aandacht wordt gevraagd voor het zo weining mogelijk gebruiken van bestrijdingsmiddelen in dit kwetsbare gebied.

*Reactie gemeente:*

*In paragraaf 5\.2\.3 van de toelichting zal een tekst worden opgenomen over het zo*

*min mogelijk gebruiken van bestrijdingsmiddelen vanwege de ligging in een*

*grondwaterbeschermingsgebied.*

**Reactie van Nationaal monument Kamp Amersfoort**

* 1\. Een beschrijving van Kamp Amersfoort wordt gemist in de toelichting, terwijl de andere buurpercelen wel worden beschreven.

*Reactie gemeente:*

*Het is inderdaad niet correct dat alle buurpercelen worden genoemd behalve Kamp*

*Amersfoort. In paragraaf 4\.2\.1 Kenmerken van het gebied van de toelichting zal*

*een beschrijving worden opgenomen van Kamp Amersfoort.*

* 2\. Het 'Westerborkpad', een wandelroute van station Amersfoort naar Kamp Amersfoort, is niet terug te vinden in het bestemmingsplan. Gevraagd wordt dit pad te markeren zodat duidelijk is waar dit pad loopt.

*Reactie gemeente:*

*Het grootste deel van de wandelroute ligt buiten de plangrens van voorliggend*

*bestemmingsplan. Een klein deel ligt binnen de plangrens. De bebouwing waar dit*

*deel van de route langs liep, het voormalige Sinaicentrum, is geruime tijd geleden*

*gesloopt. Hiermee is ook het deel van de wandelroute binnen het plangebied van*

*voorliggend bestemmingsplan vervallen. Wel is er nog altijd een wandelverbinding*

*tussen de Laan 1914 en de Loes van Overeemlaan. Deze ligt ten westen van het*

*perceel en wordt in stand gehouden. Mogelijk worden in de groenzone op het*

*perceel ook wandelpaden aangelegd. Dit is mogelijk op basis van de regels van*

*het bestemmingsplan.*

![afbeelding "i_NL.IMRO.0307.BP00122-0301_0033.jpg"](i_NL.IMRO.0307.BP00122-0301_0033.jpg)

*Luchtfoto met de bebouwing van het voormalige Sinaicentrum en de route van het Westerborkpad*

**Reactie van het Dierenbeschermingscentrum**

Namens de Stichting De Dierenbescherming Beheer Onroerende Zaken en de Nederlandse Vereniging tot Bescherming van Dieren heeft mr. C.E. van Staveren van Benthem Gratama advocaten een vooroverlegreactie ingediend over het conceptontwerpbestemmingsplan.

Het dierenbeschermingscentrum is tevreden met het feit dat erkend wordt dat maatregelen dienen te worden genomen om hinder in de toekomst te voorkomen. Wel worden hierover 2 opmerkingen gemaakt.

* 1\. De aan te leggen geluidswal is niet opgenomen op de verbeelding en in de regels van het conceptontwerpbestemmingsplan. Ook is niet duidelijk wanneer de geluidswal wordt aangelegd en hoe de aanleg hiervan concreet kan worden afgedwongen. Het dierenbeschermingscentrum wil graag overleg om tot nadere concrete afspraken te komen.

*Reactie gemeente:*

*De bestaande geluidswal en de plek waar deze verlengd zal worden liggen buiten*

*de plangrens van voorliggend bestemmingsplan. In het op dit moment geldende*

*bestemmingsplan 'Berg\-Utrechtseweg' is realisatie van een geluidswal mogelijk.*

*De gronden waar de verlenging van de geluidswal wordt gerealiseerd zijn in*

*eigendom van de gemeente. Verlenging van de geluidswal is dus mogelijk.*

*Daarnaast is in de regels van voorliggend bestemmingsplan, in artikel 4\.5\.2 Strijdig*

*gebruik, opgenomen dat de woningen niet in gebruik mogen worden genomen*

*voordat aan de oostzijde van het plangebied het bestaande geluidsscherm zodanig*

*is verlengd, dat voor de woningen voldaan wordt aan de voorwaarden uit het*

*'Akoestisch onderzoek industrielawaai Laan 1914 te Amersfoort' (zie bijlage 2 bij*

*de regels van voorliggend bestemmingsplan). Hiermee is de daadwerkelijke aanleg*

*van de geluidswal voldoende gewaarborgd.*

*Hoewel de verlenging van de geluidswal mogelijk en afdwingbaar is, begrijpen we*

*dat het tot onduidelijkheid kan leiden dat de geluidswal niet binnen de plangrens*

*van voorliggend bestemmingsplan ligt. Daarom zullen we de plangrens van*

*voorliggend bestemmingsplan dusdanig aanpassen dat de locatie van de*

*verlenging van de geluidswal binnen de plangrens komt te liggen en de geluidswal*

*dus ook op de verbeelding en in de regels wordt opgenomen.*

*Ten aanzien van het verzoek om overleg om tot nadere afspraken te komen blijkt,*

*uit navraag bij de ontwikkelaar, dat er na de vakantieperiode afspraken worden*

*ingepland ook voor het uitvoeren van metingen. Tijdens de vakantieperiode was dat*

*niet wenselijk, gezien de drukte in het asiel.*

* 2\. Niet duidelijk is hoe om te gaan met de geldende vuurwerkvrije zone.

*Reactie gemeente:*

*Het instellen van vuurwerkvrije zones dient geen ruimtelijk doel maar is een*

*onderwerp dat is ingegeven vanuit openbare orde en het voorkomen van overlast.*

*Vuurwerkvrije zones worden daarom niet vastgelegd in bestemmingsplannen.*

##### 7\.3\.5 Vaststelling bestemmingsplan

Het ontwerpbestemmingsplan heeft van donderdag 3 november tot en met woensdag 14 december 2016 ter inzage gelegen. In deze periode zijn 3 zienswijzen ingediend (waarvan 1 niet ontvankelijk) over het ontwerpbestemmingsplan 'Laan 1914 \- voormalig SinaÃ¯terrein'. Deze zienswijzen, die met name gaan over de breedte van de groenzone, geven geen aanleiding tot aanpassing van het bestemmingsplan. Voor een uitgebreide samenvatting en de beoordeling van de zienswijzen, wordt verwezen naar de zienswijzennota.

Op 31 januari 2017 heeft de gemeenteraad bij besluitnummer 5377654 het bestemmingsplan ongewijzigd vastgesteld.

#### 7\.4 Handhaving

Het bestemmingsplan is bindend voor zowel de (gemeentelijke) overheid als de burger. De primaire verantwoordelijkheid voor de daadwerkelijke controle en handhaving ligt op basis van artikel 7\.1 van de Wet ruimtelijke ordening bij de gemeente. Daarnaast zijn ook de Inspectie Leefomgeving en Transport (ILT) en de provincie bevoegd tot opsporing van feiten die in het bestemmingsplan strafbaar zijn gesteld.

De grondslag voor een goed werkend handhavingsbeleid wordt gevormd door een grondige inventarisatie van de feitelijke situatie (grondgebruik en bebouwing) van het plangebied tijdens de voorbereiding van het bestemmingsplan en een deugdelijk mutatie\-registratiesysteem bij de uitvoering van het bestemmingsplan, onder andere met betrekking tot verleende vergunningen.

Handhaving kan nadrukkelijk plaatsvinden via publiekrechtelijke maar tevens via privaatrechtelijke en strafrechtelijke weg. Dit laatste is afhankelijk van het Openbaar Ministerie. In het ruimtelijk bestuursrecht is de gemeente op grond van de Gemeentewet bevoegd tot het toepassen van bestuursdwang en het opleggen van een dwangsom ten aanzien van ontwikkelingen die strijdig zijn met de belangen van het bestemmingsplan. Deze vormen van handhaving vallen onder de zogenoemde repressieve handhaving. Hiermee wordt gedoeld op de middelen en/of het instrumentarium waarmee de gemeente naleving kan afdwingen, dan wel tegen normafwijkend gedrag correctief kan optreden. De wijze van toepassing van deze bevoegdheden is geregeld in afdeling 5\.3\. van de Algemene wet bestuursrecht (Awb).

In het plan zijn instrumenten van toezicht opgenomen. Genoemd kunnen worden de afwijkingsbevoegdheden en de bevoegdheid om nadere eisen te stellen. Deze instrumenten maken een toetsing mogelijk voordat met de beoogde activiteit (bouwen, gebruiken, het verrichten van werken en/of werkzaamheden) een aanvang wordt gemaakt. De te nemen besluiten op basis van de genoemde bevoegdheden dienen te berusten op een deugdelijke motivering.