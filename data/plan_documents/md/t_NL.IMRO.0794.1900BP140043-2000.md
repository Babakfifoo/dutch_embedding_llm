# Bestemmingsplan

# "Dierdonk I"

# **Inhoud**

## **Toelichting**:

## **Regels**

Bijlage(n):

 - Parkeernormen Dierdonk - Staat van Bedrijfsactiviteiten

# **Verbeelding**

NL.IMRO.0794.1900BP140043

# **Procedure**

## **Kennisgeving voorbereiden bestemmingsplan**

Gepubliceerd d.d. : 22 mei 2015

## **Ontwerpbestemmingsplan**

| Gepubliceerd d.d. | : 13 november 2015 |
|-------------------|--------------------|
| Ter inzage d.d.   | : 17 november 2015 |

## **Vastgesteld bestemmingsplan**

| Vastgesteld raad d.d. | : 29 maart 2016 |
|-----------------------|-----------------|
| Publicatie d.d.       | : 18 mei 2016   |
| Ter inzage m.i.v.     | : 19 mei 2016   |

# **INHOUDSOPGAVE TOELICHTING**

| 1.   | INLEIDING                                  | 4  |
|------|--------------------------------------------|----|
| 1.1. | Aanleiding en doel bestemmingsplan         | 4  |
| 1.2. | Situering en planherziening                | 4  |
| 1.3. | Geldende plannen                           | 4  |
| 1.4. | Opzet plantoelichting                      | 4  |
| 2.   | RUIMTELIJKE BESCHRIJVING PLANGEBIED        | 6  |
| 2.1. | Ligging in groter verband                  | 6  |
| 2.2. | Historische ontwikkeling                   | 6  |
| 2.3. | Ruimtelijke structuur                      | 7  |
| 3.   | PLANOLOGISCHE HOOFDLIJNEN VAN BELEID       | 15 |
| 3.1. | Rijksbeleid                                | 15 |
| 3.2. | Provinciaal beleid                         | 16 |
| 3.3. | Gemeentelijk beleid                        | 21 |
| 4.   | MILIEUASPECTEN                             | 24 |
| 4.1. | Inleiding                                  | 24 |
| 4.2. | Milieueffectrapportage                     | 24 |
| 4.3. | Externe veiligheid                         | 25 |
| 4.4. | Geluidhinder                               | 25 |
| 4.5. | Luchtkwaliteit                             | 25 |
| 4.6. | Bedrijven en milieuzonering                | 26 |
| 4.7. | Bodemkwaliteit                             | 27 |
| 5.   | SECTORALE ASPECTEN                         | 28 |
| 5.1. | Waterhuishouding                           | 28 |
| 5.2. | Flora en Fauna, Natuur, Groenvoorzieningen | 30 |
| 5.3. | Archeologie en cultuurhistorie             | 31 |
| 5.4. | Wonen                                      | 32 |
| 5.5. | Bedrijvigheid en voorzieningen             | 35 |
| 5.6. | Verkeer                                    | 36 |
| 6.   | HAALBAARHEID                               | 38 |
| 6.1. | Economische haalbaarheid                   | 38 |
| 7.   | JURIDISCHE OPZET VAN HET PLAN              | 39 |
| 7.1. | Inleiding                                  | 39 |
| 7.2. | Juridische methodiek                       | 39 |
| 7.3. | Planregels                                 | 39 |

| 8.   | PROCEDURE                    | 41 |
|------|------------------------------|----|
| 8.1. | Vooraankondiging             | 42 |
| 8.2. | Resultaten wettelijk overleg | 42 |
| 8.3. | Procedure ontwerpplan        | 43 |

# 1. INLEIDING

## **\$DQOHLGLQJHQGRHOEHVWHPPLQJVSODQ**

'H+HOPRQGVHZLMN'LHUGRQNLVLQYRRU]LHQYDQHHQHHUVWHEHKHHUSODQLQKHWNDGHUYDQGH DFWXDOLVHULQJYDQEHVWHPPLQJVSODQQHQ'HSODQSHULRGHYDQMDDULVYHUVWUHNHQ]RGDWGLW EHVWHPPLQJVSODQRSQLHXZGLHQWWHZRUGHQJHDFWXDOLVHHUG9RRUGHLQPHWHHQYULMVWHOOLQJ JHUHDOLVHHUGHZRRQEXXUW'LHUGRQNVH+HLGHLVLQHHQDFWXHHOEHVWHPPLQJVSODQJHPDDNW +RHZHOGHSODQSHULRGHYDQGDWSODQQRJQLHWLVYHUVWUHNHQZRUGHQGHWZHHEHVWHPPLQJVSODQQHQ VDPHQJHYRHJGWRWppQDFWXDOLVHULQJVSODQYRRU'LHUGRQN

## **6LWXHULQJHQSODQKHU]LHQLQJ**

'HZLMN'LHUGRQNLVJHOHJHQLQKHWQRRUGRRVWHQYDQGHJHPHHQWH+HOPRQG,QKHW]XLGHQHQZHVWHQ JUHQVWGHZLMNDDQGH1:ROIVSXWWHU%DDQLQKHWRRVWHQHQQRRUGHQDDQGH%DNHOVH%HHPGHQ

## ***HOGHQGHSODQQHQ**

+HWEHVWHPPLQJVSODQ³'LHUGRQN,´YHUYDQJWGHYROJHQGHEHVWHPPLQJVSODQQHQ

- x ³'LHUGRQN´YDVWJHVWHOGGRRUGHUDDGRSMXQLJRHGJHNHXUGGRRU*HGHSXWHHUGH6WDWHQ RSRNWREHULQZHUNLQJYDQDIGHFHPEHUHQRQKHUURHSHOLMNYDQDIPDDUW
- x ³'LHUGRQNVH+HLGH´YDVWJHVWHOGGRRUGHUDDGRSMDQXDULHQLQZHUNLQJYDQDIMDQXDUL

#### **2S]HWSODQWRHOLFKWLQJ**

,QKRRIGVWXN,ZRUGWGHDDQOHLGLQJHQKHWGRHOYDQGLWEHVWHPPLQJVSODQRPVFKUHYHQ +RRIGVWXNJHHIWHHQUXLPWHOLMNHEHVFKULMYLQJZDDUELMZRUGWLQJHJDDQRSGHOLJJLQJGHRQWZLNNHOLQJ HQGHVWUXFWXXUYDQKHWSODQJHELHG,QKRRIGVWXNVWDDWKHWSODQRORJLVFKHEHOHLGVNDGHUZDDULQ DDQGDFKWXLWJDDWQDDUKHWUXLPWHOLMNRUGHQLQJVEHOHLGRSULMNVQLYHDXSURYLQFLDDOQLYHDXHQJHPHHQWHOLMN QLYHDX,QKRRIGVWXNZRUGHQGH0LOLHXDVSHFWHQEHVFKUHYHQPHWRDJHOXLGOXFKWNZDOLWHLWERGHP

BBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBB

externe veiligheid en milieuzonering. De overige sectorale aspecten, waaronder water, flora en fauna, archeologie, cultuurhistorie, komen aan bod in hoofdstuk 5.

In hoofdstuk 6 wordt ingegaan op de haalbaarheid van het bestemmingsplan. De juridische opzet van het plan, waaronder de juridische methodiek en een toelichting op de bestemmingen, wordt in hoofdstuk 7 beschreven. In hoofdstuk 8 wordt ingegaan op de procedure van het bestemmingsplan en wordt verslag gedaan van het wettelijk vooroverleg en van zienswijzen in het kader van de wettelijke terinzagelegging.

# 2. RUIMTELIJKE BESCHRIJVING PLANGEBIED

## **2.1. Ligging in groter verband**

De wijk Dierdonk is aan de oostzijde van Helmond gelegen. De wijk grenst aan Helmond-Noord en aan Stadsdeelpark Bakelse bossen (en de Bakelse Dijk). De randen van Dierdonk worden verder gevormd door de Bakelse Beemden en het beekdal van de Bakelse Aa. Westelijk van Dierdonk liggen de Wolfsputter Baan, de Zuid-Willemsvaart en de hoogspanningsleiding. Dierdonk is gerealiseerd als een relatief zelfstandig en specifiek georiënteerd woongebied.

*Ligging Dierdonk in breder verband* 

### **2.2. Historische ontwikkeling**

Dierdonk ligt op de overgang van hoge, droge schrale zandgronden, ooit heide, nu bos, en het beekdal van de Bakelse Aa. Voor de landbouw had het gebied een beperkte functie. Er was wat tuinbouw en maïsland, er lagen een sportcomplex, paardenweitjes, een manege, en er zat een hondenclub. Het bos had een grote randlengte.

Het gebied vormde een uitstekende en unieke plaats voor de ontwikkeling van een buitenwijk van Helmond. Dientengevolge is het gebied Dierdonk vanaf midden jaren zeventig van de vorige eeuw beschouwd als een uitbreidingsmogelijkheid van Helmond voor de langere termijn. Na de aanwijzing van Helmond tot groeistad werd Dierdonk nadrukkelijker beschouwd als een vast onderdeel van de verschillende scenario's ter verzekering van de benodigde plancapaciteit.

Realisatie van Dierdonk heeft uiteindelijk in de jaren negentig van de vorige eeuw plaatsgevonden in de vorm van een hoogwaardig woonmilieu met grote aandacht voor de aanwezige landschappelijke kwaliteiten en het behoud daarvan in de nieuwe wijk.

## **2.3. Ruimtelijke structuur**

Kenmerkend voor Dierdonk zijn de volgende karakteristieken:

- verwevenheid van wonen met bos en water;
- kleinschalige zelfstandig functionerende woonmilieus;
- toepassing van stijlarchitecturen;
- woonkwaliteitversterkende voorzieningen.

Bovenstaande kwalitatieve karakteristieken zijn in het ruimtelijke structuurbeeld voor Dierdonk verwerkt en hebben geresulteerd in een aantal belangrijke structuurbepalende bouwstenen, namelijk de stedenbouwkundige structuur, de groenstructuur en de verkeersstructuur. Deze drie structuren komen hieronder aan bod.

### *Stedenbouwkundige structuur*

Bij de inrichting van Dierdonk is uitgegaan van de aanwezige landschappelijke gegevenheden, aangevuld en versterkt met enkele kwaliteiten:

- de bewezen kwaliteiten ontleend aan de tuinwijken uit de jaren dertig van de vorige eeuw;
- het traditionele thema van een sterke scheiding tussen openbaar gebied en privé-gebied als principieel verkavelingsprincipe;
- de formeel sterke en hiërarchisch heldere bebouwingspatronen;
- een eenvoudige inrichting van de openbare ruimten met bindende materiaalkeuzen.

*Stedenbouwkundige structuur Dierdonk* 

Het doel was een hoogwaardig woon- en leefmilieu tot stand te brengen. Hiertoe zijn binnen de wijk Dierdonk een aantal stedenbouwkundige structuurelementen onderscheiden:

- *De Dierdonklaan als hoofdas*: de verlengde Bakelse Dijk als hart-op-hart verbinding tussen Helmond-centrum en het Dierdonkplein;
- *Het Oude Pad*: de langzaamverkeersverbinding met de Bakelse Bossen, de Rijpelberg (en Berkendonk) en aan de andere zijde met het beekdal van de Aa;
- *De Coendersberglaan en de Waterleliesingel*: de hoofdontsluitingswegen vanaf de beide aansluitpunten op de Wolfsputter Baan, die langzaam slingerend de verschillende woongebieden verbinden en centraal bij het plein op de Dierdonklaan aansluiten;
- *Het Dierdonkplein*: het centrale knooppunt waar de hoofdwoonmilieus singel- en laanwonen, de intermediaire groen/waterzone met het beekdalgebied, de hoofdas stad-dorp en de Dierdonklaan, Waterleliesingel en Coendersberglaan bij elkaar komen. Concentratie van winkels, dienstverlening, scholen en sportvoorzieningen;
- *De Kromme Geer*: de lange gebogen village-green, die de verschillende woonmilieus onderling bindt en extra houvast biedt voor een verdergaande differentiatie van de vormgeving van de verschillende woonclusters.

## *Groenstructuur*

Het Veenpark vormt de landschappelijk-natuurlijke verbinding in het totale woongebied. Deze intermediaire groen-waterzone ter hoogte van de oude veenloop heeft de gewenste ruimtelijke uitdrukkingskracht gekregen door de veengeul uit te graven. Hierdoor is een lineaire waterpartij ontstaan die één van de dragers van de wijk Dierdonk vormt.

*Groenstructuur Dierdonk* 

De randen van Dierdonk (Bakelse Bossen, Bakelse Beemden en Bakelse Aa) vormen een waardevolle overgang tussen het 'stedelijke gebied' en het landelijke gebied en herbergen hiermee een wezenlijke structurele kwaliteit voor Helmond en Dierdonk.

## *Verkeersstructuur*

Het hoofdwegenpatroon van Dierdonk wordt gevormd door de Dierdonklaan, Coendersberglaan en Waterleliesingel. De wegen sluiten respectievelijk aan op de Bakelse Dijk, de Venuslaan en de Wolfsputter Baan.

De langzaamverkeersroutes zijn gelegen tussen en naast de hoofdwegen als vrijliggende fietspaden. In de wijk zijn recreatieve fiets- en wandelpaden te vinden aan de randen en op bepaalde doorsteken. Hetzelfde geldt voor de overige langzaamverkeersroutes.

*Verkeersstructuur Dierdonk* 

#### *Woonstructuur*

Dierdonk wordt, als sub-urbaan woonpark, gekenmerkt door drie verschillende sferen in het gebied: het "waterwonen" (singels), het "parkwonen" (lanen) en het "boswonen" (bosrand).

Het singelmilieu is vormgegeven in het noorden van Dierdonk, nabij de oude Veenloop. Hier is een sfeer gecreëerd van helderheid en ruimte. Het beekdal van de Bakelse Aa, het Veenpark met de forse waterpartij De Veenstroom en de singels dragen bij aan het geheel eigen karakter. Ruime grasstroken en divers loofhout sluiten aan bij het idee van singels, evenals de erfachtige inrichting van de openbare straatprofielen.

Klassieke statigheid aan brede lanen, het parkwonen. Deze in Dierdonk overheersende sfeer geeft een beeld van open bebouwing, lage woondichtheid en riante tuinen. Het parkwonen is gereserveerd en toch uitnodigend. Allure in Dierdonk door brede geasfalteerde lanen, met trottoirs en aan weerszijden eiken of linden.

- *Veel straten kennen een ritmische opbouw*, waarbij hoofdbouwmassa's en nevenmassa's elkaar in een zichtbaar patroon opvolgen. Ook dit draagt bij aan het statige karakter van de wijk. Bij deze afwisseling is een duidelijk onderscheid gemaakt tussen de delen met halfvrijstaande woningen en de delen met vrijstaande woningen. In de eerst genoemde delen staan de aanbouwen op 4 meter achter de voorgevelrooilijn, een zeer gebruikelijke maat in vergelijkbare situaties. Bij de vrijstaande woningen echter is er voor gekozen om extra nadruk te leggen op het vrijstaande karakter. Hierdoor staan de aanbouwen en bijgebouwen pas op 10 meter achter de voorgevelrooilijn. Dit is een zeer ruime maat, maar die wel uitstekend past bij het stedenbouwkundige karakter van de wijk.
*Bebouwingsstructuur Dierdonk* 

Het bosrandwonen, een beeld van eenvoud en landelijke vriendelijkheid. Een met ieder jaargetijde veranderend groen decor als woonplek. De natuur is binnen handbereik. Het wegprofiel heeft geen aparte trottoirs of parkeerplaatsen in zich. Geasfalteerd maar met bodembedekkers in de bermstroken en verspreide boombeplanting.

## *Beeldkwaliteit/Welstand*

De raad heeft de Welstandsnota vastgesteld, die voor Dierdonk beeldkwaliteitseisen bevat die deel hebben uitgemaakt van het oorspronkelijke beeldkwaliteitsplan Dierdonk. Hiermee is het toetsingskader voor toekomstige ontwikkelingen in Dierdonk gewaarborgd. Onderstaand is de ruimtelijke kwaliteit van Dierdonk kort toegelicht.

Stedenbouwkundige structuurelementen zijn voor het overgrote deel bepalend voor de ruimtelijke kwaliteit van de wijk. Daarnaast zijn er in de verkavelings- en bebouwingsopzet nog een aantal aspecten te benoemen die een grote bijdrage leveren aan het hoogwaardige karakter van Dierdonk. Te denken valt onder nadere aan:

- *Ruime en strakke voorgevelrooilijnen.* Standaard ligt de hoofdbebouwing op 5 meter van de erfgrens. Langs de structuurelementen is dit zelfs 7 meter of meer. Voortuinen gaan ruimtelijk gezien onderdeel uitmaken van de openbare ruimte waardoor het ruime en groene karakter van de wijk nog meer wordt benadrukt. Tevens zorgt het strak volgen van deze rooilijnen ervoor dat de wijk een formele en statige uitstraling heeft. Vooral op hoekpercelen is dit van groot belang. Bebouwing op de zijerven bevindt zich achter de voorgevelrooilijn van de zijstraat. Straathoeken zijn hierdoor ruim en open, waarbij de overgang van een "binnenstraat" naar de hoofdruimtes nog een extra verwijding krijgt, waardoor de groene ruimtes als het ware de wijk in worden geleid;
- *De 3 verschillende thema's*, "boswonen", "laanwonen" en "waterwonen", geven de drie buurten hun eigen karakter. Binnen de thema's zijn duidelijke architectonische eenheden te onderscheiden.

- Dit zijn ensembles, van meestal projectmatig karakter, die (delen van) straten en pleinen begeleiden. Gaafheid en uniformiteit zijn hier van belang. Incidentele veranderingen zijn hier dan ook niet wenselijk, tenzij ze van toepassing zijn op het gehele ensemble:
*Architectonische eenheden en rooilijnen* 

*Hoek De Kromme Geer – Leeuwenborchweide Bebouwing op hoeken binnen de voorgevelrooilijn* 

*Hoek De Kromme Geer – Dierdonklaan Bebouwing op hoeken binnen de voorgevelrooilijn* 

________________________________________________________________________________________________________

*Hoek Zonnedauwsingel – Kalmoesbeek Bebouwing op hoeken binnen de voorgevelrooilijn* 

*+RHN2FNHQEXUJKSDUN'H.URPPH*HHU %HERXZLQJRSKRHNHQELQQHQGHYRRUJHYHOURRLOLMQ*

BBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBB

*%ORN&RHQGHUVEHUJODDQ6FKUHYHQKRIGUHHI \$DQERXZHQELMYULMVWDDQGHZRQLQJHQPDFKWHUYRRUJHYHOURRLOLMQ*

BBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBBB

*%ORN'ZHUJYODVEHHN\$DQERXZHQELMYULMVWDDQGHZRQLQJHQPHWHUDFKWHUYRRUJHYHOURRLOLMQ ,QGLHQDDQJUHQ]HQGDDQQLHWYULMVWDDQGGDQPHWHU*

# 3. PLANOLOGISCHE HOOFDLIJNEN VAN BELEID

# **3.1. Rijksbeleid**

## *3.1.1. Structuurvisie Infrastructuur en Ruimte (SVIR) / Besluit algemene regels ruimtelijke ordening (Barro) / Regeling algemene regels ruimtelijke ordening (Rarro)*

Het ruimtelijke ordeningsbeleid van het Rijk is vastgelegd in de Structuurvisie Infrastructuur en Ruimte (SVIR) uit 2012. Het motto van de SVIR is: 'Nederland concurrerend, bereikbaar, leefbaar en veilig'. Dit krijgt vorm in een excellent internationaal vestigingsklimaat, dat ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt. Om dit streven kracht bij te zetten gaat het roer om. Het Rijk brengt de ruimtelijke ordening zo dicht mogelijk bij diegene die het aangaat (burgers en bedrijven), laat het meer over aan gemeenten en provincies ('decentraal, tenzij…') en zorgt ervoor dat de gebruiker centraal komt te staan. Het Rijk beperkt zich nog slechts tot 13 nationale belangen. Buiten die belangen hebben decentrale overheden beleidsvrijheid. Vertrouwen is de basis voor deze nieuwe rolverdeling.

Om de 13 nationale belangen door te laten werken in ruimtelijke plannen van lagere overheden zijn naast de SVIR het Besluit algemene regels ruimtelijke ordening (Barro, 2014) en de Regeling algemene regels ruimtelijke ordening (Rarro, 2014) in werking getreden. Voor Helmond zijn de volgende aspecten hieruit relevant, in die zin dat ze direct dienen door te werken in bestemmingsplannen en ruimtelijke onderbouwingen:

- vrijwaringszones langs rijksvaarwegen (i.c. Zuid-Willemsvaart);
- tracés van hoogspanningsverbindingen (i.c. door Brandevoort);
- radarverstoringsgebied van vliegbasis Volkel, enkel voor het oprichten van windturbines met een tiphoogte van de wieken van meer dan 114 meter boven de NAP-hoogte van vliegbasis Volkel;
- obstakelbeheergebied van vliegbasis De Peel (i.c. zuidelijk deel gemeente op basis van onderstaande kaart). De maximaal toelaatbare hoogte binnen dit horizontale vlak ligt op 177,1 meter boven de NAP-hoogte van vliegbasis De Peel.

De Zuid-Willemsvaart is in het Barro aangewezen als rijks vaarweg en als vrijwaringszone van een rijks vaarweg. Volgens artikel 2.12 van het Barro moet in een bestemmingsplan dat betrekking heeft op een rijks vaarweg of een vrijwaringszone van een rijks vaarweg, rekening worden gehouden met het voorkómen van belemmeringen van de doorvaart, zichtlijnen en contact van de scheepvaart, de toegankelijkheid van de rijks vaarweg voor hulpdiensten en beheer en onderhoud aan de rijks vaarweg.

In het voorliggende bestemmingsplan worden geen wijzigingen aangebracht in de bestaande situatie rondom de Zuid-Willemsvaart. De toegankelijkheid en overzichtelijkheid van de Zuid-Willemsvaart

voor het scheepvaartverkeer wordt gehandhaafd conform de huidige situatie. Het voorliggende bestemmingsplan is daarmee in lijn met het Barro.

Voor activiteiten van derden in de Rijksvaarweg en/of de vrijwaringszone is een vergunning vereist van Rijkswaterstaat. De vrijwaringszone is opgenomen in de planregels en aangeduid op de verbeelding. Deze is tevens vastgelegd in de Legger Rijkswaterstaatswerken. Voor de hierop van toepassing zijn regelgeving wordt verwezen naar de Waterwet (artikel 6.5) en het Waterbesluit (artikel 6.14).

Hoewel gelegen binnen het radarverstoringsgebied van de vliegbasis Volkel, worden de toelaatbare hoogtes in dit bestemmingsplan niet overschreden. Het wijzigingsplan past daarom binnen de SVIR, Barro en Rarro.

## *3.1.2 Ladder voor duurzame verstedelijking*

Als gevolg van artikel 5.20 Besluit omgevingsrecht en de zogenoemde ladder voor duurzame verstedelijking, als vastgelegd in artikel 3.1.6, lid 2 Besluit ruimtelijke ordening (Bro) dient in een bestemmingsplan dat voorziet in een nieuwe stedelijke ontwikkeling te worden beschreven:

- dat wordt voorzien in een actuele regionale behoefte (trede 1) en zo ja,
- in hoeverre in die behoefte kan worden voorzien in het bestaand stedelijk gebied van die regio door benutting van de beschikbare gronden door herstructurering, transformatie of anderszins (trede 2), en
- indien de behoefte niet kan worden opgevangen binnen het bestaand stedelijk gebied van de betreffende regio, in hoeverre wordt voorzien in die behoefte op (nieuwe) multimodaal ontsloten locaties (trede 3).

## *Stedelijke ontwikkeling?*

Uit het voorgaande blijkt dat in de eerste plaats sprake moet zijn van een nieuwe stedelijke ontwikkeling. Onder stedelijke ontwikkeling wordt gezien het bepaalde in artikel 1.1.1 Besluit ruimtelijke ordening verstaan: ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen. Dit bestemmingsplan legt een bestaand stedelijk gebied in het kader van verplichte actualisatie conserverend vast, zonder dat er nieuwe stedelijke ontwikkelingen zijn voorzien. Er hoeft dus niet te worden getoetst aan de ladder voor duurzame verstedelijking.

Dit bestemmingsplan past binnen het Rijksbeleid.

## **3.2. Provinciaal beleid**

#### *3.2.1. Structuurvisie 2010 - partiële herziening 2014 en Verordening ruimte 2014*

Het provinciale ruimtelijk beleid is vastgelegd in de Structuurvisie 2010 - partiële herziening 2014 van de provincie Noord-Brabant en, voor zover er sprake is van een provinciaal belang in de formulering van gemeentelijk beleid, juridisch vertaald in de Verordening ruimte 2014. De belangrijkste opgave hierin voor Noord-Brabant is om stad en land, het mozaïek van Brabant, op een duurzame wijze te ontwikkelen.

Helmond maakt deel uit van het stedelijk netwerk BrabantStad. De provincie ziet deze steden als het brandpunt van verstedelijking. Hier wordt geïnvesteerd in de binnensteden en worden hoogstedelijke functies, zoals bovenregionale voorzieningen, geconcentreerd. Daardoor wordt de centrale positie van de steden versterkt en het draagvlak voor hoogwaardig openbaar vervoer en stedelijke en culturele voorzieningen op peil gehouden. Dat draagt bij aan een hoogwaardig leef- en vestigingsklimaat in Noord-Brabant. Het ruimtelijk beleid van de provincie is voorts gericht op concentratie van verstedelijking, zorgvuldig ruimtegebruik, meer aandacht voor ruimtelijke kwaliteit, betere verknoping van stedelijke ontwikkelingen aan infrastructuur en versterking van de economische kennisclusters.

In de Verordening ruimte 2014 zijn beleidslijnen waarvan de provincie van mening is dat deze op gemeentelijk niveau dienen door te werken ('provinciaal belang'), uitgewerkt in concrete regels met bijbehorende kaarten. Het plangebied ligt daarin binnen de volgende structuren:

- "Bestaand stedelijk gebied, stedelijk concentratiegebied";
- "Ecologische hoofdstructuur";
- "Groenblauwe Mantel";

en kent de volgende aanduidingen:

- "Zoekgebied voor stedelijke ontwikkeling, stedelijk concentratiegebied";
- "Behoud en herstel watersystemen";
- "Grondwaterbeschermingsgebied";
- "Attentiegebied ecologische hoofdstructuur";
- "Ecologische verbindingszone".

Naast deze specifieke structuren en aanduidingen zijn er een tweetal algemene ordeningsprincipes waar rekening mee dient te worden gehouden: de zorgplicht voor ruimtelijke kwaliteit en de kwaliteitsverbetering landschap.

### *Zorgplicht voor ruimtelijke kwaliteit*

De zorgplicht voor ruimtelijke kwaliteit is gekoppeld aan nieuwe ruimtelijke ontwikkelingen. Hiervan is in dit conserverende bestemmingsplan geen sprake, waardoor er verder niet getoetst hoeft te worden aan dit aspect.

#### *Kwaliteitsverbetering landschap*

In de Verordening ruimte is voorts bepaald dat iedere nieuwe ruimtelijke ontwikkeling in het buitengebied bijdraagt aan kwaliteitsverbetering van het landschap. In het tot het buitengebied behorende deel van het plangebied zijn geen nieuwe ontwikkelingen voorzien. Een verplichting in het kader van de kwaliteitsverbetering is daarmee niet aan de orde.

#### *Bestaand stedelijk gebied; stedelijk concentratiegebied*

Het plangebied is voor een groot deel gelegen binnen de structuur "Bestaand stedelijk gebied; stedelijk concentratiegebied". Het gaat daarbij om het bestaande ruimtebeslag van een kern ten behoeve van een samenhangende ruimtelijke structuur van stedelijke functies. Bij het zoeken naar ruimte om te voorzien in de behoeften op het vlak van wonen, werken en voorzieningen moeten de mogelijkheden binnen deze bestaande bebouwde ruimte opnieuw en beter benut te worden. Daarbij gaat het om mogelijkheden voor inbreiding en herstructurering, intensivering van het ruimtegebruik (onder meer door op een compactere wijze – in de hoogte en de diepte – te bouwen) en meervoudig

ruimtegebruik (meerdere functies combineren op één locatie). Gezien het conserverende karakter van dit bestemmingsplan wordt hier niet actief invulling aan gegeven.

#### *Zoekgebied verstedelijking; stedelijk concentratiegebied*

Het noordwestelijk deel van het plangebied is aangeduid als "Zoekgebied verstedelijking; stedelijk concentratiegebied". Dit houdt in dat een benutting van dit landelijke gebied voor stedelijk gebruik (wonen, werken, voorzieningen, e.d.) afweegbaar is, als dat nodig is om in de stedelijke ruimtebehoefte te voorzien.

Gezien het conserverende karakter van dit bestemmingsplan en het feit dat al andere locaties (o.a. via Structuurvisie Helmond 2030) zijn aangewezen voor stedelijke uitleg, wordt geen gebruik gemaakt van deze aanduiding in dit bestemmingsplan.

#### *Grondwaterbeschermingsgebied*

Met betrekking tot deze aanduiding is bepaald dat de toelichting van een bestemmingsplan, dat is gelegen in een Grondwaterbeschermingsgebied, een verantwoording bevat, waaruit blijkt dat de risico's voor de kwaliteit van het grondwater geheel of nagenoeg geheel gelijk blijven. In de waterparagraaf van dit bestemmingsplan wordt hier nader op ingegaan. De beschermingszone is vermeld bij de relevante bestemmingen en is aangegeven op de verbeelding.

 *Kaart grondwaterbeschermingsgebied* 

#### *Kaart natuur en landschap*

#### *Ecologische Hoofdstructuur*

Een groot deel van de groene omzoming van Dierdonk valt binnen de Ecologische hoofdstructuur. Het westelijke en zuidelijk deel hiervan valt binnen het plangebied. De bestemming die opgenomen is in dit plan borgt in afdoende mate de onderkende en te beschermen ecologische waarden en kenmerken van deze groene omzoming.

#### *Groenblauwe mantel*

Enkele percelen aan de zuidzijde van het plangebied, vallen binnen de Groenblauwe mantel. De Groenblauwe mantel bestaat uit gebieden die overwegend grenzen aan de ecologische hoofdstructuur, de ecologische verbindingszone of het zoekgebied voor behoud en herstel van watersystemen, en deze verbinden, zijnde gebieden met overwegend grondgebonden agrarisch gebruik en belangrijke nevenfuncties voor natuur en water. Deze percelen vormen feitelijk de kernrandzone van Dierdonk richting Wolfsputterbaan. Gezien het conserverende karakter van dit bestemmingsplan en de hiermee samenhangende bestemming voor dit deel van het plangebied wordt ingezet op een bestendiging van het gemengde karakter van dit deel van het plangebied (m.n. wonen binnen een groene setting). Behoud, herstel en duurzame ontwikkeling van het watersysteem en de ecologische en landschappelijke waarden en kenmerken worden daarmee in afdoende mate geborgd.

#### *Ecologische verbindingszone/Behoud en herstel watersystemen*

De Zuid-Willemsvaart aan de westgrens van het plangebied is een al bestaande ecologische verbindingszone. Gezien het feit dat, mede door het conserverende karakter van het bestemmingsplan, geen ingrepen mogelijk worden gemaakt in deze (bestaande) structuur en er anderszins ook afdoende bescherming plaatsvindt, kan gesteld worden dat het bestemmingsplan voldoende rekening houdt met deze aanduidingen.

### *Attentiegebied ecologische hoofdstructuur*

De uiterste noordwestpunt van het plangebied maakt deel uit van het Attentiegebied ecologische hoofdstructuur. Dit is een gebied gelegen rondom en binnen de ecologische hoofdstructuur waar fysieke ingrepen een negatief effect kunnen hebben op de waterhuishouding. Gezien het feit dat, mede door het conserverende karakter van het bestemmingsplan, geen ingrepen mogelijk worden

gemaakt in deze (bestaande) structuur en er anderszins ook afdoende bescherming plaatsvindt, kan gesteld worden dat het bestemmingsplan voldoende rekening houdt met deze aanduiding.

## **3.3. Gemeentelijk beleid**

#### . *3.3.1. Structuurvisie Helmond 2030*

In de, begin 2014 vastgestelde, Structuurvisie Helmond 2030 is de gewenste ruimtelijke ontwikkeling van Helmond voor de periode 2014-2030 vastgelegd. Deze structuurvisie is geen blauwdrukplan met een vastomlijnde koers, maar juist een flexibel meebewegend beleidskader dat beter toegerust lijkt op de snel veranderende (ruimtelijke) behoeften en opgaven van deze tijd. De structuurvisie gaat veel minder dan voorheen uit van een lagenbenadering. In plaats daarvan is de structuurvisie opgebouwd rond een achttal ruimtelijk relevante thema's die in samenhang het Ruimtelijk perspectief Helmond 2030 vormen.

De wijk Dierdonk is als (bestaand) stedelijk gebied aangeduid, zonder dat er sprake is van majeure ruimtelijke ontwikkelingen/ambities voor deze wijk. Dit sluit goed aan op het conserverende karakter van dit bestemmingsplan. Flankerend zijn wel een aantal ontwikkelingen genoemd: de Grote Ruit (met ruime omlegging Dierdonk), kwaliteitsimpuls van de stadsentree ter hoogte van de Rembrandtlaan (samenhangend met de aanleg van Grote Ruit) en het Stad-Landproject/Stad-Landrelatie Bakelse Beemden. De aanleg van de Grote Ruit is momenteel (medio juli 2015) van de provinciale agenda afgevoerd. De omleiding om Dierdonk staat nog wel op de agenda. Mocht de Grote Ruit uiteindelijk toch worden aangelegd dan zal dit in een separaat (provinciaal) inpassingsplan worden geregeld. Het waterbergingsproject Bakelse Beemden (voor een klein deel binnen het plangebied) gelegen is momenteel in uitvoering. Dit paste al binnen het huidige bestemmingsplan en wordt in planologische zin daarmee niet als nieuwe ontwikkeling beschouwd.

 Geconstateerd kan worden dat het bestemmingsplan past binnen het ruimtelijk beleid voor de wijk Dierdonk als omschreven in de Structuurvisie Helmond 2030.

*Kaart Structuurvisie Helmond 2030 met de wijk Dierdonk aangeduid* 

## *3.3.2. Waterplan*

Het waterbeleid van de gemeente Helmond is vastgelegd in het Waterplan 2012-2015 dat door de gemeenteraad is vastgesteld en geeft de kaders aan waarbinnen het waterbeheer in Helmond vorm moet krijgen. Het gemeentelijke waterplan is een gezamenlijk product van gemeente en waterbeheerder en geeft een uitgewerkte visie op de plaats die het water nu en in de toekomst in Helmond kan innemen. Het geeft daarbij aan wat als gewenste ontwikkeling wordt gezien. De visie is richtinggevend voor het onderdeel water bij planvorming en invulling van projecten. Belangrijke onderwerpen in het Waterplan 2012-2015 zijn:

- Water en ruimtelijke ordening
- Water en ecologie
- Beleving van water
- Waterkwaliteit
- Stedelijk grondwater
- Waterketenbeheer (waaronder afkoppelen en de voorkeursvolgorde voor het verwerken van schoon hemelwater)
- Beheer en onderhoud van stedelijk water

Op deze wijze wordt het mogelijk het aspect water te betrekken bij integrale beleidsafwegingen en daarbij de consequenties van keuzen voor het water aan te geven.

Het onderhavige bestemmingsplan heeft een conserverend, beheergericht karakter en is niet gericht op nieuwe ontwikkelingen. De bestaande situatie wordt hierin beschreven en van een passende juridische regeling voorzien. In dat kader zullen er ook geen aanpassingen plaatsvinden aan het waterhuishoudkundig systeem of het rioolstelsel. De (beperkte) mogelijkheden die het bestemmingsplan biedt voor aanbouw, bijbouw en nieuwbouw in het plangebied zullen waterhuishoudkundig gezien moeten voldoen aan wat in het waterhuishoudings- en rioleringsplan van 1993 is vastgelegd waardoor het systeem als geheel kan blijven functioneren. In die zin vindt er op grond van dit bestemmingsplan geen wijziging plaats in de bestaande waterhuishouding of het bestaande rioolstelsel.

## *3.3.3. Handhavingsbeleid*

Een bestemmingsplan is voor de gemeente een belangrijk instrument om haar ruimtelijk beleid vorm te geven. Door middel van een combinatie van positieve bestemmingen en het uitsluiten van bepaalde activiteiten en functies kan sturing plaatsvinden van gewenste en ongewenste ontwikkelingen. Een belangrijk aspect hierbij is de handhaving en het toezicht op de naleving van het bestemmingsplan. Deze handhaving is van cruciaal belang om de in het plan opgenomen ruimtelijke kwaliteiten ook op langere termijn daadwerkelijk te kunnen vasthouden.

Daarnaast is de handhaving van belang uit een oogpunt van rechtszekerheid: alle bewoners en gebruikers dienen door de gemeente op eenzelfde wijze daadwerkelijk aan het plan te worden gehouden.

Om op een goede manier inhoud te geven aan het begrip handhaving is formulering van een handhavingsbeleid een vereiste.

De handhavingsstrategie van de gemeente Helmond is opgenomen in de door de gemeenteraad vastgestelde beleidsnota 'Handhavingsbeleid gemeente Helmond (vlindernota 2)'. Deze strategie bevat het handhavingsbeleid voor de langere termijn en hierin zijn de visie op en de uitgangspunten voor handhaving vastgelegd. Als basis uitgangspunt hanteert de gemeente Helmond de Provinciale handhavings-strategie: 'Zó handhaven wij in Brabant' (2011). De strategie wordt jaarlijks uitgewerkt in een handhavings(uitvoerings)programma, waarin wordt aangegeven welke handhavingsactiviteiten het komende jaar worden uitgevoerd op het gebied van bouwen en gebruik, openbare orde en horeca, openbare ruimte, natuur en landschap, milieu en samenleving. Daarmee wordt uitvoering gegeven aan de verplichting van artikel 7.3 van het Besluit Omgevingsrecht (Bor) om voor de handhavingstaken gerelateerd aan de Wet algemene bepalingen omgevingsrecht (Wabo) jaarlijks een uitvoeringsprogramma te maken. Ook wordt jaarlijks achteraf via een jaarverslag Verantwoording afgelegd.

In het handhavingsbeleid van de gemeente Helmond wordt programmatisch handhaven voorgestaan. Programmatisch handhaven is het bewust voeren van een handhavingsbeleid. Dat vereist het maken van keuzes waar het accent in de handhavingsinspanning wordt gelegd en welke handhavingstaken

een lagere prioriteit krijgen. Per taakveld is aangegeven welke basistaken zullen worden uitgevoerd en aan welke bestuurlijke thema's extra prioriteit wordt gegeven.

De gemeente Helmond wil door het inzetten van de juiste instrumenten het nalevinggedrag bij burgers en bedrijven verbeteren. Daarnaast wordt ingezet op het voorkomen en beëindigen van onveilige situaties. Tenslotte dient gestreefd te worden naar eenduidigheid in regelgeving. Regels die tevens helder, toetsbaar en handhaafbaar zijn. Gelet op dit beleid wordt tegen alle illegale situaties overeenkomstig de in het beleid vastgestelde prioritering, handhavend opgetreden.

# 4. MILIEUASPECTEN

## **4.1. Inleiding**

Ruimtelijke Ordening en Milieubeleid hebben de zorg voor de kwaliteit van de leefomgeving als gemeenschappelijke doelstelling. Alleen in een zorgvuldig afwegingsproces kan een optimale afstemming plaatsvinden tussen aan gebieden toegekende functies en het veilig stellen van een beschermingsniveau van het leefmilieu. Bestaande en nieuwe bestemmingen in een gebied zijn niet altijd op voorhand verenigbaar. Milieudoelstellingen en randvoorwaarden worden daarom integraal en vanaf een zo vroeg mogelijk stadium in het ruimtelijke planvormingsproces meegewogen, zodat het gebruik van de schaars beschikbare ruimte niet leidt tot conflictsituaties.

 Naast een ruimtelijke invalshoek zijn er ook kwalitatieve aspecten die een rol spelen. De duurzame ontwikkeling van de stad Helmond is een belangrijk uitgangspunt dat zijn doorwerking heeft in meerdere beleidsterreinen. In dit verband is duurzaamheid op te vatten als "hoe is een plangebied te beheren of te ontwikkelen, zodat het ook door latere generaties optimaal kan worden benut".

In deze paragraaf wordt ingegaan op de leefomgeving in en rond het plangebied Dierdonk I. In het hiernavolgende komen de volgende milieuaspecten aan de orde die een rol spelen bij het plan:

- milieueffectrapportage;
- externe veiligheid;
- hoogspanningslijnen;
- geluidhinder;
- luchtkwaliteit;
- bedrijven en milieuzonering;
- bodemkwaliteit.

## **4.2. Milieueffectrapportage**

De m.e.r.-regelgeving is erop gericht het milieu een volwaardige plaats in besluitvormingsprocessen te geven. Besluitvorming over ruimtelijke plannen vraagt altijd om een integrale afweging. In bepaalde gevallen is de verplichting opgelegd om de milieugevolgen van een voorgenomen activiteit evenals alternatieven hiervoor en mogelijke maatregelen, te beschrijven. In deze paragraaf is getoetst of sprake is van een m.e.r.-(beoordelings)plicht.

#### *M.e.r.-toetsing*

Het op te stellen bestemmingsplan is volledig conserverend van aard. In het plangebied zijn hoofdzakelijk woningen gelegen.

Een m.e.r.-toetsing op basis van de beschikbare gegevens levert het volgende resultaat op.

- 1. In de directe nabijheid van het plangebied is geen Natura-2000 gebied gelegen. Daarnaast geldt dat het plan niet zodanige wijzigingen mogelijk maakt (conserverend plan) dat er een aantasting van een Natura-2000 gebied zou kunnen plaatsvinden. Een passende beoordeling op basis van artikel 19j van de Natuurbeschermingswet 1998 voor de realisering van bepaalde 'projecten' binnen het bestemmingsplan is dan ook niet nodig. Er bestaat aldus geen m.e.r.-plicht op basis van artikel 7.2a van de Wet milieubeheer.
- 2. Het bestemmingsplan heeft geen betrekking op gevallen van activiteiten genoemd in de eerste/tweede kolom van de Bijlage behorende bij het Besluit milieueffectrapportage (onderdeel C of D) waarvoor bij de vaststelling van een ruimtelijk plan (kolom 3 van het Besluit milieueffectrapportage) een m.e.r.-plicht of een m.e.r.-beoordelingsplicht bestaat.
- 3. Aldus is er geen sprake van een zogenaamd kaderstellend plan waarvoor een milieu-effectrapport moet worden opgesteld op basis van artikel 7.2, tweede lid van de Wet milieubeheer.
- 4. Omdat het plan niet voorziet in een uitbreiding/wijziging van een activiteit genoemd in categorie D van de bijlage van het Besluit milieueffectrapportage is, op grond van het bepaalde in artikel 2, lid 5, aanhef en onder b van het Besluit milieueffectrapportage, de noodzaak voor een vormvrije m.e.r.-beoordeling evenmin aan de orde.

________________________________________________________________________________________________________

## *Conclusie*

Er is geen milieu-effectrapportage of een vormvrije m.e.r.-beoordeling nodig.

## **4.3. Externe veiligheid**

Het algemene Rijksbeleid voor externe veiligheid is gericht op het beperken en beheersen van risico's voor de omgeving vanwege:

- het gebruik, de opslag en de productie van gevaarlijke stoffen door bedrijven
- het transport van gevaarlijke stoffen (openbare wegen, waterwegen, spoorwegen en buisleidingen)
- het gebruik van luchthavens

Bij de inventarisatie van voornoemde risicovolle activiteiten is gebruik gemaakt van o.a. de provinciale risicokaart en diverse gemeentelijke informatiebronnen.

### *Conclusie*

In en nabij het plangebied zijn geen relevante risico's geïdentificeerd met betrekking tot de externe veiligheid die van invloed zijn op de voorgenomen ontwikkeling.

## **Hoogspanningslijnen**

Zonering rond het bovengrondse hoogspanningsnet in Nederland is vastgelegd in de Netkaart van het Rijksinstituut voor Volksgezondheid en Milieu (RIVM). De Netkaart bevat o.a. gegevens over de netbeheerder en de breedte van de indicatieve zones. Op basis van de informatie van onder andere de Netkaart blijkt dat het plangebied wordt beïnvloed door 1 bovengrondse hoogspanningslijn, de 150 kV hoogspanningslijn Helmond-Oost – Aarle-Rixtel ten westen van de woonwijk. De indicatieve magneetveldzone hiervan bedraagt 80 meter aan weerszijden van de lijn en valt deels over het woongebied.

## *Conclusie*

Ten opzichte van het vigerende bestemmingsplan worden geen (nieuwe) gevoelige bestemmingen toegevoegd. Ook de begrenzing van de gevoelige bestemmingen wijzigt niet. Dat wil zeggen dat er juridisch gezien voor wat betreft de gevoelige bestemmingen de bestaande planologische situatie niet wijzigt en er geen noodzaak is om de magneetvelden te laten berekenen of maatregelen toe te passen.

#### **4.4. Geluidhinder**

De locatie is gelegen binnen zones van wegen. Alle wegen in Dierdonk zijn gezoneerd, maar hiervan zijn de N279/Wolfsputter Baan, Dierdonklaan, Coendersberglaan en de Waterleliesingel de belangrijkste. De overige wegen rond het plangebied betreffen woonstraten en hebben een lagere verkeersintensiteit.

De locatie is niet gelegen binnen de zone van de spoorweg Eindhoven-Venlo en niet binnen de zone van een industrieterrein.

### *Conclusie*

Door deze actualisatie worden geen nieuwe geluidgevoelige bestemmingen mogelijk gemaakt, waardoor een akoestisch onderzoek naar het wegverkeerslawaai niet noodzakelijk is en dit akoestisch geen consequenties heeft.

#### **4.5. Luchtkwaliteit**

In de Wet milieubeheer is opgenomen dat vanaf 11 juni 2011 moet worden voldaan aan de grenswaarde voor PM10. Op dit moment voldoet de gemeente Helmond hieraan. Aan de grenswaarde voor NO2 moet vanaf 2015 worden voldaan. In het Nationaal Samenwerkingsprogramma Luchtkwaliteit (NSL) zijn de maatregelen opgenomen die uitgevoerd dienen te worden om de luchtkwaliteit op lokaal niveau te verbeteren. De gemeente voert deze maatregelen momenteel uit. In het monitoringsprogramma is de berekende waarde voor NO2 geprognosticeerd voor 2015. Uit de geprognosticeerde waarden blijkt dat de gemeente Helmond in het jaar 2015 voldoet aan de grenswaarde voor NO2.

#### *Nieuwe situatie:*

Bij het opstellen van ruimtelijke plannen wordt het nieuwe plan getoetst aan de eisen voor de luchtkwaliteit zoals opgenomen in de Wet Milieubeheer. De eerste stap hierbij is het toetsen van het

bouwplan aan het Besluit niet in betekenende mate (Besluit NIBM). Het project valt binnen één van de in de Regeling niet in betekenende mate (Regeling NIBM) aangewezen categorieën, waardoor het project in ieder geval niet in betekenende mate bijdraagt aan de luchtkwaliteit.

## *Conclusie*

De Wet milieubeheer en de daarop gebaseerde regelingen betreffende de luchtkwaliteit vormen geen belemmering voor het plan.

## **4.6. Bedrijven en milieuzonering**

Een bedrijf kan hinder veroorzaken naar zijn omgeving, maar ook (onomkeerbare) schade toebrengen aan het milieu. Bedrijvigheid is daarom gebonden aan een vergunningenstelsel op grond van de Wet milieubeheer en de Wet algemene bepalingen omgevingsrecht.

Voor de meeste bedrijven gelden de algemene regels van het Activiteitenbesluit milieubeheer. Deze regels zijn in het algemeen toereikend om overlast naar de woonomgeving tot een aanvaardbaar niveau te beperken. Het besluit biedt ook de mogelijkheid tot het stellen van maatwerkvoorschriften om de vergunningssituatie beter af te stemmen op de plaatselijke situatie.

Voor een beperkt aantal potentieel meer milieuhinderlijke bedrijven geldt naast een deel van de regels van het Activiteitenbesluit een vergunningplicht. De voorschriften in de vergunningen zijn mede geënt op de omgeving waarin het bedrijf is gelegen. Naast maatregelen aan de bron kunnen ook zoneringsmaatregelen worden voorgeschreven, bijvoorbeeld het vastleggen van een afstand tussen conflicterende bestemmingen.

De mogelijke hinder van bedrijven bestaat vooral uit geluidsoverlast, luchtverontreiniging (geur en stof) en gevaar. Maar ook specifieke hinder zoals bij sportterreinen kan door middel van voorschriften en/of afstandsbepalingen worden tegengegaan.

### *Bestaande bedrijven*

Binnen het plangebied, nabij het Dierdonkpark zijn enkele bedrijven gevestigd. Het betreft een basisschool, een supermarkt, een tennisvereniging, een cafetaria en een sociaal cultureel centrum. Met uitzondering van de tennisclub voldoen deze bedrijven aan de in de VNGuitgave 'Bedrijven en milieuzonering' genoemde richtafstanden tot woonbebouwing.

Alle bedrijven zijn type A of B inrichtingen in het kader van het Activiteitenbesluit. Dit betekent dat ze moeten voldoen aan alle regels van genoemd besluit die betrekking hebben op de bij de bedrijven uitgevoerde activiteiten. Daarmee is bij de omliggende woningen een goed woon- en leefklimaat gewaarborgd.

De tennisclub is gelegen op een afstand van ca. 25 meter van woningen. In de VNG-uitgave 'Bedrijven en milieuzonering' wordt een richtafstand tot woonbebouwing gegeven van 50 meter, met als bepalend aspect geluid. Ondanks dat niet wordt voldaan aan de richtafstand geeft dit geen aanleiding tot klachten uit de omgeving. Gelet ook op de voor de club geldende regels van het Activiteitenbesluit achten wij deze situatie daarom niet in strijd met het principe van een goede ruimtelijke ordening.

In de zuidwesthoek van het plangebied is een klein gebiedje aangewezen voor bedrijven in de milieucategorieën 1 en 2, met een richtafstand van respectievelijk 10 en 30 meter. De daar gevestigde bedrijven zijn type A of B inrichtingen in het kader van het Activiteitenbesluit. Daarmee is bij de omliggende woningen een goed woon- en leefklimaat gewaarborgd.

Ten zuidoosten van het plangebied, aan de Braaksestraat, zijn diverse bedrijven gelegen. Ook deze bedrijven liggen op voldoende afstand van de woningen binnen het plangebied.

#### *Agrarische bedrijven*

In het noordwestelijk deel van het plangebied, aan de rand van de woonbebouwing, zijn een tweetal percelen aangewezen voor agrarische woondoeleinden. Deze gronden zijn bedoeld voor woondoeleinden met grondgebonden agrarische bedrijfsvoering. Beide gebieden liggen op ca. 25 meter van woningen.

Aan de Zwanebloemsingel 51 is een schapenhouderij gevestigd. Het betreft een type B inrichting in het kader van het Activiteitenbesluit.

De schapen worden het grootste deel van het jaar buiten gehouden. Daarvoor gelden geen afstandseisen tot woonbebouwing. Alleen in de lammertijd (6-8 weken) verblijven de dieren in de stal. De afstand van de stal tot de dichtstbijzijnde woning bedraagt ca. 52 meter. Gelet op het beperkte gebruik van de stal achten wij dit voldoende om een goed woon- en leefklimaat bij de woningen te waarborgen.

Aan de Zwanebloemsingel 71-73 vinden geen agrarische bedrijfsactiviteiten plaats. De op grond van het bestemmingsplan toe te laten bedrijven zullen worden getoetst aan de geldende milieuwetgeving, vooral wat betreft het aspect geur. Daarmee is ter plaatse van de woonbebouwing een goed woon- en leefklimaat gewaarborgd.

Ten noorden van het plangebied is aan de Scheepstal een aantal agrarische bedrijven gevestigd. Deze zijn op voldoende afstand gelegen van de woningen binnen het plangebied.

## *Nieuwe bedrijven*

Onderhavig plan is een volledig conserverend plan, ter actualisatie van het bestemmingsplan Dierdonk 2005 en het plan Dierdonkse Heide. Er worden geen nieuwe bedrijfsbestemmingen mogelijk gemaakt.

#### *Conclusie*

De milieuzonering vormt geen belemmering voor de voorgenomen actualisatie van het bestemmingsplan. Een goed woon- en leefklimaat zijn gewaarborgd.

#### **4.7. Bodemkwaliteit**

Binnen het plangebied zijn in het verleden diverse bodemonderzoeken verricht, vooral ten behoeve van de geplande nieuwbouw. Hierbij zijn geen verontreinigingen aangetroffen die een belemmering waren voor de ontwikkeling van de woonwijk. De huidige bestemming en gebruik als woonwijk blijven ongewijzigd. Voor zover bekend vinden binnen het plangebied geen bodembedreigende activiteiten plaats.

### *Conclusie*

De bodemkwaliteit binnen het plangebied vormt geen belemmering voor de voorgenomen actualisatie van het bestemmingsplan.

# 5. SECTORALE ASPECTEN

## **5.1. Waterhuishouding**

## *5.1.1. Oppervlaktewater*

Dierdonk is gebouwd op een overgangsgebied van een droge zandrug (Bakelsche Bossen) naar het beekdal van de Bakelsche Aa. De (zuid)oostelijke delen van de wijk zijn te karakteriseren als droog met een zandige grondslag, de (noord)westelijke delen van de wijk liggen in het beekdalgebied en zijn te karakteriseren als van origine nat met leemhoudende en soms veenachtige gronden. Bij het ontwerpen van het watersysteem van Dierdonk is hier rekening mee gehouden door het oppervlaktewater zoveel mogelijk in het van origine nattere gebied neer te leggen. Daarnaast is op het overgangsgebied van nat naar droog waar tevens een dikke veenlaag aanwezig was, een grote vijver aangelegd. Hier ligt dus ook de grootste bergingscapaciteit voor het water dat in de wijk vrijkomt. Het totaal oppervlak aan oppervlaktewater bedraagt ca. 6 ha op een totaal bruto oppervlak van ca. 100 ha voor de woonwijk.

Alle oppervlaktewater in de wijk staat met elkaar in verbinding. Alle waterpartijen zijn staan in open verbinding met het grondwater, met uitzondering van de gracht aan de Dierdonklaan. Deze is kunstmatig met een folie en leemlaag afgesloten om leeglopen te voorkomen. Het is tevens de hoogst gelegen waterloop die middels een pomp het water aangevoerd krijgt uit de vijver. Alle waterpartijen en waterlopen zijn natuurvriendelijk aangelegd met relatief brede taluds en plasbermen. Met uitzondering van de gracht aan de Dierdonklaan, die een strak en cultuurlijk karakter heeft, is het beheer gericht op het versterken en in stand houden van de ecologische waarden van de waterpartijen.

Om altijd een goed functionerend watersysteem in Dierdonk te hebben, is bij de Bakelsche Aa een inlaatgemaal neergezet om in tijden van (extreme) droogte water vanuit de Bakelsche Aa in te kunnen laten in de vijver. Dit inlaatgemaal heeft sinds de plaatsing medio jaren negentig van de vorige eeuw nooit in werking hoeven treden. Tijdens droge zomers zakt het waterpeil maar treden er geen tot weinig problemen op in het waterbeheer. Blijkbaar genereert de wijk zelf zoveel water (grondwater en regenwater) dat inlaat van gebiedsvreemd water niet nodig is. Het inlaatgemaal is inmiddels verwijderd.

Bij de uitmonding van de Bakelsche Aa in de Zuid-Willemsvaart staat een uitlaatgemaal dat het teveel aan water uit de wijk wegpompt.

#### *5.1.2. Grondwater en Grondwaterbeschermingsgebied*

#### *Dierdonk*

In het plangebied staan vier peilbuizen. Deze peilbuizen laten gemiddeld genomen grondwaterstanden zien tussen 1,0- 2,80m -mv. afhankelijk van de locatie. Incidenteel zijn de grondwaterstanden ondieper. Daarmee wordt in het algemeen voldaan aan de ontwateringsrichtlijn, zoals die is vastgelegd in het gemeentelijk rioleringsplan. Bij bouw -en verbouw plannen zullen initiatiefnemers zelf moeten onderzoeken of er aanvullende maatregelen genomen moeten worden als gevolg van de grondwatersituatie.

In het verleden, tijdens de bouw en vlak na de oplevering van de wijk, hebben zich vooral in het (noord)westelijke deel van Dierdonk bij een aantal woningen problemen voorgedaan met wateroverlast. Deze waren enerzijds te wijten aan een plaatselijk hoge grondwaterstand, maar ook aan schijngrondwaterspiegels als gevolg van leemhoudende lagen, vastgereden lagen als gevolg van bouwrijp maken en in sommige gevallen het niet goed waterdicht afwerken van verdiept liggende garages en kelders (bouwtechnische fouten). Deze problemen zijn vrijwel allemaal op individueel perceel niveau opgelost. Op dit moment zijn er zeer incidenteel meldingen van wateroverlast, maar zeker niet structureel.

Op een aantal plaatsen ligt in het openbaar terrein drainage om weg cunetten en verlaagde groenvoorzieningen ook bij hogere grondwaterstanden droog te houden.

## *Dierdonkse Heide*

De bodem in het zuid oostelijke deel van de wijk, hier komen de diepste grondwaterstanden voor, bestaat uit overwegend zandige gronden met een redelijk tot goed infiltrerend vermogen.

Ondergrondse voorzieningen moeten ofwel waterdicht worden aangelegd (indien het verblijfsruimten betreft), ofwel het waterdicht aanleggen is vanuit het Bouwbesluit niet noodzakelijk maar in dat geval kan de gemeente niet aangesproken worden op het handhaven van een bepaald grondwaterpeil c.q. vergoeding van schade door grondwateroverlast.

De gemeente zal geen maatregelen treffen om de grondwaterstand te verlagen ten opzichte van het huidige niveau.

## *Grondwaterbeschermingsgebied*

Het gebied ligt voor een deel in het grondwaterbeschermingsgebied van het drinkwaterproductiebedrijf aan de Bakelse Dijk. Dat betekent dat de Provinciale Milieuverordening (PMV) van toepassing is voor allerlei activiteiten in zowel de particuliere als openbare ruimte.

In het gebied ligt een gescheiden rioolstelsel, waarbij regenwater op het aanwezige oppervlaktewater wordt geloosd, dat grotendeels buiten de beschermingszone ligt. De gracht aan de Dierdonklaan ligt binnen de beschermingszone, hiervan is de bodem afgedicht met een folie. Het overige oppervlaktewater staat onder invloed van kwel, hier vindt geen infiltratie van water plaats. Het afvalwater wordt afgevoerd naar de RWZI in Aarle-Rixtel.

In het zuidoostelijk deel van de wijk, grenzend aan de Bakelse Bossen en in het grondwaterbeschermingsgebied, is enige jaren geleden een uitbreiding gerealiseerd, waarbij regenwater centraal wordt geïnfiltreerd in hiervoor aangelegde sloten en greppels. Er is een monitoringssysteem ingericht om de kwaliteit van het grondwater te bewaken. Het systeem is aangelegd conform de regels uit de Provinciale Milieuverordening.

Het onderhavige bestemmingsplan brengt geen wijzigingen aan in de huidige situatie. Het is daarom aannemelijk dat de risico's voor de kwaliteit van het grondwater gelijk blijven.

## *5.1.3. Riolering*

## *Dierdonk*

In het grootste deel van Dierdonk ligt een verbeterd gescheiden rioolstelsel met overstorten van schoon regenwater op de waterpartijen. Het waterhuishoudings- en rioleringsplan waarin het systeem is ontworpen dateert van 1993. In dit deel van Dierdonk is voldoende retentie van regenwater en grondwater aanwezig in de vorm van een vijver en singels

Het watersysteem van Dierdonk loost het oppervlaktewater vanuit de wijk op de Bakelsche Aa. Het peil van de Bakelsche Aa (c.q. de Zuid-Willemsvaart zijnde ca. 15,00 m +NAP) is daarmee bepalend geweest voor de waterpeilen in Dierdonk.

Het afvalwater wordt via het vuilwaterriool afgevoerd naar de RWZI in Aarle-Rixtel.

#### *Dierdonkse Heide*

Het zuid oostelijke deel van de wijk heeft een volledig gescheiden stelsel.

Het regenwater van het plangebied wordt volledig geloosd op de omliggende greppels en wadi's aan de zuid- en westzijde, die speciaal hiervoor zijn aangelegd. Er wordt dus geen regenwater meer afgevoerd naar de zuivering.

Rondom de wadi's is een systeem van peilbuizen aangelegd, waarmee de kwaliteit van het grondwater gemonitord wordt. Dit was een eis vanuit de PMV om regenwater vanuit dit gebied te mogen infiltreren.

#### *5.1.4. Toepassing waterbeleid op het plangebied*

### *Bouwmaterialen*

De gemeente streeft naar het terugdringen van het gebruik van uitlogende bouwmaterialen (koper, zink, lood) om de water- en bodemkwaliteit niet negatief te beïnvloeden. Dit aspect is als aanbeveling opgenomen in het pakket duurzaam bouwen en is ook van toepassing op het onderhavige plangebied. Van de initiatiefnemer wordt verwacht dat deze het vrijkomende regenwater niet onnodig vervuild en daarom geen uitlogende bouwmaterialen gebruikt.

Aangezien het regenwater op deze locatie direct in het milieu wordt teruggebracht, is grootschalig gebruik van uitlogende bouwmetalen niet acceptabel. Dat betekent dat het gebruik van zink, koper en lood bij contactoppervlakken met regenwater wordt vermeden.

## **5.2. Flora en Fauna, Natuur, Groenvoorzieningen**

## *5.2.1. Inleiding*

Dierdonk kent een grote verscheidenheid aan belevingssferen in de openbare ruimte. Te onderscheiden zijn het water-wonen met rietsingels, het bos-wonen gekenmerkt door de ligging in boskamers en het Laan-wonen met haar doorgaande boomstructuren. Het Veenpark vormt de landschappelijk-natuurlijke verbinding binnen het woongebied. Deze intermediaire groen-waterzone ter hoogte van de oude veenloop is een lineaire waterpartij en vormt een belangrijke drager van de wijk in noord-zuidrichting, waar ruimte is voor natuurontwikkeling. In Oost-west richting is De Kromme Geer een duidelijk herkenbare groene drager binnen de wijk, waar ruimte is voor functies als waterberging, recreatie, spelen en hondenvoorzieningen. De randen van Dierdonk vormen een waardevolle overgang tussen het 'stedelijke gebied' en het landelijke gebied en waarborgt hiermee een wezenlijke structurele kwaliteit voor de wijk Dierdonk. De ligging van waardevolle natuurgebieden in de directe omgeving, biedt goede kansen voor natuurontwikkeling binnen de groenblauwe ruggengraat van de wijk.

## *5.2.2. Flora en Fauna*

De wijk Dierdonk heeft zich sinds de aanleg ontwikkeld tot een volwassen wijk. Flora en fauna hebben zich in die tijd kunnen ontwikkelen. De boomstructuren, waterstroken en groenzones zijn inmiddels uitgegroeid tot een interessante leefomgeving of foerageergebied voor diverse beschermde soorten. De voorkomende beschermde soorten die de afgelopen jaren zijn waargenomen (periode van 2010- 2015) zijn:

- Bittervoorn
- Kleine modderkruiper
- Kleine watersalamander
- Kamsalamander
- Bruine kikker
- Gewone pad
- Groene kikker
- Brede orchis
- Gevlekte orchis
- Brede wespenorchis
- Jeneverbes
- Dotterbloem
- Daslook
- Bosmuis
- Bunzing
- Das
- Eekhoorn
- Egel
- Gewone
- dwergvleermuis
- Haas
- Konijn
- Laatvlieger
- Mol
- Ree
- Rosse woelmuis
- Veldmuis
- Vos
- Watervleermuis
- Wezel

Alle inheemse vogels zijn beschermd volgens de Flora- en faunawetgeving. In Dierdonk zijn 85 vogelsoorten waargenomen. Enkele doortrekkers maar de meeste soorten kunnen als broedvogel binnen Dierdonk verwacht worden. Zowel bebouwings-, water-, bos- en struweelsoorten). Bijzondere aandacht voor de volgende soorten m.b.t. de planning van werkzaamheden:

- Blauwborst
- Rietgors Bosuil
- Buizerd
- Boomvalk

*5.2.3. Natuur* 

- Sperwer
- Havik
- Roek
- Kleine karekiet
- Roodborsttapuit

Het projectgebied is geen onderdeel van de EHS, maar is wel op korte afstand gelegen van de ecologische waardevolle gebieden. Dierdonk ligt omsloten in de EHS (Ecologische Hoofd Structuur) door bestaande natuurgebieden als; de Bakelse Beemden, Stadsdeelpark Bakelse bossen en de

Ecologische verbindingszones; de Zuid-Willemsvaart en het beekdal van de Bakelse Aa.

- Putter
- Gierzwaluw
- Huismus
- 
- 

#### *5.2.4. Groenvoorzieningen*

De wijk Dierdonk is dooraderd met een heldere en robuuste groenblauwe ruggengraat. De openbare ruimte is vormgegeven met een eenvoudige inrichting van verbindende materiaalkeuzes, zodat het multifunctioneel gebruik optimaal kan plaatvinden. Gekozen is om inheemse gebiedseigen beplanting te gebruiken. Het groenbeheer is afgestemd op natuurontwikkeling, Zo bieden de waterstroken bij de singels en het veenpark, evenals de ruigte stroken en opgaande struwelen in groenzones en wijkranden ruimte voor flora en fauna.

Het streven is om duurzaam boom- en beheerbeleid na te leven om het robuuste netwerk van lanen en groenstroken een goede toekomstverwachting te verschaffen.

Belangrijke beschermde boomstructuren, opgenomen in de Bomencatalogus van de gemeente Helmond, zijn de beeldbepalende bomen aan de Lindelaan, de Dierdonklaan, de Waterleliesingel, de Coendersberglaan en de Wolfsputter Baan.

### **5.3. Archeologie en cultuurhistorie**

#### *5.3.1. Archeologie*

Op 13 januari 2009 zijn het "Beleidsplan archeologie Eindhoven – Helmond 2008 – 2012" en de "Archeologische Waardenkaart Helmond" (versie 25 november 2008) door de gemeenteraad vastgesteld.

De provincie Noord-Brabant heeft te kennen gegeven dat met de "Archeologische Waardenkaart Helmond" het provinciale belang niet in het geding komt.

De gemeentelijke archeologische waardenkaart geeft de gebieden aan waar archeologische resten in de bodem aanwezig zijn of verwacht worden.

Het plangebied betreft een gebied met lage of geen archeologische verwachting.

Dit betekent dat bij bodemingrepen ter plaatse geen aanleiding voor archeologisch onderzoek bestaat.

## *5.3.2. Cultuurhistorie*

Binnen het plangebied bevinden zich geen gemeentelijke of van rijkswege beschermde monumenten. De Cultuurhistorische Waardenkaart van de provincie Noord-Brabant (CHW) geeft geen informatie over aanwezigheid van cultuurhistorische waardevolle bebouwing binnen het gebied.

# **5.4. Wonen**

*5.4.1. Woonvisie 2010 – 2020* 

In de Woonvisie 2010-2020 is het beleid van de gemeente Helmond op het gebied van Wonen vastgelegd. In deze visie spreekt de gemeente Helmond de ambitie uit door te groeien naar 100.000 inwoners. Om deze ambitie te bereiken is de bouw van ca. 9.000 woningen in de periode tot 2015 nodig. Met de bouw van woningen alleen kan deze ambitie echter niet worden gerealiseerd. Ook dient de stad een verdere ontwikkeling op sociaal, maatschappelijk en vooral economisch gebied door te maken.

Door de complexiteit van factoren die de genoemde ambitie met zich mee brengt wordt naast de aangegeven groeiambitie ook rekening gehouden met een lager bouwprogramma van 6.650 woningen. Uitgangspunt is dat kwaliteit boven kwantiteit gaat. Het streven blijft, evenals in het verleden, erop gericht de woningvoorraad meer in balans te brengen door uit te gaan van een verhouding huur/koop van 45 % - 55 % in het jaar 2015.

De bestaande woningvoorraad vormt de basis voor de invulling van de woningbehoefte. Behoud en verbetering van een goed woon- en leefklimaat wordt, binnen het stedelijk kader, op wijkniveau bezien.

Inmiddels heeft de gemeenteraad ingestemd met een evaluatie van de Woonvisie uit 2007. Op grond van deze evaluatie is de visie op een aantal onderdelen bijgesteld. Met name de woningbouwtaakstelling is voor de periode tot 2015 bijgesteld naar 3.095 woningen.

## *5.4.2. Woonstructuur*

De wijk Dierdonk is ontstaan in de jaren negentig van de vorige eeuw. De wijk kenmerkt zich door een jaren-dertig-architectuurstijl. Het woonmilieu is te typeren als groenstedelijk. De bebouwing bestaat voornamelijk uit de functie wonen in een gemiddelde dichtheid. Voorzieningen zijn redelijk dichtbij. De woningvoorraad bestaat per 1 januari 2009 uit 1.708 woningen, waarvan 97% koop- en 3 % huurwoningen. De verhouding een- en meergezinswoningen bedraagt 100% versus 0%. Het merendeel van de woningvoorraad is gebouwd in de periode 1990 t/m 1999. Zowel de gemiddelde inhoud van de woning als de gemiddelde kaveloppervlakte is relatief hoog. Een en ander komt eveneens tot uiting in de hoge gemiddelde WOZ waarde.

De Dierdonkse Heide sluit aan op de al bestaande bebouwing en omvat in totaal 70 woningen, waarvan 34 (sociale-) huurwoningen. Vooral deze laatste woningcategorie is thans nauwelijks in de wijk aanwezig.

## *5.4.3. Bevolkingsopbouw*

De huidige bevolking bestaat voor 37,7% uit de leeftijdsgroep 0–24 jaar, voor 48,3% uit 25-54 jaar, voor 13, 1% uit 55–74 jaar en voor 0,8% uit 75 jaar en ouder. Ruim 38 % van het aantal huishoudens behoort tot de categorie 1- en 2-persoonshuishoudens.

De wijk kent een laag aandeel inwoners met een niet-Nederlandse etniciteit, terwijl het werkloosheidspercentage evenals het aantal personen met een uitkering verhoudingsgewijs zeer laag is. De waardering voor de woonomgeving is hoog, er is geen sprake van specifieke sociaalmaatschappelijk problematiek. Op grond van de bevolkingsprognose zal de bevolkingsomvang in 2015 licht dalen, voornamelijk door een laag woningbouwprogramma.

## *5.4.4. Woningen*

Het aantal binnenverhuizingen bedraagt ca. 220, waarvan 36% binnen de wijk. De mutatiegraad in het woningbezit is relatief laag. Gelet op de eenzijdige opbouw van de woningvoorraad zal de bestaande woningvoorraad onvoldoende inspelen op de kwalitatieve woningbehoefte uit de wijk. Er is vooral vraag naar woningen geschikt voor senioren (goedkope en middeldure huur en koop) en woningen voor starters (goedkope huur- en koopwoningen).Het aanbod bestaat vooral uit eengezinswoningen in het midden en duurdere segment.

## *5.4.5. Duurzaam bouwen*

De gemeente heeft een breed gedragen klimaatbeleidsvisie met een haalbare ambitie vastgesteld, waarbij in een concreet Meer jaren Uitvoeringsprogramma de uit te voeren projecten verwerkt zijn. De nota Klimaatbeleid is een paraplu van alle gemaakte afspraken, getekende convenanten en ambities op het gebied van klimaat, energie en duurzaam bouwen.

Er zal bij nieuwe ontwikkelingen altijd gestreefd moeten worden naar een zo duurzaam mogelijke energievoorziening. Naast het toepassen van duurzame materialen, worden daarbij afwegingen gemaakt op basis van de zogenaamde 'Trias Energetica'. Dit is een breed geaccepteerd model en beschrijft drie logische en opeenvolgende stappen om te komen tot een duurzame energievoorziening:

- Energiebesparing:
Het reduceren van de energievraag. Dat wat niet gevraagd wordt, hoeft ook niet opgewekt te worden.

- Duurzame energie: ·De resterende energiebehoefte dient zo veel mogelijk duurzaam opgewekt te worden door het gebruik van duurzame bronnen.
- Efficiënt gebruik van fossiele brandstoffen: De energievraag die niet bespaard kan worden en die niet duurzaam opgewekt kan worden, dient zo efficiënt mogelijk met behulp van fossiele brandstoffen opgewekt te worden.

Ingezet moet worden op duurzame ontwikkeling. Niet alleen van nieuwbouw maar tevens betreffende renovatie. Dit is een specifieke taak voor de corporaties als uitwerking van de prestatieafspraken zoals die in 2011 zijn overeengekomen. Overigens is dit ook een vast onderdeel van de wijkgerichte benadering vanuit de gemeente.

Verder streven we naar verbetering sociale cohesie in de buurt en het realiseren van een meer kwalitatieve openbare ruimte.

In de gemeente Helmond wordt gestreefd naar duurzame toekomstbestendige (nieuw)bouw. Voor woningbouw gelden hiertoe voorwaarden waarop wordt getoetst in het kader van het verlenen van een bouwvergunning.

De gemeente streeft naar nieuwbouw, waarbij het energieverbruik zoveel mogelijk wordt teruggedrongen en het benodigde energiedeel ingevuld wordt door bijvoorbeeld duurzame energietoepassingen. Tevens wordt het toepassen van duurzame materialen gestimuleerd. Ook voor onderwerpen als openbare verlichting en openbaar groen worden vanuit duurzaamheid eisen gesteld aan het ontwerp en de aanleg ervan. Eveneens is toegankelijkheid en aanpasbaar bouwen een aandachtspunt.

Bij realisatie dienen in het kader van de toepassing van GPR gebouw hierover nadere afspraken te worden gemaakt. Per 1 januari 2009 is het gebruik van het programma GPR-gebouw ingevoerd. GPR Gebouw staat voor Gemeentelijke Praktijk Richtlijn en is hét hulpmiddel voor het maken van duurzaamheidkeuzes bij nieuwbouw en renovatie van woningen, utilitaire gebouwen en scholen. GPR Gebouw® is een praktisch en gebruiksvriendelijk programma om plankwaliteit en milieubelasting van een project in samenhang te optimaliseren. Daarbij spelen 5 modules een rol:

- Energie (EPC)
- Milieu
- Gezondheid
- Toekomstwaarde
- Gebruikskwaliteit (PKVW, Bezoek en Aanpasbaarheid)

De prestaties worden uitgedrukt in rapportcijfers. Hierbij behaal je een 7,5 als je bouwt volgens het Bouwbesluit 2012 (aangepaste EPC per 1 januari 2015). Het streven naar maximale duurzaamheid wordt vertaald in een score van 10. De ambities die behaald moeten worden zijn minimaal een 7 voor Energie, waarbij gestreefd moet worden naar een 8, een 8,5 voor Gebruikskwaliteit (afhankelijk van het woningtype zoals seniorenwoning een 9) en gemiddeld een 7 voor de overige modulen. Binnen dit kader bestaat voor de ontwikkelaar enige ruimte/flexibiliteit om de kwaliteitseisen in te vullen.

## **5.5. Bedrijvigheid en voorzieningen**

De wijk Dierdonk is voornamelijk een woonwijk. In aanvulling op de functie wonen, is er een beperkt aantal andere functies aanwezig ter ondersteuning van het wonen. Hierbij valt te denken aan wijkverzorgende supermarkt, kleinschalige horeca, onderwijs, kinderopvang, een medisch centrum, een wijkcentrum, sport- en recreatieve voorzieningen en nutsvoorzieningen. De meeste van deze functies zijn geconcentreerd in en rondom het wijkpark van Dierdonk.

### *5.6.1. Ontsluitingsstructuur gemotoriseerd verkeer*

Aan de west- en zuidzijde van de wijk loopt de N279. Deze stroomweg maakt zowel deel uit van de regionale hoofdwegenstructuur als van de hoofdwegenstructuur van Helmond. Binnen de functie die de N279 heeft voor de hoofdwegenstructuur van Helmond heeft de N279 ook een belangrijke functie voor de ontsluiting van de wijk Dierdonk. Twee van de drie gebiedsontsluitingswegen van de wijk (Coendersberglaan en Waterleliesingel) sluiten namelijk aan op de N279.

De binnenwijkse ontsluitingsstructuur bestaat uit drie gebiedsontsluitingswegen-B, te weten de Coendersberglaan, Waterleliesingel en de Dierdonklaan. De Coendersberglaan ontsluit de wijk aan de zuidzijde op de N279 en de Waterleliesingel ontsluit de wijk aan de westzijde eveneens op de N279. Via de Waterleliesingel - Venuslaan is er ook een directe verbinding naar de wijk Helmond-Noord. De Dierdonklaan vormt in zuidwestelijke de ontsluiting van de wijk waarbij het de N279 ongelijkvloers kruist. De overige wegen in de wijk zijn erftoegangswegen.

#### *5.6.2. Langzaamverkeersstructuur*

De langzaam-verkeersstructuur volgt de hoofdwegenstructuur. Naast de N279 ligt een eenzijdig tweerichtingen-fietspad en deze fietsverbinding heeft een belangrijke functie voor het regionale fietsverkeer. In de oost-westroute voor het fietsverkeer tussen Helmond en Bakel en in de noord-zuid richting voor het fietsverkeer langs de Zuid-Willemsvaart.

De belangrijke fietsverbindingen binnen de wijk, zijnde vrijliggende tweerichtingen-fietspaden, bevinden zich naast de ontsluitingswegen van de wijk, te weten de Coendersberglaan,

Waterleliesingel en Dierdonklaan. Via deze fietspaden is het centrum van Helmond te bereiken. De fietsverbindingen van de Coendersberglaan en de Waterleliesingel takken aan op de fietsverbinding naast de N279.

Daarnaast is er tussen de wijk Dierdonk en de wijk Helmond-Noord een tweetal vrijliggende fietsroutes via de Bloemvelderbrug en via de Venuslaan waarbij de N279 en Zuid-Willemsvaart ongelijkvloers gekruist wordt. De directe fietsroute naar Rijpelberg loopt via de Rijpelbaan.

Voor het recreatieve fietsverkeer lopen er fietsroutes door de wijk, te weten "Rondje Helmond" en een route van het fietsknooppuntensysteem.

## *5.6.3. Openbaar vervoer*

De gemeente spant zich in om een zo groot mogelijk aanbod van Openbaar Vervoer van en naar de wijk aan te bieden. De Provincie Noord-Brabant is de vervoersautoriteit en bepaald middels een aanbesteding wie, waar en in welke vorm er openbaar vervoer aangeboden wordt.

## *5.6.4. Parkeren*

Indien zich nieuwe ontwikkelingen voordoen, moet in de parkeerbehoefte worden voorzien door voldoende parkeerplaatsen aan te leggen. Hiervoor moet worden voldaan aan de gestelde parkeernormen. In de bijlage bij de planregels zijn de parkeernormen voor het plangebied opgenomen. De opgenomen parkeernormen zijn minimumnormen waaraan voldaan moet worden. Wel is het toegestaan om meer parkeerplaatsen dan de norm te realiseren. Deze parkeernormen zijn gebaseerd op de Beleidsregel Parkeernormen Helmond 2007 welke weer gebaseerd zijn op CROWpublicaties en de CROW-uitgave ASVV (Aanbevelingen voor verkeersvoorzieningen binnen de bebouwde kom).

Voor enkele functies is voor de parkeernormen afgeweken van de CROW-publicaties omdat lokale omstandigheden daar aanleiding toe gaven.

Binnen de door de CROW gehanteerde gebiedsindeling wordt Helmond beschouwd als 'sterk stedelijk'.

De aangegeven bedragen van huur- en koopwoningen zijn geïndexeerd voor 2015 opgenomen. Deze dienen jaarlijks geïndexeerd te worden. Bij de bepaling van de parkeernorm wordt ook uitgegaan van aanwezigheidspercentages die uitwisseling tussen verschillende functies mogelijk maken. Er moet voldoende ruimte (op eigen terrein) beschikbaar zijn om de benodigde parkeerplaatsen te kunnen realiseren. Naast het normatieve aantal dient tevens, zeker bij zorg gerelateerde voorzieningen, aandacht te zijn voor voldoende gehandicaptenparkeerplaatsen. Deze hebben een grotere afmeting nodig dan een reguliere parkeerplaats.

Parkeerplaatsen dienen op eigen terrein gerealiseerd te worden. Parkeerplaatsen voor bezoekers moeten altijd toegankelijk en beschikbaar zijn en blijven als zodanig. Indien op eigen terrein geen ruimte is en in het openbaar gebied mogelijkheden zijn, kunnen Burgemeester en Wethouders onder voorwaarden toestemming verlenen om de benodigde parkeerplaatsen in het openbaar gebied te realiseren.

# 6. HAALBAARHEID

## **6.1. Economische haalbaarheid**

In de onderliggende actualisatie van dit bestemmingsplan zijn geen nieuwe ontwikkelingen meegenomen, er is sprake van een beheerssituatie.

De herziening is gericht op handhaving van de bestaande situatie zoals deze is opgenomen in de, momenteel voor dit gebied geldende, bestemmingsplannen "Dierdonk 2005" en "Dierdonkse Heide", waardoor het onderliggende geactualiseerde bestemmingsplan "Dierdonk I", waarin beide bestemmingsplannen zijn samengevoegd, een geheel conserverend karakter heeft.

Op dit moment heeft dit bestemmingsplan geen financiële consequenties.

Omdat, conform artikel 6.12 tweede lid Wet ruimtelijke ordening (Wro), het kostenverhaal over de in het ruimtelijk plan begrepen gronden volledig verzekerd is en ook het stellen van nadere eisen en regels over tijdvak/fasering en locatie/uitvoering niet noodzakelijk is, is het niet nodig om dit plan vergezeld te doen gaan van een in artikel 6.12. eerste lid Wro bedoeld exploitatieplan.

Bij eventuele toekomstige ontwikkelingen die afwijken van dit plan zal op basis van de dan voorliggende planologische maatregel het kostenverhaal en/of het stellen van nadere eisen en regels privaatrechtelijk en/of publiekrechtelijk worden geregeld.

# 7. JURIDISCHE OPZET VAN HET PLAN

## **7.1. Inleiding**

In dit bestemmingsplan is sprake van een beheersituatie en dit plan is gericht op handhaving van de bestaande situatie in dit stadsdeel. De gemeente Helmond streeft naar uniformering van haar bestemmingsplannen.

## **7.2. Juridische methodiek**

De regels zijn onderverdeeld in vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs- en slotregels aan de orde komen. Voor de systematiek is aangesloten op de Standaard voor Vergelijkbare Bestemmingsplannen (SVBP 2012).

## **7.3. Planregels**

## *7.3.1. Algemeen*

In hoofdstuk 1, inleidende regels, worden in artikel 1 de begrippen omschreven om interpretatieverschillen te voorkomen. In artikel 2 wordt een omschrijving gegeven van de wijze waarop gemeten moet worden om op een eenduidige manier o.a. de inhoud, oppervlakten en hoogten te bepalen.

In hoofdstuk 2, bestemmingsregels, zijn de bestemmingen opgenomen, waarbij de volgende opbouw wordt gehanteerd:

- *Bestemmingsomschrijving:* Nadere omschrijving van de aan de gronden toegekende functie(s).
- *Bouwregels:* Uiteenzetting van de bebouwingsbepalingen voor gebouwen (hoofd-massa, aan- en uitbouwen, bijgebouwen, overkappingen) en bouwwerken, geen gebouw zijnde.
- *Afwijken van de bouwregels:* Hier is geregeld dat burgemeester en wethouders onder voorwaarden omgevingsvergunning kunnen verlenen voor afwijking van de bouwregels.
- *Specifieke gebruiksregels:* Hier worden de vormen van gebruik aangegeven die strijdig zijn met de bestemming. Dit is geen uitputtende omschrijving. Het omvat de gebruiksvormen waarvan het niet op voorhand duidelijk is dat deze in strijd zijn met de bestemming.
- *Afwijken gebruiksregels*: Hier is geregeld dat het bevoegd gezag bij omgevingsvergunning, onder voorwaarden, kunnen afwijken van de gebruiksregels.
- *Omgevingsvergunning aanlegactiviteiten:* Ter bescherming van de belangen wordt in dubbelbestemmingen een vergunningsplicht opgenomen, inhoudende dat bepaalde werken en werkzaamheden niet zonder omgevings-vergunning mogen worden uitgevoerd. In de voorrangsregeling is opgenomen dat, in geval van strijdigheid met andere bepalingen in het plan, de beschermende bepalingen voorgaan.
- *Wijzigingsbevoegdheid:* Dit betreft de bevoegdheid om een bestemming onder voorwaarden te wijzigen in een andere bestemming waardoor er voor het plangebied een op termijn meer gewenste bestemming kan worden gerealiseerd.

In geval van dubbelbestemmingen is er sprake van twee functies die onafhankelijk van elkaar op dezelfde plaats voorkomen. De bestemmingsomschrijving van een dubbelbestemming geeft aan dat de gronden, naast de andere aan die gronden gegeven bestemming (basisbestemming), tevens voor deze aanvullende bestemming zijn bestemd. Bij regels voor dubbelbestemmingen geldt dezelfde opbouw als bij de bestemmingsregels.

In hoofdstuk 3, algemene regels, staan de volgende bepalingen en regels:

- *Anti-dubbeltelbepaling:* Regelt dat, wanneer volgens een bestemmingsplan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein niet nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.
- *Algemene aanduidingsregels*: Hier worden medebestemmingen aangeduid.
- *Algemene bouwregels*: Hierin staat een verbod om te bouwen als daardoor andere bouwwerken met bijbehorend bouwperceel niet langer voldoen aan, en/of meer gaan afwijken van plan.
- *Algemene gebruiksregels*: Hier is een verbod opgenomen om de gronden en/of bouwwerken te gebruiken op een wijze of tot een doel strijdig met de bestemming(en).

- *Algemene afwijkingsregels:* geven het bevoegde gezag de mogelijkheid om vergunning te verlenen om van bepaalde, in het bestemmingsplan geregelde, onderwerpen af te wijken*.* Hier is o.a. het afwijkingspercentage van 10% opgenomen.
- *Algemene wijzigingsregels:* geven burgemeester en wethouders de bevoegdheid om het plan onder voorwaarden te wijzigen in de vorm van het aanbrengen van geringe veranderingen in de plaats, ligging en/of afmetingen van de bestemmingsgrenzen.

In hoofdstuk 4, staan de overgangs- en slotregel:

- *Het overgangsrecht:* geeft vorm en inhoud aan het overgangsrecht en is standaard overgenomen uit het Besluit ruimtelijke ordening.
- *De slotregel:* is het laatste artikel met de titel van het plan.

#### *7.3.2. Toelichting op de bestemmingen*

De in dit plan voorkomende bestemmingen, dubbelbestemmingen en aanduidingen worden hieronder kort toegelicht:

## *Bestemmingen:*

## *Agrarisch – Agrarisch bedrijf*

De gronden binnen deze bestemming zijn bestemd voor woondoeleinden met grondgebonden agrarische bedrijfsdoeleinden, niet zijnde het bedrijfsmatig houden van dieren uitgezonderd het bestaande gebruik.

#### *Agrarisch met waarden - Landschap*

De gronden binnen deze bestemming zijn bestemd voor de grondgebonden agrarische bedrijfsvoering; het weiden van vee en het verbouwen van gewassen, anders dan in het kader van de uitoefening van een agrarisch bedrijf, met dien verstande dat volkstuincomplexen niet zijn toegestaan; het behoud, het herstel en de ontwikkeling van de landschappelijke waarden van de gronden; infrastructurele voorzieningen zoals die bestaan op het tijdstip van de terinzagelegging van het ontwerpplan; waterlopen en waterbergingen; extensieve recreatie;

#### *Bedrijf*

Binnen deze bestemming zijn bedrijven in de categorieën 1 en 2 van de Staat van Bedrijfsactiviteiten toegelaten, inclusief bij de bedrijven behorende en daaraan ondergeschikte kantoren. Inrichtingen die op grond van de Provinciale milieuverordening Noord-Brabant 2010 (PMV), laatstelijk gewijzigd 11 februari 2015, in bijlage 3 van de PMV zijn aangewezen als categorieën van inrichtingen die niet in een grondwaterbeschermingsgebied mogen worden opgericht of in werking gehouden indien deze zijn gelegen in het grondwaterbeschermingsgebied zoals aangegeven op de bij deze regels behorende verbeelding met de aanduiding 'milieuzone-grondwaterbeschermingsgebied'.

#### *Bos*

Naast bos en bosbouw zijn deze gronden bestemd voor het behoud, herstel en ontwikkeling van natuur, waterberging, waterlopen en waterinfiltratie. Gebouwen mogen niet worden gebouwd.

#### *Detailhandel*

De detailhandel en consument-gebonden dienstverlening zijn uitsluitend op de begane grond toegelaten, uitgezonderd additionele voorzieningen zoals opslagruimten en bij de detailhandel behorende en daaraan ondergeschikte kantoren.

### *Groen*

De openbare groenvoorzieningen, speelvoorzieningen en onder anderen water zijn binnen deze bestemming toegelaten. Ter plaatse van de aanduiding 'maatschappelijk' (Hortensiapark) tevens de bestaande bebouwing van de kapel en het dierenpark.

### *Maatschappelijk*

De gronden binnen deze bestemming zijn bestemd voor maatschappelijke doeleinden; kinderdagverblijf en ter plaatse van de aanduiding 'horeca' horeca I.

________________________________________________________________________________________________________

#### *Natuur*

Deze bestemming regelt het behoud, herstel en/of ontwikkeling van de ter plaatse voorkomende en potentiële ecologische en landschappelijke waarden; de instandhouding van de geomorfologische, bodemkundige en hydrologische kenmerken; waterhuishouding in de vorm van waterverbindingen, waterlopen, waterbergingen, infiltratievoorzieningen; de ontwikkeling en versterking van de ecologische structuur evenals de totstandkoming van een doorgaande ecologische verbinding; bruggen;

## *Sport*

Deze bestemming is voor sportvoorzieningen en recreatieve voorzieningen in de vorm van een tennispark; sportaccommodaties zoals kleedruimte en kantine, uitsluitend ten dienste van en ondergeschikt aan de sportactiviteiten; Binnen het bouwvlak zijn gebouwen ten behoeve van de sportvereniging toegestaan.

## *Verkeer*

Deze bestemming geldt voor de hoofdwegen binnen het plangebied en tevens voor parkeren en groen. Er mogen alleen bouwwerken, geen gebouwen zijnde worden gebouwd, waarbij afhankelijk van de functie een hoogte geldt die varieert van 2 m1 tot 14 m1 .

### *Verkeer – Verblijfsgebied*

Binnen deze bestemming zijn de wegen en straten, pleinen, voet- en fietspaden met een functie gericht op zowel verblijf als de afwikkeling van het bestemmingsverkeer opgenomen. Tevens toegestaan zijn parkeren, groen en speelvoorzieningen. Kleine gebouwtjes voor de nutsvoorzieningen mogen worden gebouwd; verder zijn alleen bouwwerken, geen gebouwen zijnde toegestaan.

## *Water*

Deze bestemming is bestemd voor de binnen het plangebied gelegen waterpartijen, waterlopen en waterberging met bijbehorende bruggen, dammen en duikers. Gebouwen mogen niet worden gebouwd. De functieaanduiding 'vaarweg' is opgenomen voor het bestaande scheepvaartkanaal met bijbehorende (bouw)werken, zoals sluizen, stuwen, kaden, vlonders, bruggen ten dienste van pleziervaart, beroepsvaart en wegverkeer alsmede waterdoorvoer ten behoeve van de waterbeheersing;

#### *Wonen*

Dit is de hoofdbestemming binnen het plangebied waarbinnen wonen is toegestaan. Het bestaande aantal woningen en woningtype moet worden gehandhaafd. Woningen zijn uitsluitend toegestaan binnen het bouwvlak en het aantal aangegeven bouwlagen.

Een aan huis gebonden bedrijf in de milieucategorieën 1 en 2 van de Staat van Bedrijfsactiviteiten is via een afwijkingsbevoegdheid onder voorwaarden mogelijk. Inrichtingen die op grond van de Provinciale milieuverordening Noord-Brabant 2010 (PMV), laatstelijk gewijzigd 11 februari 2015, in bijlage 3 van de PMV zijn aangewezen als categorieën van inrichtingen die niet in een grondwaterbeschermingsgebied mogen worden opgericht of in werking gehouden indien deze zijn gelegen in het grondwaterbeschermingsgebied zoals aangegeven op de bij deze regels behorende verbeelding met de aanduiding 'milieuzone-grondwaterbeschermingsgebied';

#### *Dubbelbestemmingen:*

## *Leiding - Hoogspanningsverbinding*

Deze dubbelbestemming is opgenomen voor de aanleg, instandhouding, bescherming, beheer en onderhoud van bovengrondse hoogspanningsverbindingen.

#### *Leiding - Water*

Deze dubbelbestemming is opgenomen voor de aanleg, instandhouding, bescherming, beheer en onderhoud van de drinkwatertransportleiding.

________________________________________________________________________________________________________

# 8. PROCEDURE

## **8.1. Vooraankondiging**

Op 22 mei 2015 is de kennisgeving als bedoeld in artikel 1.3.1. Besluit ruimtelijke ordening gepubliceerd waarin is aangegeven dat er voor dit gebied een nieuw bestemmingsplan in voorbereiding is.

#### **8.2. Resultaten wettelijk overleg**

In het kader van het wettelijk overleg als bedoeld in artikel 3.1.1. Besluit ruimtelijke ordening is dit plan naar diverse overheden en instanties gestuurd. Onderstaand de ontvangen reacties.

## Rijkswaterstaat

*27 augustus 2015: De weigeringsplicht in de dubbelbestemming Waterstaat-Waterstaatkundige functie wordt gekoppeld aan de ecologische waarden en de doorgaande verbinding. Betreft de doorgaande verbinding EHS of de scheepvaart? Verzoek om het te koppelen aan de bescherming, het beheer en onderhoud van het scheepvaartkanaal.*

*Volgens de Waterwet is de waterbeheerder verplicht een legger vast te stellen met daarin o.a. de waterwerken en de naastgelegen beschermingszones. De legger zelf heeft geen rechtsgevolgen voor derden maar legt via bepalingen in de Waterwet wel gebruiksbeperkingen op in beschermingszones en waterbergingsgebieden. De legger Rijkswaterstaatswerken is vastgesteld in 2012 (gewijzigd in 2014) en legt langs kanaaldijken van de Zuid-Willemsvaart een beschermingszone neer die deels tot in het plangebied reikt. Een deel is gelegen in de kernzone en beschermingszone van de Zuid-Willemsvaart. Bepaalde activiteiten kunnen mogelijk vergunnings- of meldingsplichtig zijn in het kader van de Waterwet. Verzocht wordt om de zones op te nemen op de verbeelding en te vertalen in de regels.*

### Reactie gemeente:

Met doorgaande verbinding wordt het scheepvaartkanaal bedoeld. De hiervoor in het voorontwerp opgenomen dubbelbestemming "Waterstaat-Waterstaatkundige functie" is vervallen. In plaats van de daarin aangegeven beschermingszone wordt deze zone op de verbeelding als een vrijwaringszone aangeduid, ter bescherming van de belangen die voortkomen uit de Waterwet. In de bijbehorende planregels valt deze zone onder de algemene aanduidingsregel 'vrijwaringszone-vaarweg', waarin wordt verwezen naar de Waterwet, het Waterbesluit en de Legger Rijkswaterstaatswerken en naar Rijkswaterstaat als het hiervoor bevoegde gezag, tevens beheerder rijksvaarwegen.

### Provincie

*Verkorte procedure wettelijk vooroverleg (E-formulier 13 oktober 2015). Uit de inventarisatie ruimtelijke aspecten is gebleken dat er geen provinciale belangen in het geding zijn die aanleiding geven tot het maken van opmerkingen. Het wettelijk overleg kan dan ook als afgerond worden beschouwd.* 

#### Waterschap

*8 september 2015. De wateraspecten zijn goed verwerkt in het plan. Geen op- of aanmerkingen.*

### Brabant Water

*2 september 2015: Bij de aanleg van de Wolfsputter Baan/N279 is de drinkwater-transportleiding verlegd. Het verzoek is om het huidige tracé te verwerken en te beschermen in het bestemmingsplan, conform het meegestuurde (digitale) bestand.* 

Reactie gemeente: Het tracé is opgenomen in de planregels met de dubbelbestemming 'Leiding - Water' en op de verbeelding, waarbij de belemmeringenstrook van drie meter is aangehouden.

## Gasunie

*5 augustus 2015: Op grond van de toets aan het huidige externe-veiligheidsbeleid komen wij tot de conclusie dat het plangebied buiten de 1% letaliteitgrens van onze dichtstbij gelegen aardgastransportleiding valt. Daarbij staat vast dat deze leiding geen invloed heeft op de verdere planontwikkeling.* 

Veiligheidsregio Brabant-Zuidoost

*Reactie 9 september 2015: In de door u aangeboden adviesaanvraag is er geen sprake van externe veiligheid. Er hoeft dus ook geen groepsrisico te worden verantwoord.* 

## **8.3. Procedure ontwerpplan**

Het ontwerpbestemmingsplan is, conform de wettelijke procedure, op 13 november 2015 gepubliceerd en vanaf 17 november 2015 zes weken voor een ieder langs elektronische weg beschikbaar gesteld en raadpleegbaar gemaakt, waarbij een ieder in de gelegenheid is gesteld schriftelijk of mondeling zijn zienswijze naar voren te brengen bij de gemeenteraad. Er is gedurende deze termijn een zienswijze naar voren gebracht die is verwerkt in de, bij het raadsbesluit behorende, nota van zienswijzen.

De raad heeft het plan op 29 maart 2016 gewijzigd vastgesteld. Het plan wordt opnieuw zes weken ter inzage gelegd voor de beroepsprocedure. Beroep kan worden ingesteld door belanghebbenden die een zienswijze hebben ingediend en belanghebbenden die aantonen dat zij redelijkerwijs niet in staat zijn geweest tijdig zienswijzen bij de gemeenteraad in te dienen. Tegen de wijzigingen kan iedere belanghebbende beroep instellen.