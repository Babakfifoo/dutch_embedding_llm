### **Toelichting**

### **'Bebouwde gebieden Beesel (geconsolideerd)'**

Gemeente Beesel

### **Colofon**

Toelichting: 'Bebouwde gebieden Beesel (geconsolideerd)' Rapportnummer: 2022.2169 Status: Geconsolideerd Datum: 6 maart 2023

### **Projectlocaties**

Kernen Beesel, Reuver en Offenbeek, buurtschap Ronkenstein en bedrijventerreinen Molenveld, Roversheide en Maasveld

### **Opdrachtnemer**

Reland *Bezoekadres:* Burg. Verdijkplein 1 5835 AR Beugen

*Correspondentieadres*: Postbus 186 5830 AD Boxmeer www.reland.nl

### **Projectleiding**

Reland *Telefoonnummer* 085 043 1949 *E-mail* info@reland.nl

© maart '23 Reland

Alle rechten voorbehouden. Niets uit deze uitgave mag worden verveelvoudigd door middel van druk, fotokopie, microfilm, geluidsband, elektronisch of op welke andere wijze dan ook, en evenmin in een geautomatiseerd gegevensbestand worden opgeslagen, zonder voorafgaande schriftelijke toestemming van Reland. Aan de inhoud van dit rapport kunnen geen rechten worden ontleend. Reland verwerpt elke aansprakelijkheid voor een ander gebruik van deze tekst dan voor de situatie waarvoor deze wordt uitgebracht. De informatie in deze tekst is onder voorbehoud en kan worden veranderd zonder voorafgaande kennisgeving.

# 1 Uitleg van het geconsolideerde bestemmingsplan

Het bestemmingsplan 'Bebouwde gebieden Beesel, geconsolideerd' is een geconsolideerde versie van het bestemmingsplan voor de bebouwde gebieden van de gemeente Beesel. Een geconsolideerd bestemmingsplan heeft geen juridische status, maar is een informatieve werkversie waarin verschillende bestemmingsplannen zijn gecombineerd tot één leesbare versie. Omdat de juridischplanologische situatie voor de bebouwde gebieden van de gemeente Beesel lastig raadpleegbaar is, is besloten om een geconsolideerd bestemmingsplan beschikbaar te stellen. Het geconsolideerde plan biedt in één oogopslag duidelijkheid over de bestemmingsplanregeling binnen het plangebied.

In deze geconsolideerde versie zijn de volgende bestemmingsplannen verwerkt:

| Bestemmingsplan                  | IMRO-code                           | Vastgesteld       |
|----------------------------------|-------------------------------------|-------------------|
| Bebouwde gebieden Beesel         | NL.IMRO.0889.bebouwdgebied-VA04     | 20 juni 2016      |
| Pastoor Vranckenlaan 28, Reuver  | NL.IMRO.0889.BPPVranckenlaan28-VA01 | 25 september 2017 |
| Kerstenbergweg                   | NL.IMRO.0889.BPTuinbouwloods-VA01   | 4 juni 2018       |
| Bestemmingsplan Rustoord, Reuver | NL.IMRO.0889.BPRustoord-VA01        | 16 december 2019  |
| Bebouwde gebieden, veegplan 2019 | NL.IMRO.0889.BPbebgebveeg2019-VA01  | 16 december 2019  |

Deze bestemmingsplannen zijn beschikbaar via ruimtelijkeplannen:

- [Bebouwde gebieden Beesel](https://www.ruimtelijkeplannen.nl/viewer/?planidn=NL.IMRO.0889.bebouwdgebied-VA04)
- [Pastoor Vranckenlaan 28, Reuver](https://www.ruimtelijkeplannen.nl/viewer/view?planidn=NL.IMRO.0889.BPPVranckenlaan28-VA01)
- [Kerstenbergweg](https://www.ruimtelijkeplannen.nl/viewer/?planidn=NL.IMRO.0889.BPTuinbouwloods-VA01)
- [Bestemmingsplan Rustoord, Reuver](https://www.ruimtelijkeplannen.nl/viewer/view?planidn=NL.IMRO.0889.BPRustoord-VA01)
- [Bebouwde gebieden, veegplan 2019](https://www.ruimtelijkeplannen.nl/viewer/?planidn=NL.IMRO.0889.BPbebgebveeg2019-VA01)

Het bestemmingsplan 'Bebouwde gebieden Beesel' wordt in deze toelichting hierna beschouwd als het 'moederplan'.

# 2 Het plangebied

Het plangebied van dit bestemmingsplan is gelijk aan het plangebied van het bestemmingsplan 'Bebouwde gebieden' uitgebreid met gronden aan de oostzijde van de Rijksweg, tussen de Bergerhofweg in het noorden, de Heideweg in het zuiden en Drakenrijk in het oosten. Het plangebied omvat de kernen Beesel, Reuver en Offenbeek, de buurtschap Ronkenstein en de bedrijventerreinen Molenveld, Roversheide en Maasveld.

Hierop zijn de gronden uitgezonderd waarvoor in de periode na vaststelling van het bestemmingsplan 'Bebouwde gebieden, veegplan 2019' een (postzegel)bestemmingsplan is vastgesteld. Voor die gronden blijven de (postzegel)bestemmingsplannen het geldende juridisch-planologische kader. De planregels van de (postzegel)bestemmingsplannen wijken in dermate grote mate af van de planregels van dit geconsolideerde bestemmingsplan en zijn om die reden niet opgenomen in het plangebied. De betreffende gronden welke niet zijn opgenomen in het plangebied van dit geconsolideerde bestemmingsplan betreffen:

| Bestemmingsplan           | IMRO-code                            | Vastgesteld     |
|---------------------------|--------------------------------------|-----------------|
| Keulseweg 27, Reuver      | NL.IMRO.0889.BPKeulseweg27-VA01      | 26 oktober 2020 |
| Woningbouwontwikkeling    | NL.IMRO.0889.BPOffenbekermarkt9-VA01 | 26 april 2021   |
| Offenbekermarkt te Reuver |                                      |                 |
| Keulseweg 93, Reuver      | NL.IMRO.0889.BPKeulseweg93-VA01      | 25 januari 2021 |
| Ouddorp 24, Beesel        | NL.IMRO.0889.BPOuddorp24-VA01        | 11 oktober 2021 |
| Parklaan Reuver           | NL.IMRO.0889.BPParklaan-VA01         | 11 oktober 2021 |

# 3 Toelichtingen van de geldende bestemmingsplannen

Een geconsolideerd bestemmingsplan bestaat uit een geconsolideerde versie van de verbeelding en een geconsolideerde versie van de planregels van de geldende bestemmingsplannen. Omdat een geconsolideerd bestemmingsplan geen juridische status heeft - en dus geen procedure doorloopt - hoeft voor het plan geen eigen toelichting te worden opgesteld. De toelichtingen van de bestemmingsplannen die zijn samengevoegd tot deze geconsolideerde versie zijn in te zien via de bovengenoemde links naar ruimtelijkeplannen.

# 4 Inhoud en opzet van de planregels

In verband met de leesbaarheid van de planregels is ervoor gekozen om bij dit geconsolideerd plan een volledige set regels op te nemen. In de planregels van dit geconsolideerde bestemmingsplan zijn de regels van de bestemmingsplannen zoals genoemd onder het kopje 'Uitleg van het geconsolideerde bestemmingsplan' samengevoegd. De basis van deze set regels wordt gevormd door de regels van het bestemmingsplan 'Bebouwde gebieden, Beesel 2019'.

Het veegplan 'Bebouwde gebieden, Beesel 2019' is een partiële herziening van de planregels van het moederplan en wordt in dit geconsolideerde plan op onderdelen aangepast, maar blijft voor het overige ongewijzigd van toepassing. De regels van de bestemmingsplannen 'Pastoor Vranckenlaan 28, Reuver', 'Kerstenbergweg' en 'bestemmingsplan Rustoord, Reuver' zijn waar nodig verwerkt in de set regels van dit geconsolideerde plan.

## 5 Opzet van de verbeelding

Omdat dit veegplan betrekking heeft op een herziening van de regels van het bestemmingsplan 'Bebouwde gebieden' en de herziening 'Bebouwde gebieden, veegplan 2019', is het plangebied van het veegplan gelijk aan het plangebied van dit bestemmingsplan. Uitzondering zijn de percelen waarvoor in de periode na vaststelling van het bestemmingsplan 'Bebouwde gebieden, veegplan 2019' een postzegelbestemmingsplan is vastgesteld.

De plangrens omvat hiermee de kernen Beesel, Reuver en Offenbeek, de buurtschap Ronkenstein en de bedrijventerreinen Molenveld, Roversheide en Maasveld van de gemeente Beesel. Op de verbeelding van dit geconsolideerde plan zijn de gronden binnen deze plangrens voorzien van enkelbestemmingen, dubbelbestemmingen en aanduidingen uit het voor die locatie vigerende bestemmingsplan.