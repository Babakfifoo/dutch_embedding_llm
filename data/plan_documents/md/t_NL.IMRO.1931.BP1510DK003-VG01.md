Poort van Stolwijk, 1e herziening

Poort van Stolwijk, 1e herziening

=================================

Toelichting

-----------

| Type plan: | bestemmingsplan |

| --- | --- |

| Naam van het plan: | Poort van Stolwijk, 1e herziening |

| Status: | vastgesteld |

| Plan identificatie: | NL.IMRO.1931\.BP1510DK003\-VG01 |

* Toelichting

* Bijlagen bij toelichting

* Regels

* Bijlagen bij de regels

#### Toelichting

##### 1 Inleiding

###### 1\.1 Aanleiding

Voorliggend

bestemmingsplan is de 1e herziening van het op 25 februari 2014

door de raad van de (voormalige) gemeente Vlist vastgestelde

bestemmingsplan 'Poort van Stolwijk'.

Aanleiding voor

deze herziening is de uitspraak van de Raad van State op 24

december 2015 (201403226/1/R4\), waarmee een aantal onderdelen uit

het vastgestelde bestemmingsplan Poort van Stolwijk zijn

vernietigd. Door middel van deze herziening worden de vernietigde

onderdelen hersteld.

Ten aanzien van

het vorige plan is op onderdelen de verkaveling bijgesteld. Daarnaast

is uitvoeriger onderbouwd dat voor de nieuw te realiseren woningen een

goed woon\- en leefklimaat bereikt kan worden.

De uitspraak van de Raad van State is als bijlage 1 van deze toelichting opgenomen.

###### 1\.2 Plangebied

Het plangebied beslaat het zuidelijk deel van het plangebied van het vastgestelde bestemmingsplan 'Poort van Stolwijk'.

Het plangebied heeft een omvang van circa 2\.500 m2. De volgende afbeelding toont de indicatieve begrenzing van het plangebied.

![](i_NL.IMRO.1931.BP1510DK003-VG01_afbeelding7.jpg)

*Begrenzing plangebied*

###### 1\.3 Leeswijzer

In het volgende hoofdstuk komen de verschillende aanpassingen aan bod, met een motivering waarom

de aanpassingen zijn verricht. In hoofdstuk 3 staat de uitvoerbaarheid van dit bestemmingsplan

beschreven.

##### 2 Planbeschrijving

###### 2\.1 Plansystematiek

bestemmingsplan voorziet in een herziening van de vernietigde

onderdelen uit het bestemmingsplan 'Poort van Stolwijk'. Voor de

overige onderdelen in het plangebied blijft het bestemmingsplan 'Poort

van Stolwijk' van kracht. Deze herziening is opgesteld volgens de

geldende RO\-Standaarden 2012 en bestaat uit juridisch bindende regels

inclusief verbeelding met een daarbij horende toelichting. De herziene

onderdelen zijn opgenomen in de regels en weergeven op de verbeelding.

De toelichting is beknopt gehouden en dient ter motivering van de

herziene onderdelen.

Volledigheidshalve

dient opgemerkt te worden dat de haalbaarheidsonderzoeken zoals

uitgevoerd in het kader van het bestemmingsplan 'Poort van Stolwijk'

nog actueel zijn en er geen wijzigingen hebben plaatsgevonden welke aan

de weg staan aan de beoogde woningbouw. Met verwijzing naar deze

eerdere onderzoeken is voldaan aan de wettelijke onderzoeksplicht.

###### 2\.2 Uitspraak Raad van State

Met de uitspraak

van 24 december 2015 (201403226/1/R4\) heeft de Raad van State enkele

plandelen van het bestemmingsplan 'Poort van Stolwijk' vernietigd.

Aanleiding voor het ten delen vernietigen van het vaststellingsbesluit

is erin gelegen dat:

1. De raad had

moeten bezien of bij een invulling van de maximale planologische

mogelijkheden op het naastgelegen bedrijfsperceel nog sprake is van een

aanvaardbaar woon\- en leefklimaat ter plaatse van de voorziene

woningen. Daarbij is van belang dat de afstand tussen het bouwvlak van

de voorziene woningen en het bestemmingsvlak 'Bedrijf' op het perceel

van \[appelant] ongeveer 5 meter bedraagt, terwijl uit de door de raad

gehanteerde VNG\-brochure een richtafstand van 10 meter volgt;

2. Dat ook het

hobbymatig gebruik van de paardenbak evenwel kan leiden tot

lichthinder, geluidhinder, stofhinder en in het bijzonder geurhinder

ter plaatse van de woningen. De raad heeft niet inzichtelijk gemaakt

dat de hobbymatige activiteiten naar aard, omvang en intensiteit

zodanig verschillen van het bedrijfsmatig houden van paarden dat

ondanks deze geruime afwijking toch een aanvaardbaar woon\- en

leefklimaat ter plaatse van de voorziene woningen kan worden

gewaarborgd.

Gezien

bovenstaande heeft de Raad van State het bestemmingsplan 'Poort van

Stolwijk' vernietigd ten aanzien van het plandeel met de bestemming

'Wonen' en de aanduiding 'bouwvlak' zoals aangeduid op onderstaande

afbeelding.

![](i_NL.IMRO.1931.BP1510DK003-VG01_afbeelding8.jpg)

*Begrenzing verbeelding bestemmingsplan 'Poort van Stolwijk' met betrekking tot uitspraak Raad van State*

###### 2\.3 Gewijzigde planonderdelen

Gezien de

uitspraak wordt het stedenbouwkundig ontwerp op de volgende punten

aangepast binnen het plangebied van deze herziening. De aanpassingen

betreffen de volgende punten:

bouwvlak ten behoeve van de geprojecteerde woningen wordt

verplaatst richting het noorden met als doel voldoende afstand (\>

10m) te houden tussen de nieuwe woningen en de bedrijfsmatige

bestemming van het zuidelijk gelegen perceel met een

bedrijfsbestemming en het hobbymatig houden van paarden aldaar.

* Binnen de

bestemming 'Groen', ter plaatse van de aanduiding 'parkeerterrein',

worden de parkeervoorzieningen als 'langsparkeren' ingevuld. Hiermee

wordt ruimte gecreëerd om de nieuwe woningen in het

plangebied meer richting het noorden te kunnen projecteren. De

parkeerplaatsen welke in deze zone komen te vervallen worden

langs de Schoonhovenseweg teruggebracht. Per saldo blijft voldaan

worden aan de geldende parkeernormen.

* Binnen de

bestemming 'Groen', ter plaatse van de aanduiding 'voorwaardelijke

verplichting', de voorwaardelijke verplichting opnemen voor

het realiseren van een houtwal. Dit met als doel dat er geen

directe lichtinschijning plaats vindt vanaf de lichtmasten richting de

nieuw te bouwen woningen en overlast van vliegen en

stof wordt verminderd.

* In het vigerende

bestemmingsplan hebben gronden per omissie een bedrijfsbestemming

toegekend gekregen welke niet bedrijfsmatig worden gebruikt. In deze

herziening hebben de betreffende gronden de bestemming 'Wonen'

(zonder bouwvlak) gekregen.

Bovenstaande

heeft geleid tot een aanvulling in de regels. Bij de bestemming 'Groen'

is een voorwaardelijke verplichting toegevoegd voor het realiseren van

een houtwal tussen de voorzieningen voor het houden van paarden, de

bedrijfsmatige activiteiten op het zuiderlijk gelegen perceel en de

nieuw te bouwen woningen. In artikel 1 van de regels is nader

gedefinieerd wat verstaan wordt onder een houtwal.De overige wijzingen

ten opzichte van het vastgestelde bestemmingsplan 'Poort van Stolwijk'

betreffen de verbeelding.

De correcties worden als volgt beargumenteerd:

**Maximale invulling planologische mogelijkheden bedrijfsperceel**

Door de Raad van

State is erop gewezen dat rekening gehouden dient te worden met de

maximale invulling van de bedrijfsbestemming. Bij een maximale

invulling dient beschouwd te worden of er ook dan sprake is van een

aanvaardbaar woon\- en leefklimaat.

Bij de

beschouwing van de maximale planologische mogelijkheden moet

meegewogen worden dat er reeds nu woningen in de directe omgeving

van het bedrijf aanwezig zijn. Wanneer naar de huidige planologische

situatie gekeken wordt ligt de maatgevende woning van een derde nu

op 0 meter afstand van bestaande bedrijfsbebouwing. De nieuw te

realiseren woningen liggen op een grotere afstand. In de nieuwe

situatie is de afstand tussen de bestemmingsgrens van de

bedrijfsbestemming en het bouwvlak ten behoeve van de woning 10

meter.

Het vigerende

bestemmingsplan laat bedrijvigheid toe in, maximaal, de

bedrijfscategorieën 1 en 2\. Bij bedrijfsvoeringen in de

categorieën 1 en 2 blijkt in de praktijk dat veelal het

bedrijfsverkeer het meeste hinder geeft. In casu gaat het

bedrijfsverkeer direct langs een woning van een derde (nummer 26\). Voor

bedrijfsverkeer is deze woning daarmee maatgevend voor de maximale

invulling van de planologische mogelijkheden.

Nu blijkt dat

reeds bestaande woningen maatgevend zijn voor de maximale invulling van

de planologische mogelijkheden kan gesteld worden dat er bij de nieuw

te realiseren woningen in alle gevallen sprake is van een goed woon\- en

leefklimaat.

Wanneer de nieuwe

woningen op zichzelf worden beschouwd moet er voldaan worden aan de

richtafstanden vanuit de VNG\-uitgave bedrijven en milieuzonering. Deze

uitgave hanteert de raad om te bepalen of conflicterende functies

voldoende van elkaar gescheiden zijn. Het onderhavige naastgelegen

bedrijf kent een richtafstand van 10 meter (categorie 2 bedrijvigheid

in gemengd gebied). Door het opschuiven van de woningen wordt voldaan

aan de minimale afstand van 10 meter. De naastgelegen bedrijvigheid

doet dan ook geen afbreuk aan een goed woon\- en leefklimaat. De

bebouwing is gelegen binnen de invloedsfeer van de provinciale weg.

Daarmee kan er, conform de VNG\-uitgave 'Bedrijven en milieuzonering'

uitgegaan worden van een omgevingtype Gemengd gebied. Dit uitgangspunt

is door de Raad van State in de uitspraak van 24 december 2014 getoetst

en akkoord bevonden. Deze wijze van bestemmen is daarmee in

overeenstemming met een goede ruimtelijke ordening.

**Nadere afweging ten behoeve van het houden van paarden**

*Algemeen*

Ten aanzien van

het houden van paarden bestaat de kans op hinder als gevolg van stof,

licht, geluid en geur. Voor het bedrijfsmatig houden van paarden (tot

max. 100 paarden) wordt voor een goed woon\- en leefklimaat en

afstand van 25 meter aangehouden. In casu worden hobbymatig

paarden (maximaal 5 paarden) gehouden.

Het bedrijfsmatig

houden van paarden is niet in overeenstemming met de geldende

bestemming en wordt aangemerkt als strijdig gebruik. Het bedrijfsmatig

houden van dieren en een paardenfokkerij is opgenomen in de Staat van

bedrijfsactiviteiten, maar die activiteiten behoren tot categorie 3\.1,

3\.2 of 4\. Op de betreffende bedrijfslocatie zijn maximaal categorie 2

activiteiten toegestaan.

paardenhouderij valt onder het Activiteitenbesluit tot 100 paarden

(artikel 8\.3 Bor)). Het houden van 5 paarden is, blijkens de

jurisprudentie, niet aan te merken als een inrichting. Daarmee is het

Activiteitenbesluit niet van toepassing. Wel kan gesteld worden dat

volgens de wetgever binnen een afstand van 25 meter of respectievelijk

50 meter tot een paardenstal er sprake is van een goed woon\- en

leefklimaat bij het houden van 100 paarden. Deze afstand kan

logischerwijs aanzienlijk verminderd worden indien er slechts 5 paarden

gehouden worden. Doordat paarden geen zogenaamde geurfactor kennen

is dit niet met een geurmodel aan te tonen. Wel kan men stellen dat

wanneer het aantal paarden met een factor 20 verkleind wordt de aan te

houden afstand ook fors naar beneden bijgesteld kan worden.

*Lichthinder*

Er bestaan nog

geen specifieke wetten rond lichthinder. Wel zijn er algemene wetten,

zoals de Wet Milieubeheer. Maar in deze wet zijn geen concrete eisen

opgenomen voor lichthinder. Wel kan gerefereerd worden naar het oude

Besluit horeca\-, sport\- en recreatie\-inrichtingen milieubeheer 1998\.

Dit Besluit bevat allerlei voorschriften, onder meer op het gebied van

geluid, licht, afvalstoffen en veiligheid. Op grond van het Besluit

moet de lichtinstallatie tussen 23\.00 uur en 7\.00 uur uit zijn

én tijdens het gebruik van de lichtinstallatie moet worden

voorkomen dat er direct licht in de woningen schijnt. Op basis van het

Besluit moet hinder door directe lichtinstraling in alle gevallen

worden voorkomen.

Op grond van het

geldende planologische regime zijn bouwwerken geen gebouwen tot

maximaal 5 meter toegestaan. Lichtmasten mogen daarmee niet hoger zijn

dan 5 meter, bij een dergelijke hoogte is de mate van

‘verstrooing’beperkt. Gezien deze bouwhoogte en de afstand

tot de woningen is directe ‘inschijning’ niet mogelijk.

Aanvullend kan dit beperkt worden door een verplicht aan te leggen

houtwal. Middels een voorwaardelijke verplichting zal dit worden

geborgd.

*Stof*

Een paardenbak

kan bij droog weer stofoverlast geven. Stofoverlast

kan beperkt worden door zogenaamde overdrachtsmaatregelen. Hierbij

kan een groenblijvende haag voldoende overlast wegnemen. Dat

overdachtsmaatregelen afdoende kunnen zijn blijkt uit de uitspraak van

de Afdeling bestuursrechtspraak van de Raad van State van 9 juli 2003\.

*Geluid*

De richtafstand

voor geluid bedraagt bij een paardenhouderij 30 meter. Bij een gemengd

gebied is dit terug te brengen tot 10 meter. De afstand van de

paardenbak tot de nieuw te realiseren woningen is ruim 10 meter

(afstand bouwvlak woningen tot plangrens is 10,7 meter). Daarmee wordt

voldaan aan de geldende richtafstanden. Waarbij ook hier opgemerkt moet

worden dat deze richtafstanden gerelateerd zijn aan het bedrijfsmatig

houden van paarden. In casu worden op het achterliggende erf hobbymatig

paarden gehouden. Geluidsoverlast in die mate dat er geen

goed woon\- en leefklimaat ontstaat is niet aan de orde.

*Geur*

De gemeente

Krimpenerwaard (voormalige gemeente

Vlist) heeft specifiek geurbeleid. Met dit beleid zijn de

afstanden van paarden en rundvee uit de Wet geurhinder en

veehouderijen gehalveerd van 100 m, respectievelijk 50 m naar 50 m

en respectievelijk 25 m. Deze afstanden zijn echter niet van toepassing

op hobbymatige activiteiten. In het kader van de

milieuvergunningverlening dient rekening te worden gehouden met

geurafstanden uit landelijke wetgeving. Daarnaast is geur

één van de toetsingscriteria bij het wel of niet toelaten

van nieuwe activiteiten in de nabijheid van veehouderijen. Nieuwbouw

van geurgevoelige objecten moet in principe voldoen aan deze

normafstanden.

Veehouderijen die

onder het Activiteitenbesluit vallen, moeten voldoen aan de in dat

besluit genoemde minimaal aan te houden afstand tot geurgevoelige

objecten, tenzij er sprake is van een reeds bestaande situatie. Ten

overvloede moet opgemerkt worden dat in casu het Activiteitenbesluit

niet van toepassing is op het hobbymatig houden van dieren.

In het

Activiteitenbesluit is de tekst van de Wet Geurhinder en Veehouderij

vrijwel integraal opgenomen. De handreiking bij de WVG is van

toepassing, met name paragraaf 3\.4 (beoordeling ruimtelijke

ordeningsplannen) en bijlagen 6 en 7\. In paragraaf 3\.4 staat het

volgende vermeld over bouwen binnen geurcontouren: “*Als de

veehouderij niet in zijn belangen wordt geschaad en tevens een goed

woon\- en verblijfklimaat kan worden gegarandeerd, is het toelaatbaar om

binnen de contour van de geldende norm geurgevoelige objecten te bouwen*”. Er wordt daarbij verwezen naar jurisprudentie.

paardenhouderijen gelden vaste afstanden, waarvan zoals hierboven

aangegeven gemotiveerd afgeweken kan worden. De wet maakt daarbij

onderscheid tussen bedrijven gelegen binnen de bebouwde kom en

bedrijven gelegen buiten de bebouwde kom. De afstand vanuit het

dierenverblijf tot aan een geurgevoelig object dient minimaal 100 meter

te zijn. Als het geurgevoelige object buiten de bebouwde kom ligt,

geldt een afstand van minimaal 50 meter. Deze afstand wordt gemeten

vanuit het emissiepunt van het dierenverblijf. Een buitenbaan of

paddock maar ook de weide, zijn niet aan te merken als een

dierenverblijf. Zoals de Afdeling eerder heeft overwogen (uitspraken

van 15 augustus 2007, nr. 200701237/1, 19 november 2008, nr.

200804781/1 en 29 september 2011, nr. 200907569/1/R2 dient een

paardenbak niet als dierenverblijf te worden aangemerkt.

Aanvullend op de

afstandseis voor het emissiepunt bepaalt het Activiteitenbesluit verder

dat de afstand van de buitenzijde van het dierenverblijf tot de

buitenzijde van het geurgevoelig object ten minste 50 meter bedraagt

als het geurgevoelig object binnen de bebouwde kom ligt. Ligt het

bedrijf buiten de bebouwde kom, dan bedraagt de afstand 25 meter.

Ten aanzien van

geur dient opgemerkt te worden dat afgeweken kan worden van de geldende

afstanden indien een goed woon\- en leefklimaat gegarandeerd kan worden.

Blijkens de onderstaande afbeelding zijn er nu 9 gehinderde woningen,

excl. de woning van de eigenaar van de paarden. Als gevolg van de

planwijziging worden er 8 woningen toegevoegd. Van de 9 bestaande

woningen, waarvan enkele op een kleinere afstand gelegen zijn tot de

paardenstal dan de nieuw op te richten woningen, zijn tot op heden

nimmer klachten ontvangen bij de gemeente of de milieudienst. Indien

overlast ontstaat kan door de gemeente op grond van de APV worden

opgetreden. In de praktijk blijkt dat er geen overlast ervaren wordt

van het hobbymatig houden van dieren. Voor de gemeenteraad bestaat er

geen aanleiding aan te nemen dat dit in de nieuwe situatie anders zal

zijn. Op basis van de voorgaande onderbouwing kan dan ook gesteld

worden dat er ook in de nieuwe situatie sprake zal zijn van een goed

woon\- en leefklimaat.

![](i_NL.IMRO.1931.BP1510DK003-VG01_afbeelding9.jpg)

*ligging 25 meter en 50 meter contour*

Ten aanzien van

mestopslag dient opgemerkt te worden dat dit inpandig moet

plaatsvinden. Zowel artikel 31 van het vigerende bestemmingsplan als

het bepaalde in de APV verzet zich tegen mestopslag in de open

lucht.

*Enige mate van overlast*

De Afdeling

bestuursrechtspraak (uitspraak van 27 november 2013

ECLI:NL:2013:2169\) acht het acceptabel dat er in enige mate overlast

wordt ondervonden van een paardenbak. In casu acht de gemeenteraad het

acceptabel dat de nieuwe bewoners in beperkte mate overlast

ondervinden, temeer nu de bewoners bij de aankoop van de woning dit mee

kunnen wegen in hun aankoopbeslissing.

###### 2\.4 Overige bedrijvigheid

het lint van Stolwijk is aan de Populierenlaan 12 ook bedrijvigheid tot

maximaal categorie 2 toegestaan. Hiervoor geldt eveneens een

richtafstand van 10 meter. Van de richtafstand kan gemotiveerd

afgeweken worden. In casu betreft het een kaasgroothandel waar de

bedrijfsactiviteiten hoofdzakelijk op een andere locatie plaatsvinden,

Nijverheidsweg 33\. Op de locatie aan de Populierenlaan vindt de rijping

van kazen plaats en is de bedrijfsgebonden detailhandel gesitueerd.

Deze bedrijfsactiviteiten zijn goed inpasbaar binnen de bestaande

woonomgeving.

toevoeging van woningen vindt plaats op een afstand van circa 7 meter.

Hiermee wordt niet volledig voldaan aan de richtafstanden. Echter zoals

opgemerkt kan hiervan worden afgeweken. In praktijk is gebleken dat de

activiteiten prima inpasbaar zijn in de woonomgeving. De nieuw te

realiseren woningen zijn niet aan te merken als de zogenaamde

maatgevende woning. De maatgevende woning is de woning aan de

Populierenlaan 8\. Deze woning ligt op een afstand van circa 1,5 meter

van het bedrijfsperceel. Gezien deze kortere afstand tot de maatgevende

woning kan verondersteld worden dat bij de nieuwe woningen sprake is

van van een goed woon\- en leefklimaat. Hierbij is meegewogen dat

de bedrijfsactiviteiten op locatie relatief bedrijfsluw zijn en primair

zien op opslag en detailhandel. De detailhandelsactiviteiten zijn,

evenals de toerit tot de bedrijfsvoering, aan de Populierenlaan gelegen

en daarmee op een grotere afstand van 10 meter van de nieuw te

realiseren woningen.

##### 3 Uitvoerbaarheid

uitvoerbaarheid van een bestemmingsplan moet ingevolge de Wet

ruimtelijke ordening (Wro) aangetoond worden (artikel 3\.1 lid 3 van de

Wro). Daaronder valt zowel de onderzoeksverplichting naar verschillende

ruimtelijk relevante aspecten (geluid, bodem, ect.) als ook de

economische uitvoerbaarheid van het plan.

###### 3\.1 Economische uitvoerbaarheid

Gelet op het

bepaalde in artikel 6\.12 van de Wet ruimtelijke ordening dient in het

kader van een bestemmingsplan onder andere inzicht te worden verschaft

in de economische uitvoerbaarheid van het plan. Een exploitatieplan is

niet vereist wanneer het kostenverhaal anderszins is geregeld of

wanneer er geen ontwikkelingen zoals bedoeld in artikel 6\.2\.1 Besluit

ruimtelijke ordening mogelijk worden gemaakt.

Het onderhavige

bestemmingsplan is een herziening van bestemmingsplan 'Poort van

Stolwijk'. De inhoud van deze herziening noodzaakt niet tot onderzoek

inzake de economische uitvoerbaarheid of het opstellen van een

exploitatieplan.

###### 3\.2 Maatschappelijke uitvoerbaarheid

De Raad van State

draagt de raad van de gemeente Krimpenerwaard (voormalig gemeente

Vlist) op om een nieuw besluit te nemen ten aanzien van de

vernietigde onderdelen en dit op de wettelijke voorgeschreven wijze

bekend te maken. Met dit bestemmingsplan wordt uitvoering gegeven

aan deze opdracht.

bestemmingsplan 'Poort van Stolwijk, 1e herziening'  is ter

vaststelling aangeboden aan de raad van de gemeente Krimpenerwaard. Op

\[datum] 2015 heeft de gemeenteraad deze herziening vastgesteld.

bestemmingsplan met de daarbij bijbehorende stukken ligt met ingang van

\[datum] 2015 gedurende een termijn van 6 weken ter inzage in het

gemeentehuis. Het plan kan ook (digitaal) worden geraadpleegd via de

landelijke website Ruimtelijkeplannen.nl.