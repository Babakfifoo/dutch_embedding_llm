xml version\="1\.0" encoding\="UTF\-8"?

Woningen Het Kalkhaar: Toelichting

direct naar inhoud van Toelichting

Woningen Het Kalkhaar

=====================

Toelichting

-----------

| Plan: | Woningen Het Kalkhaar |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0141\.00054\-BP31 |

* Toelichting

* Bijlagen toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 De bij het plan behorende stukken

+ 1\.3 Ligging van het plangebied

+ 1\.4 Huidige planologische situatie

+ 1\.5 Leeswijzer

* Hoofdstuk 2 De huidige situatie

+ 2\.1 Plangebied en omgeving

* Hoofdstuk 3 Planbeschrijving

+ 3\.1 Ontwikkeling

+ 3\.2 Verkeer en parkeren

* Hoofdstuk 4 Beleidskader

+ 4\.1 Rijksbeleid

+ 4\.2 Provinciaal beleid

+ 4\.3 Gemeentelijk beleid

* Hoofdstuk 5 Milieu\- en omgevingsaspecten

+ 5\.1 Geluid (Wet geluidhinder)

+ 5\.2 Bodemkwaliteit

+ 5\.3 Luchtkwaliteit

+ 5\.4 Externe veiligheid

+ 5\.5 Milieuzonering

+ 5\.6 Geur

+ 5\.7 Ecologie

+ 5\.8 Archeologie \& cultuurhistorie

+ 5\.9 Besluit milieueffectrapportage

+ 5\.10 Fysieke veiligheid

* Hoofdstuk 6 Waterparagraaf

+ 6\.1 Vigerend beleid

+ 6\.2 Waterparagraaf

* Hoofdstuk 7 Juridisch bestuurlijke aspecten

+ 7\.1 Inleiding

+ 7\.2 Opzet van de regels

+ 7\.3 Verantwoording van de regels

* Hoofdstuk 8 Economische uitvoerbaarheid

* Hoofdstuk 9 Vooroverleg, Inspraak en Zienswijze

+ 9\.1 Vooroverleg

+ 9\.2 Inspraak

+ 9\.3 Zienswijzen

### Hoofdstuk 1 Inleiding

#### 1\.1 Aanleiding

Op de locatie Sportlaan 4 te Almelo, gelegen in de wijk Kollenveld, is een voormalig agrarisch erf aanwezig. Het perceel heeft een oppervlakte van 3\.200 m2 en is ontsloten aan Het Kalkhaar. De woning is gelegen aan de rand van de woonwijk Kollenveld, grenzend aan het landelijke gebied en is omsloten door woningen in het dure segment.

Gezien de matige staat van onderhoud in combinatie met de grootte van het perceel staat dit een verkoop mogelijk in de weg. Om (verder) verval van de woning te voorkomen is gekozen voor herontwikkeling. De bestaande stedenbouwkundige structuur van de huidige situatie op het perceel in vergelijking tot de omliggende woonpercelen is niet optimaal. Door het woonperceel te herontwikkelen ten behoeve van twee vrijstaande woningen kan er een adequate stedenbouwkundige afronding van Het Kalkhaar plaatsvinden.

Daarbij komt dat dit deel van Kollenveld kan worden gerekend tot het dure segment is leegstand zeer ongewenst en doet dit afbreuk aan de heersende ruimtelijke kwaliteit, zeker indien dit kan leiden tot (verder) verval van de woning en overige opstallen.

De nieuwe woningen zullen worden gericht op Het Kalkhaar en zullen stedenbouwkundig aansluiten op de woningen in de omgeving. In hoofdstuk 3 wordt nader ingegaan op de stedenbouwkundige invulling. Voor de woningen in de voorgestelde opzet zoals opgenomen in dit plan zijn eindgebruikers bekend, waarmee geen onafgeronde stedenbouwkundige situatie of opnieuw leegstand vastgoed ontstaat. Deze eindgebruikers zijn sociaal\-economisch gebonden aan de gemeente.

Om de gewenste ontwikkeling planologisch mogelijk te maken, is een bestemmingsplanherziening vereist. Voorliggend bestemmingsplan toont aan dat de ontwikkeling in overeenstemming is met een goede ruimtelijke ordening.

#### 1\.2 De bij het plan behorende stukken

Het bestemmingsplan "Woningen Het Kalkhaar" bestaat uit de volgende stukken:

* regels;

* verbeelding;

Op de verbeelding zijn de bestemmingen van de in het plan begrepen gronden aangegeven. In de regels zijn voorschriften opgenomen die noodzakelijk worden geacht voor een juiste ontwikkeling en beheer van het plangebied. De toelichting (met bijbehorende bijlagen) vergezelt het plan. Hierin zijn de aan het plan ten grondslag liggende uitgangspunten en onderzoeken weergegeven. De volgende bijlagen zijn bij deze toelichting opgenomen:

* Bijlage 1 Verkennend bodemonderzoek;

* Bijlage 2 Quickscan natuurwaardenonderzoek;

* Bijlage 3 Watertoetsresultaat.

#### 1\.3 Ligging van het plangebied

Het plangebied is bekend als perceel Sportlaan 4 en is gelegen tussen de Sportlaan en het Kalkhaar, in de wijk Kollenveld. De locatie is kadastraal bekend als Ambt\-Almelo, sectie F, nummer 4242\. Het perceel, met een oppervlakte van circa 3\.200 m2, is gelegen aan de zuidoostelijke stadsrand van Almelo. In afbeelding 1\.1 is de ligging van de locatie ten opzichte van de kern Almelo en de directe omgeving weergegeven.

![afbeelding "i_NL.IMRO.0141.00054-BP31_0001.png"](i_NL.IMRO.0141.00054-BP31_0001.png)

*Afbeelding 1\.1: Ligging plangebied (Bron: provincie Overijssel)*

#### 1\.4 Huidige planologische situatie

De locatie is gelegen binnen de planbegrenzing van het bestemmingsplan "Kollenveld\-Bornsestraat", zoals vastgesteld op 12 maart 2013\. In afbeelding 1\.2 is een uitsnede van het geldend bestemmingsplan weergegeven.

![afbeelding "i_NL.IMRO.0141.00054-BP31_0002.png"](i_NL.IMRO.0141.00054-BP31_0002.png)

*Afbeelding 1\.2: Uitsnede geldend bestemmingsplan (Bron: Ruimtelijkeplannen.nl)*

Op basis van het geldend bestemmingsplan heeft het plangebied de bestemmingen 'Wonen' en 'Tuin'. De voor 'Wonen' aangewezen gronden zijn bestemd voor wonen, al dan niet in combinatie met een aan huis verbonden beroeps\- of bedrijfsactiviteit, tuinen en erven. Ter plaatse is Ã©Ã©n grondgebonden woning binnen het bouwvlak toegestaan. De voor 'Tuin' aangewezen gronden zijn bestemd voor tuinen,

voorzieningen ten behoeve van de waterhuishouding, waaronder begrepen voorzieningen ten behoeve van het vasthouden, bergen, aan\- en afvoeren van water.

De toevoegen van Ã©Ã©n woning en het bouwen van de woningen buiten het geldende bouwvlak is niet in overeenstemming met het geldend bestemmingsplan. Een herziening van het bestemmingsplan ter plaatse van het plangebied is noodzakelijk. Voorliggend plan voorziet hierin

#### 1\.5 Leeswijzer

De plantoelichting geeft een toelichting op het bestemmingsplan, maar maakt geen deel uit van het bestemmingsplan. De plantoelichting bevat achtereenvolgens de volgende hoofdstukken:

Hoofdstuk 1 Inleiding

Hoofdstuk 2 De huidige situatie

Hoofdstuk 3 Planbeschrijving

Hoofdstuk 4 Beleidskader

Hoofdstuk 5 Milieu\- en omgevingsaspecten

Hoofdstuk 6 Waterparagraaf

Hoofdstuk 8 Economische uitvoerbaarheid

Hoofdstuk 9 Vooroverleg, Inspraak en Zienswijze

In hoofdstuk 1 wordt ingegaan op de onderdelen waaruit dit bestemmingsplan bestaat, de ligging en begrenzing van het plangebied en het op dit moment geldende bestemmingsplan. Hieruit blijkt het kader waarbinnen dit bestemmingsplan is opgesteld.

In het tweede hoofdstuk wordt de huidige situatie van het gebied beschreven.

In hoofdstuk 3 bevat de planbeschrijving.

Dit wordt aangevuld met het beleid dat, voor zover van toepassing, al is opgesteld (hoofdstuk 4\).

In hoofdstuk 5 wordt de milieusituatie, inclusief het aspect fysieke veiligheid, besproken.

Hoofstuk 6 bevat de waterparagraaf.

In hoofdstuk 7 staat hoe deze uitgangspunten zijn vertaald in de juridisch bindende plantekst en verbeelding.

In hoofdstuk 8 staat de financiÃ«le verantwoording van het plan en hoofdstuk 9 geeft de wijze van en resultaten omtrent de inspraak.

### Hoofdstuk 2 De huidige situatie

#### 2\.1 Plangebied en omgeving

Het perceel tussen de Sportlaan en het Kalkhaar, is gelegen aan de oostzijde van de stadsrand van Almelo, in de woonwijk Kollenveld. Het perceel grenst aan de noordwestkant aan Het Kalhaar, aan de noordoostkant en zuidwestkant aan woonpercelen en aan de zuidoostkant aan de Sportlaan.

Het perceel is \- met de komst van de woningen van Kollenveld \- bestemd tot reguliere woonbestemming. Het perceel heeft een oppervlakte van 3\.200 m2 en is ontsloten aan Het Kalkhaar. De bebouwing op het erf bestaat uit een voormalige boerderij, een garage en een schuur. De staat van onderhoud van de voormalige boerderij is matig. Voor het overige is het perceel ingericht met een in\- en uitrit, grasperceel en tuinbeplanting langs de perceelsgrenzen. In afbeelding 2\.1, 2\.2 en 2\.3 is de huidige situatie op (lucht)foto's weergegeven.

![afbeelding "i_NL.IMRO.0141.00054-BP31_0003.png"](i_NL.IMRO.0141.00054-BP31_0003.png)

*Afbeelding 2\.1 Huidige situatie (Bron luchtfoto: Provincie Overijssel)*

![afbeelding "i_NL.IMRO.0141.00054-BP31_0004.png"](i_NL.IMRO.0141.00054-BP31_0004.png)

*Afbeelding 2\.2 Luchtfoto in vogelvlucht van de huidige situatie (Bron: gemeente Almelo)*

![afbeelding "i_NL.IMRO.0141.00054-BP31_0005.png"](i_NL.IMRO.0141.00054-BP31_0005.png)

*Afbeelding 2\.3 Foto's bestaande bebouwing in het plangebied (Bron: Natuurbank Overijssel)*

### Hoofdstuk 3 Planbeschrijving

#### 3\.1 Ontwikkeling

Gezien de matige staat van onderhoud in combinatie met de grootte van het perceel staat dit een verkoop mogelijk in de weg. Om (verder) verval van de woning te voorkomen is gekozen voor herontwikkeling. De bestaande stedenbouwkundige structuur van de huidige situatie op het perceel in vergelijking tot de omliggende woonpercelen is niet optimaal. Door het woonperceel te herontwikkelen ten behoeve van twee vrijstaande woningen kan er een adequate stedenbouwkundige afronding van Het Kalkhaar plaatsvinden.

Daarbij komt dat dit deel van Kollenveld kan worden gerekend tot het dure segment is leegstand zeer ongewenst en doet dit afbreuk aan de heersende ruimtelijke kwaliteit, zeker indien dit kan leiden tot (verder) verval van de woning en overige opstallen.

De nieuwe woningen zullen worden gericht op Het Kalkhaar en zullen stedenbouwkundig aansluiten op de woningen in de omgeving. Voor de woningen in de voorgestelde opzet zoals opgenomen in dit plan zijn eindgebruikers bekend, waarmee geen onafgeronde stedenbouwkundige situatie of opnieuw leegstand vastgoed ontstaat. Deze eindgebruikers zijn sociaal\-economisch gebonden aan de gemeente.

Stedenbouwkundige uitgangspunten:

* Voorgevels van nieuwe woningen worden gericht op Het Kalkhaar;

* De uiterste voorgevellijn is het gemiddelde van de voorgevellijnen van de twee naastgelegen woningen;

* Het perceel wordt (nagenoeg) in twee gelijke helften verdeeld (tweemaal circa 1\.600 m2);

* Maximale goot\- en bouwhoogten van de woning (respectievelijk 6 en 9 meter) zijn overeenkomstig met de omliggende bebouwing.

De stedenbouwkundige uitgangspunten zijn weergegeven in de volgende afbeelding. De bouwvlakken zijn met de blauwe stippellijnen weergegeven.

![afbeelding "i_NL.IMRO.0141.00054-BP31_0006.png"](i_NL.IMRO.0141.00054-BP31_0006.png)

*Afbeelding 3\.1 Stedenbouwkundige opzet (Bron: BJZ.nu)*

De oppervlakte per perceel zal circa 1\.600 m2 bedragen. In vergelijking met de naastgelegen percelen Het Kalkhaar 5 (2\.100 m2) en het Kalkhaar 1 (1\.850 m2) zullen de percelen in het plangebied enigszins kleiner zijn. Echter is het oppervlakte van circa 1\.600 m2 per perceel voldoende voor het behouden/creÃ«ren van passende overgang van de woonwijk naar het landelijk gebied (het Paradijsbos en de oostelijke groene long).

Daarbij wordt opgemerkt dat kavels aan de noordwestzijde van Het Kalkhaar (nr. 2 t/m 8\) in oppervlakte variÃ«ren van 950 tot 1\.240 m2. De oppervlaktes van de toekomstige kavels in het plangebied (en de twee naastgelegen kavels) zijn aanzienlijk groter, waardoor de overgang naar het landschap aan zuidoostzijde van Het Kalkhaar herkenbaar blijft.

Voor wat betreft de uiterste voorgevellijn is vastegelegd dat de woningen niet voor het gemiddelde van de voorgevellijnen van de twee naastgelegen woningen kan worden gesitueerd.

#### 3\.2 Verkeer en parkeren

##### 3\.2\.1 Algemeen

Bij het opstellen van bestemmingsplannen moet rekening worden gehouden met de parkeerbehoefte en verkeersgeneratie die ontstaat door een nieuwe ontwikkeling. Hiertoe kunnen berekeningen worden uitgevoerd op basis van de publicatie 'Kencijfers parkeren en verkeersgeneratie, publicatie 317 (oktober 2012\)' van het CROW.

Uitgaande van volgende uitgangspunten:

* Functie: wonen, koop, vrijstaand

* Verstedelijkingsgraad: matig stedelijk / gemeente Almelo (Bron: CBS Statline)

* Stedelijke zone: rest bebouwde kom

* Parkeerbehoefte (per woning): minimaal 1,8 en maximaal 2,6

* Verkeersgeneratie (per woning): minimaal 7,8 en maximaal 8,6

##### 3\.2\.2 Parkeren

In dit geval worden twee vrijstaande koopwoningen toegestaan. Het parkeren ten behoeve van de woningen vindt plaats op eigen terrein. Ter plaatse van de kavels wordt voldoende ruimte gecreÃ«erd op het erf voor het parkeren van minimaal 2 a 3 auto's per woning. Gelet op de kaveloppervlak van circa 1\.600 m2 zijn hiertoe ruim voldoende mogelijkheden. Geconcludeerd wordt dat op eigen terrein in voldoende parkeerplaatsen kan worden voorzien. In de regels (art. 4\.5\.2) van dit plan is de parkeernorm vastgelegd.

##### 3\.2\.3 Verkeer

In de huidige situatie wordt het bestaande woonperceel ontsloten op Het Kalkhaar. Met dit plan worden twee vrijstaande koopwoningen toegestaan, die beide op Het Kalkhaar zullen worden ontsloten met een eigen in\- en uitrit. Het plan brengt een beperkte toename (circa 8 verkeersbewegingen) van de verkeersgeneratie met zich mee. Geconcludeerd wordt dat er vanuit verkeerskundig oogpunt geen bezwaren zijn tegen de in dit plan besloten ontwikkelingen.

### Hoofdstuk 4 Beleidskader

#### 4\.1 Rijksbeleid

##### 4\.1\.1 Structuurvisie Infrastructuur en Ruimte

###### 4\.1\.1\.1 Algemeen

Op 13 maart 2012 is de Structuurvisie Infrastructuur en Ruimte vastgesteld. De Structuurvisie Infrastructuur en Ruimte (SVIR) geeft een totaalbeeld van het ruimtelijk\- en mobiliteitsbeleid op rijksniveau en heeft de Nota Ruimte, de Structuurvisie Randstad 2040, de Nota Mobiliteit, de Mobiliteits Aanpak en de Structuurvisie voor de Snelwegomgeving vervangen. Tevens vervangt het een aantal ruimtelijke doelen en uitspraken in onder andere de Agenda Landschap en de Agenda Vitaal Platteland. Daarmee wordt de SVIR het kader voor thematische of gebiedsgerichte uitwerkingen van rijksbeleid met ruimtelijke consequenties.

###### 4\.1\.1\.2 Rijksdoelen en regionale opgaven

In de SVIR heeft het Rijk drie rijksdoelen om Nederland concurrerend, bereikbaar, leefbaar en veilig te houden voor de middellange termijn (2028\):

* Het vergroten van de concurrentiekracht van Nederland door het versterken van de ruimtelijk\-economische structuur van Nederland;

* Het verbeteren, instandhouden en ruimtelijk zekerstellen van de bereikbaarheid waarbij de gebruiker voorop staat;

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Voor de drie rijksdoelen worden de 13 onderwerpen van nationaal belang benoemd. Hiermee geeft het Rijk aan waarvoor het verantwoordelijk is en waarop het resultaten wil boeken. Buiten deze nationale belangen hebben decentrale overheden beleidsvrijheid.

De drie hoofddoelen van het ruimtelijk en mobiliteitsbeleid kennen nationale opgaven die regionaal neerslaan. Opgaven van nationaal belang in Oost\-Nederland (de provincies Gelderland en Overijssel) zijn:

* Het waar nodig verbeteren van de internationale achterlandverbindingen (weg, spoor en vaarwegen) die door Oost Nederland lopen. Dit onder andere ten behoeve van de mainports Rotterdam en Schiphol;

* Het formuleren van een integrale strategie voor het totale rivierengebied van Maas en Rijntakken (Waal, Nederrijn, Lek en de IJssel, deelprogramma rivieren van het Deltaprogramma) en de IJsselvechtdelta (deelprogramma's zoetwater en rivieren) voor waterveiligheid in combinatie met bereikbaarheid, ruimtelijke kwaliteit, natuur, economische ontwikkeling en woningbouw;

* Het tot stand brengen en beschermen van de (herijkte) EHS, inclusief de Natura 2000 gebieden (zoals de Veluwe);

* Het robuust en compleet maken van het hoofdenergienetwerk (380 kV), onder andere door het aanwijzen van het tracÃ© voor aansluiting op het Duitse hoogspanningsnet.

###### 4\.1\.1\.3 Ladder voor duurzame verstedelijking

In de SVIR wordt de ladder voor duurzame verstedelijking geÃ¯ntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3\.1\.6, lid 2\) opgenomen. Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij dient de behoefte aan een stedelijke ontwikkeling te worden aangetoond.

##### 4\.1\.2 Toetsing van het initiatief aan het rijksbeleid

De Structuurvisie Infrastructuur en Ruimte laat zich niet specifiek uit over dergelijke lokale ontwikkelingen. De voorgenomen ontwikkeling raakt geen rijksbelangen als opgenomen in de structuurvisie.

Wat betreft de 'Ladder voor duurzame verstedelijking' wordt opgemerkt dat de drie treden (behoefte, bestaand stedelijk gebied en bouwen buiten bestaand stedelijk gebied) van toepassing zijn bij 'nieuwe stedelijke ontwikkelingen' (3\.1\.6 Bro). Er zijn inmiddels meerdere gerechtelijke uitspraken geweest over deze begripsdefinitie. Op 1 juli 2017 is de gewijzigde ladder in werking getreden. Het begrip stedelijke ontwikkeling: (ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen) is niet gewijzigd.

Op het realiseren van woningen zijn ondermeer de uitspraken ABRvS 27 augustus 2014, ECLI:NL:RVS:2014:3223en ABRvS 11 juni 2014, ECLI:NL:RVS:2014:2077 van toepassing. Uit deze uitspraken blijkt dat het realiseren van respectievelijk 4 en 7 woningen niet wordt gezien als stedelijke ontwikkelingÂ als bedoeld in artikel 1\.1\.1, eerste lid, aanhef en onder i, Bro.Â In voorliggend geval is de ladder voor duurzame verstedelijking dan ook niet van toepassing aangezien sprake is van een planologische toevoeging van Ã©Ã©n nieuwe woning. Geconcludeerd wordt dat er geen sprake is van strijd met het rijksbeleid.

#### 4\.2 Provinciaal beleid

In deze paragraaf wordt het voor deze ontwikkeling relevante provinciale beleid behandeld. Op 12 april 2017 hebben Provinciale Staten van Overijssel de nieuwe Omgevingsvisie Overijssel 2017 'Beken Kleur' en bijbehorende Omgevingsverordening Overijssel 2017 vastgesteld. Op 1 mei zijn de nieuwe Omgevingsvisie en Omgevingsverordening in werking getreden.

##### 4\.2\.1 Omgevingsvisie Overijssel (2017\)

De omgevingsvisie is het centrale provinciale beleidsplan voor het fysieke beleidsplan voor het fysieke leefmilieu in Overijssel. De opgaven en kansen waar de provincie Overijssel voor staat, zijn vertaald in centrale beleidsambities voor negen beleidsthema's. De hoofdambitie van de Omgevingsvisie is een toekomstvaste groei van welvaart en welzijn met een verantwoord beslag op de beschikbare natuurlijke hulpbronnen en voorraden. Enkele centrale ambities van de provincie:

* goed en plezierig wonen, nu en in de toekomst door een passend en flexibel aanbod van woonmilieus (typen woningen en woonomgeving) die voorzien in de vraag (kwantitatief en kwalitatief);

* versterken complementariteit van bruisende steden en vitaal platteland als ruimtelijke, cultureel, sociaal en economisch samenhangend geheel. Dit door behoud en versterking van leefbaarheid en diversiteit van het landelijk gebied, stedelijke netwerken versterken, behoud en versterken van cultureel erfgoed als drager van identiteit;

* veilig, gezond en schoon kunnen wonen, werken, recreÃ«ren en reizen door te zorgen voor waterveiligheid, externe veiligheid en verkeersveiligheid;

* investeren in een hoofdinfrastructuur voor wegverkeer, trein, fiets en waarbij veiligheid en doorstroming centraal staan.

##### 4\.2\.2 Omgevingsverordening Overijssel (2017\)

De provincie beschikt over een palet aan instrumenten waarmee zij haar ambities realiseert. Het gaat er daarbij om steeds de meest optimale mix van instrumenten toe te passen, zodat effectief en efficiÃ«nt resultaat wordt geboekt voor alle ambities en doelstellingen van de Omgevingsvisie. EÃ©n van de instrumenten om het beleid uit de Omgevingsvisie te laten doorwerken is de Omgevingsverordening Overijssel. De Omgevingsverordening is het provinciaal juridisch instrument dat wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch geborgd is. Er wordt nadrukkelijk gestuurd op ruimtelijke kwaliteit en duurzaamheid. Uitgangspunt is dat verstedelijking en economische activiteiten gebundeld worden ten behoeve van een optimale benutting van bestaand bebouwd gebied.

##### 4\.2\.3 Uitvoeringsmodel Omgevingsvisie Overijssel

Om te bepalen of een initiatief bijdraagt aan de ambities van de provincie Overijssel, wordt het Uitvoeringsmodel Omgevingsvisie Overijssel gebruikt. In dit uitvoeringsmodel staan de volgende stappen centraal:

* 1\. Of \- generieke beleidskeuzes

* 2\. Waar \- ontwikkelingsperspectieven

* 3\. Hoe \- gebiedskenmerken

Bij een initiatief voor bijvoorbeeld woningbouw, een nieuwe bedrijfslocatie, toeristisch\-recreatieve voorzieningen, natuurontwikkeling, etcetera kun je aan de hand van deze drie stappen bepalen of een initiatief binnen de geschetste visie voor Overijssel mogelijk is, waar het past en hoe het uitgevoerd kan worden.

De eerste stap, het bepalen van de of\-vraag, lijkt in strijd met de wens zoveel mogelijk ruimte te willen geven aan nieuwe initiatieven. Met het faciliteren van initiatieven moet echter wel gekeken worden naar de (wettelijke) verantwoordelijkheden zoals veiligheid of gezondheid. Het uitvoeringsmodel maakt helder wat kan en wat niet kan.

Om een goed evenwicht te vinden tussen het bieden van ruimte aan initiatieven en het waarborgen van publieke belangen, varieert de provinciale sturing: soms normstellend, maar meestal richtinggevend of inspirerend.

In afbeelding 4\.1 is het Uitvoeringsmodel weergegeven.

![afbeelding "i_NL.IMRO.0141.00054-BP31_0007.png"](i_NL.IMRO.0141.00054-BP31_0007.png)

*Afbeelding 4\.1: Uitvoeringsmodel Omgevingsvisie Overijssel (Bron: Provincie Overijssel)*

###### 4\.2\.3\.1 Generieke beleidskeuzes

Maatschappelijke opgaven zijn leidend in het handelen. Allereerst is het dan ook de vraag of er een maatschappelijke opgave is. Of een initiatief mogelijk is, wordt onder andere bepaald door generieke beleidkeuzes van EU, Rijk of provincie. Denk hierbij aan beleidskeuzes om basiskwaliteiten als schoon drinkwater en droge voeten te garanderen. Maar ook aan beleidskeuzes om overaanbod van bijvoorbeeld woningbouw\- en kantorenlocaties \- en daarmee grote financiÃ«le en maatschappelijke kosten \- te voorkomen. In de omgevingsvisie zijn de provinciale beleidskeuzes hieromtrent vastgelegd.

De generieke beleidskeuzes zijn vaak normstellend. Dit betekent dat ze opgevolgd moeten worden: het zijn randvoorwaarden waarmee iedereen rekening moet houden vanwege zwaarwegende publieke belangen. De normstellende beleidskeuzes zijn vastgelegd in de omgevingsverordening.

###### 4\.2\.3\.2 Ontwikkelingsperspectieven

Na het beantwoorden van de of\-vraag, is de vraag waar het initiatief past of ontwikkeld kan worden. In de omgevingsvisie op de toekomst van Overijssel onderscheid de provincie zes ontwikkelingsperspectieven. Deze ontwikkelingsperspectieven schetsen een ruimtelijk perspectief voor een combinatie van functies en geven aan welke beleids\- en kwaliteitsambities leidend zijn. De ontwikkelingsperspectieven geven zo richting aan waar wat ontwikkeld zou kunnen worden.

De ontwikkelingsperspectieven zijn richtinggevend. Dit betekent dat er ruimte is voor lokale afweging: een gemeente kan vanwege maatschappelijke en/of sociaal\-economische redenen in haar Omgevingsvisie en bestemmings\- of omgevingsplan een andere invulling kiezen. Die dient dan wel te passen binnen de \- voor dat ontwikkelingsperspectief \- geldende kwaliteitsambities. Daarbij dienen de nieuwe ontwikkelingen verbonden te worden met de bestaande kenmerken van het gebied, conform de Catalogus Gebiedskenmerken (de derde stap in het uitvoeringsmodel). Naast ruimte voor een lokale afweging ten aanzien van functies en ruimtegebruik, is er ruimte voor een lokale invulling van de begrenzing: de grenzen van de ontwikkelingsperspectieven zijn signaleringsgrenzen.

###### 4\.2\.3\.3 Gebiedskenmerken

Ten slotte is de vraag hoe het initiatief ingepast kan worden in het landschap. De gebiedskenmerken spelen een belangrijke rol bij deze vraag. Onder gebiedskenmerken worden verstaan de ruimtelijke kenmerken van een gebied of gebiedstype die bepalend zijn voor de karakteristiek en kwaliteit van dat gebied of gebiedstype. Voor alle gebiedstypen in Overijssel is in de Catalogus Gebiedskenmerken beschreven welke kwaliteiten en kenmerken van provinciaal zijn en behouden, versterkt of ontwikkeld moeten worden.

De gebiedskenmerken zijn soms normstellend, maar meestal richtinggevend of inspirerend. Voor de normerende uitspraken geldt dat deze opgevolgd dienen te worden; ze zijn dan ook in de omgevingsverordening geregeld. De richtinggevende uitspraken zijn randvoorwaarden waarmee in principe rekening gehouden moet worden. Hier kan gemotiveerd van worden afgeweken mits aannemelijk is gemaakt dat met het alternatief de kwaliteitsambities even goed of zelfs beter gerealiseerd kunnen worden. De inspirerende uitspraken bieden een wenkend perspectief: het zijn voorbeelden van de wijze waarop ruimtelijke kwaliteitsambities ingevuld kunnen worden. Initiatiefnemers kunnen zich hierdoor laten inspireren, maar dit hoeft niet.

##### 4\.2\.4 Toetsing van het initiatief aan het Uitvoeringsmodel Omgevingsvisie Overijssel

Indien het concrete initiatief wordt getoetst aan het Uitvoeringsmodel Omgevingsvisie Overijssel ontstaat globaal het volgende beeld.

###### 4\.2\.4\.1 Generieke beleidskeuzes

Bij de afwegingen in de eerste fase 'Of \- generieke beleidskeuzes' zijn artikel 2\.1\.3 (Zuinig en zorgvuldig ruimtegebruik) en artikel 2\.2\.2 (Realisatie nieuwe woningen) uit de Omgevingsverordening Overijssel van belang. Hierna wordt nader op de artikelen ingegaan.

*Artikel 2\.1\.3: Zuinig en zorgvuldig ruimtegebruik*

*Bestemmingsplannen voorzien uitsluitend in stedelijke ontwikkelingen die een extra ruimtebeslag door*

*bouwen en verharden leggen op de Groene Omgeving wanneer aannemelijk is gemaakt:*

* *dat er voor deze opgave in redelijkheid geen ruimte beschikbaar is binnen het bestaande bebouwd*

*gebied en de ruimte binnen het bestaand bebouwd gebied ook niet geschikt te maken is door*

*herstructurering en/of transformatie;*

* *dat mogelijkheden voor meervoudig ruimtegebruik binnen het bestaand bebouwd gebied optimaal*

*zijn benut.*

*Toetsing van het initiatief aan artikel 2\.1\.3*

De in dit plan besloten ontwikkeling betreft een binnenstedelijke ontwikkeling die voldoet aan het principe van zuinig en zorgvuldig ruimtegebruik. Het plangebied is in het geldend bestemmingsplan "Kollenveld\-Bornsestraat" bestemd tot 'Wonen' en 'Tuin'. Gelet op de bestemmingsomschrijving en de omliggende woonpercelen, is het plangebied gelegen in 'bestaand bebouwd gebied'. Extra ruimtebeslag op de groene omgeving is niet aan de orde. In verband hiermee is het voorliggende bestemmingsplan in overeenstemming met artikel 2\.1\.3 uit de Omgevingsverordening Overijssel.

*Artikel 2\.2\.2 (Nieuwe woningbouwlocaties)*

*Bestemmingsplannen en projectbesluiten voorzien in de totstandkoming van nieuwe*

*woningbouwlocaties voor zover de nieuwe woningbouwlocatie naar aard, omvang en locatie in*

*overeenstemming is met een woonvisie waarover overeenstemming is bereikt met de*

*buurgemeenten en met Gedeputeerde Staten van Overijssel.*

*In afwijking van het bepaalde in lid 1 geldt de eis van overeenstemming met buurgemeenten niet*

*voor buurgemeenten buiten de provincie Overijssel. In dat geval is het voldoende dat aangetoond is*

*dat afstemmingsoverleg heeft plaatsgevonden.*

*Toetsing van het initiatief aan artikel 2\.2\.2 van de Omgevingsverordening Overijssel*

In paragraaf 4\.3\.3 vindt toetsing plaats aan de gemeentelijke woonvisie. In verband hiermee is het voorliggende bestemmingsplan in overeenstemming met artikel 2\.2\.2 uit de Omgevingsverordening Overijssel.

###### 4\.2\.4\.2 Ontwikkelingsperspectieven

In dit geval zijn vooral de ontwikkelingsperspectieven voor de stedelijke omgeving van belang. In de stedelijke omgeving gaat het \- kort door de bocht \- om het optimaal in verbinding laten zijn van de stedelijke netwerken met elkaar (connectiviteit) en ervoor zorgen dat de stedelijke netwerken elkaar onderling versterken en aanvullen (complementariteit). Het gaat daarnaast om het behouden/vergroten van de kwaliteit van woonomgevingen en werklocaties. Het plangebied is op de Ontwikkelingsperspectievenkaart aangemerkt als 'Woon\- en werklocaties binnen het stedelijke netwerk'. In afbeelding 4\.2 is een uitsnede van de perspectievenkaart behorende bij de Omgevingsvisie opgenomen. Het plangebied is indicatief met de rode cirkel weergegeven.

![afbeelding "i_NL.IMRO.0141.00054-BP31_0008.png"](i_NL.IMRO.0141.00054-BP31_0008.png)

*Afbeelding 4\.2 Uitsnede Ontwikkelperspectievenkaart Omgevingsvisie Overijssel (Bron: Provincie*

*Overijssel)*

*'Woon\- en werklocaties binnen het stedelijke netwerk'*

Rond de binnensteden liggen de diverse woon\- en werklocaties, elk met hun eigen woon\-, werk\- of mixmilieu. Herstructurering en transformatie moeten deze vitaal en aantrekkelijk houden en de diversiteit aan milieus versterken. Herstructurering en transformatie bieden kansen om te anticiperen op klimaatverandering (bijvoorbeeld door ruimte voor groen, natuur of water te reserveren). Van belang is de stedelijke ontwikkeling altijd af te stemmen op de kenmerken van het watersysteem, bijvoorbeeld door in laaggelegen gebieden bij bouw\- en evacuatieplannen rekening te houden met risico's op overstroming of wateroverlast.

*Toetsing van het initiatief aan het 'Ontwikkelingsperspectief'*

In voorliggend geval wordt de voormalige agrarische erfbebouwing gesloopt en worden twee vrijstaande woningen teruggebouwd. De woonfunctie past uitstekend binnen het ontwikkelingsperspectief. Deze ruimtelijk\-functionele invulling van het plangebied past qua indeling en segment goed binnen het bestaande woonmilieu van woonwijk Kollenveld. Geconcludeerd wordt dat de ontwikkeling in overeenstemming is met het ter plekke geldende ontwikkelingsperspectief.

###### 4\.2\.4\.3 Gebiedskenmerken

Op basis van gebiedskenmerken in vier lagen (natuurlijke laag, laag van het agrarisch\-cultuurlandschap, stedelijke laag en laag van de beleving) gelden specifieke kwaliteitsvoorwaarden en âopgaven voor ruimtelijke ontwikkelingen. Bij toetsing van het ruimtelijke initiatief aan de gebiedskenmerken in vier lagen (natuurlijke laag, laag van het agrarisch cultuurlandschap, stedelijke laag en laag van de beleving) is van belang dat de locatie is gelegen in stedelijk gebied. Dit betekent dat de 'Natuurlijke laag' en de 'Laag van het agrarisch cultuurlandschap' buiten beschouwing kunnen blijven aangezien deze oorspronkelijke waarden niet meer voorkomen in het plangebied.

**1\. De 'Stedelijke laag'**

De stedelijke laag is de laag van de steden, dorpen, verspreide bebouwing, wegen, spoorwegen en waterwegen. Het gaat in deze laag om de dynamiek van de steden en de grote infrastructurele verbindingen, maar ook om de rust van de dorpen en de landelijke wegen en paden.

De ruimtelijke kwaliteitsambities in de stedelijke laag zijn:

* Brede waaier aan woon\-, werk\- en mixmilieus: elk buurtschap, dorp en stad zijn eigen kleur

* Contrast tussen dynamische en luwe gebieden versterken door het infrastructuurnetwerk

Het plangebied is op de gebiedskenmerkenkaart de "Stedelijke laag" aangeduid met het gebiedstype "Woonwijken 1955 \- nu". In afbeelding 4\.3 is dat aangegeven.

![afbeelding "i_NL.IMRO.0141.00054-BP31_0009.png"](i_NL.IMRO.0141.00054-BP31_0009.png)

*Afbeelding 4\.3 Uitsnede De Stedelijke laag' (Bron: Provincie Overijssel)*

*"Woonwijken 1955 â nu"*

De woonwijken van 1955 tot nu zijn planmatig opgezette uitbreidingswijken op basis van een collectief idee en grotere bouwstromen. De functies (wonen, werken, voorzieningencentra) zijn uiteengelegd en de wijken zijn opgedeeld in buurten met een homogeen bebouwingskarakter: buurten met eengezinswoningen, flatwijken, villawijken, wijk(winkel)centra. Er is sprake van een tijdsgebonden verkavelingsstructuur op basis van verschillende ordeningsprincipes.

Als ontwikkelingen plaatsvinden de naoorlogse woonwijken, dan voegt nieuwe bebouwing zich in de aard, maat en het karakter van het grotere geheel (patroon van o.a. wooneenheden en parken), maar is als onderdeel daarvan wel herkenbaar. De groenstructuur is onderdeel van het wijkontwerp.

*Toetsing van het initiatief aan de 'Stedelijke laag'*

Woonwijk Kollenveld bestaat uit riante vrijstaande woningen op bijpassende ruime kavels. De bestaande boerderij met bijgebouwen in het plangebied is specifiek ingepast in de woonwijk. De situering van de bebouwing en de grootte wijken enigszins af van de omliggende woonpercelen en verwijzen op deze wijze naar de oospronkelijke functie van dit gebied.

Gezien de matige staat van onderhoud in combinatie met de grootte van het perceel staat dit een verkoop mogelijk in de weg. Om (verder) verval van de woning te voorkomen is gekozen voor herontwikkeling. De bestaande stedenbouwkundige structuur van de huidige situatie op het perceel in vergelijking tot de omliggende woonpercelen is niet optimaal. Door het woonperceel te herontwikkelen ten behoeve van twee vrijstaande woningen kan er een adequate stedenbouwkundige afronding van Het Kalkhaar plaatsvinden. Nu nieuwbouw wordt gepleegd, wordt met de stedenbouwkundige uitwerking van de nieuwe woonpercelen aangesloten bij het ordeningsprincipe van de omliggende woonpercelen. Daarom wordt geconcludeerd dat de ontwikkeling in overeenstemming is met de gebiedskenmerken van de 'Stedelijke laag'.

**2\. De 'Laag van de beleving'**

In de laag van de beleving komen de natuurlijke, functionele en sociale processen bij elkaar. Dit is de laag die gaat over de beleefbaarheid van ruimtelijke kwaliteit, identiteit en tijdsdiepte, van recreatieve gebruiksmogelijkheden die een belangrijke rol spelen bij de waardering van de leefomgeving.

Op basis van de 'Laag van de beleving' is de Dorpsweg aangemerkt als 'recreatie route' en maakt het plangebied onderdeel uit van 'Ijssellinie inundatieveld'. In afbeelding 4\.4 is dat aangegeven.

![afbeelding "i_NL.IMRO.0141.00054-BP31_0010.png"](i_NL.IMRO.0141.00054-BP31_0010.png)

*Afbeelding 4\.4 Uitsnede Laag van de beleving (Bron: Provincie Overijssel)*

*âStads\- en dorpsfrontenâ*

De kwaliteit van het stads\- of dorpsfront (veelal aan het water) is dat een deel van het stedelijk of dorps areaal direct aan het landschap grenst. Vanuit het landschap of vanaf het water is er een vrij zicht op de duidelijk gedefinieerde rand van het stedelijk gebied met een herkenbare kwaliteit. Vanuit de stad of het dorp is er vanaf een weg, kade of boulevard direct contact met het landschap.

Wegen zijn vaak tussen het stads\- en dorpsfront enerzijds en het landschap anderzijds gedrongen en vormen daar een barriÃ¨re. Het open landschap aan het stadsfront of dorpsgezicht staat onder druk van verstedelijking.

*Toetsing van het initiatief aan het de âLust\- en leisurelaagâ*

Gelet op de matige staat van onderhoud in combinatie met de grootte van het perceel staat dit een verkoop mogelijk in de weg. Om onwenselijk leegstand, met afbreuk aan de heersende ruimtelijke kwaliteit tot gevolg, te voorkomen wordt de bestaande bebouwing vervangen door twee vrijstaande woningen op ruime kavels. Nu nieuwbouw wordt gepleegd, wordt met de stedenbouwkundige uitwerking van de nieuwe woonpercelen aangesloten bij het ordeningsprincipe van de omliggende woonpercelen. De woonbestemming wordt niet vergroot ten opzichte van de geldende woonbestemming. Daarom wordt geconcludeerd dat de ontwikkeling in overeenstemming is met de gebiedskenmerken van de 'Laag van de beleving'.

##### 4\.2\.5 Conclusie toetsing aan het provinciaal beleid

Geconcludeerd wordt dat de ruimtelijke ontwikkeling in overeenstemming is met het in de Omgevingsvisie Overijssel verwoorde en in de Omgevingsverordening verankerde provinciaal ruimtelijk beleid.

#### 4\.3 Gemeentelijk beleid

##### 4\.3\.1 Masterplan Almelo

###### 4\.3\.1\.1 Algemeen

Het Masterplan geeft de ontwikkeling van Almelo aan tot het jaar 2030\. Almelo wil met het Masterplan onder meer jongeren, hoger opgeleiden en gezinnen aan de stad binden. Daarnaast heeft het plan als doel de regionale positie van Almelo als centrumstad te versterken en de voorzieningen in de stad teverbeteren. Deze ambities krijgen de komende jaren concreet vorm in de verschillende projecten en plannen die voortkomen uit het Masterplan. Een vernieuwing van de binnenstad levert meer sfeer en gezelligheid op en een toename van het winkelbezoek. Met het creÃ«ren van verschillende nieuwe woonmilieus wil Almelo tegemoet komen aan de verschillende wensen op de woningmarkt. Het aanpassen van de wegenstructuur zorgt ervoor dat Almelo beter en makkelijker toegankelijk wordt. Het Masterplan bestaat uit vijf opgaven. Deze opgaven zijn per stadsdeel en per thema verder uitgewerkt. Daarnaast zijn elf kernprojecten benoemd. In afbeelding 4\.5 zijn de verschillende plandelen in het Masterplan weergegeven.

![afbeelding "i_NL.IMRO.0141.00054-BP31_0011.png"](i_NL.IMRO.0141.00054-BP31_0011.png)

*Afbeelding 4\.5: Uitsnede kaart Masterplan (Bron: Gemeente Almelo)*

Het plangebied is niet gelegen in een projectgebied vanuit het Masterplan.

###### 4\.3\.1\.2 Thema: Wonen

Almelo heeft, net als de regio, een gevarieerde bevolkingssamenstelling. Op basis van 'De Netwerkstad op Koers, Ruimtelijke Ontwikkelingsvisie 2030' (2002\) is een goede inschatting te maken van de mogelijke groei van het aantal inwoners van Almelo. De maximaal haalbare groei tot 2030 ligt op 15\.000 inwoners. Almelo moet hiervoor een ruime keuze aan woningen en woonmilieus bieden, voor starters, doorstromers, instromers en ouderen.

Voor het benodigde aantal woningen kunnen twee scenario's worden gevolgd. Volgens de huidige groeitrend zou een uitbreiding met 4\.000 tot 6\.500 woningen tot 2030 mogelijk moeten zijn. Bij een gunstiger migratiesaldo kan dat zelfs 5\.500 tot 8\.800 zijn. Op basis van deze scenario's is ervoor gekozen om in het Masterplan uit te gaan van een bandbreedte van 3\.800 tot 9\.900 woningen tot 2030\. De bovengrens is gebaseerd op het volledig opvangen van de regionale groei in Almelo. Wil Almelo deze totale woningvraag kunnen opvangen, dan is een veel ruimere keuze aan woonmilieus nodig dan nu beschikbaar is. Volgens een prognose voor Overijssel en Gelderland ontbreekt het Almelo (vooral bij een scenario van gemiddelde economische groei) aan centrumstedelijke en suburbane woonmilieus. Dat zijn ook juist de woonmilieus die het minst conjuctuurgevoelig zijn. Voor suburbane woonmilieus, het wonen aan de rand van de stad, wordt daarom uitgegaan van 2\.600 tot 6\.750 woningen tot 2030\.

Nieuwe wijken moeten op een duurzame wijze worden gebouwd. Dit betekent dat de woning en woonomgeving flexibel zijn in het gebruik en voldoen aan de wensen van levensloopbestendig wonen. Het gemeentelijk Milieubeleidsplan is een belangrijke leidraad bij het beschrijven en kwantificeren van leefmilieus.

###### 4\.3\.1\.3 Toetsing van het initiatief aan het 'Masterplan Almelo'

De woonfunctie ligt niet binnen een projectgebied vanuit het Masterplan. In voorliggend geval wordt Ã©Ã©n woonperceel (voormalige agrarische erfbebouwing) gesplitst in twee kavels voor vrijstaande woningen. Deze ruimtelijk\-functionele invulling van het plangebied past goed binnen het bestaande woonmilieu van woonwijk Kollenveld. Geconcludeerd wordt de ontwikkeling niet in strijd is met de beleidskaders zoals opgenomen in het Masterplan Almelo.

##### 4\.3\.2 Structuurplan Almelo

###### 4\.3\.2\.1 Algemeen

Het âStructuurplan Almeloâ is op 6 maart 2003 vastgesteld. Het structuurplan geeft een visie op de gewenste toekomstige ruimtelijke ontwikkeling van Almelo.

Als gevolg van de vaststelling van het Masterplan in 2006 is het Structuurplan Almelo in 2006 partieel herzien ten behoeve van twee grote ontwikkelingen in Almelo te weten Waterrijk en Almelo Noord Oost. In 2008 is het Structuurplan Almelo wederom partieel herzien ten behoeve van de binnenstad en in 2009 ten behoeve van het IndiÃ«terrein.

###### 4\.3\.2\.2 Overig groen en landelijk gebied

Het gebied wordt op basis van het Structuurplan Almelo aangeduid als 'bestaand woongebied'. Een uitsnede van het structuurplan is hierna weergegeven.

![afbeelding "i_NL.IMRO.0141.00054-BP31_0012.png"](i_NL.IMRO.0141.00054-BP31_0012.png)

*Afbeelding 4\.6 Uitsnede Structuurplan Almelo (Bron: gemeente Almelo)*

###### 4\.3\.2\.3 Toetsing van het initiatief aan het 'Structuurplan Almelo'

Het plangebied is gelegen in een woongebied, aangrenzend aan de oostelijke groene long. Met de voorgenomen ontwikkeling wordt een voormalige agrarisch erf gewijzigd naar twee vrijstaande woningen. De woning passend ruimtelijk\-functioneel goed binnen het stedenbouwkundig beeld van de buurt. Geconcludeerd wordt dat het structuurplan zich nie verzet tegen de voorgenomen ontwikkeling.

##### 4\.3\.3 Woonbeleid

###### 4\.3\.3\.1 Woonvisie Almelo 2020

De Woonvisie Almelo 2020 is op 3 juli 2012 door de gemeenteraad vastgesteld. Deze visie geeft een beeld van de periode van 2012 tot 2020\. Doordat vele ontwikkeling zijn op maatschappelijk en economisch vlak biedt deze woonvisie een richting voor de komende jaren. Het doel is in 2020 Almelo een aantrekkelijke centrumgemeente te laten zijn waar het prettig leven is en goed toeven.

Het aantal inwoners in Almelo zal nog groeien, in een omgeving die niet meer groeit. De uitbreiding van het woonaanbod is in Almelo, net als in de andere gemeenten van de Netwerkstad, niet heel groot maar wel nodig om aan de huishoudengroei tegemoet te komen. Almelo huisvest ten opzichte van omliggende gemeenten relatief meer mensen met een laag inkomen. In sociaal opzicht staat Almelo er minder goed, minder veerkrachtig voor de gemeente wenselijk vindt. Ook in ruimtelijk opzicht moet Almelo een inhaalslag maken. De binnenstad bruist nu niet: er zijn lege plekken en over het voorzieningenniveau zijn velen niet tevreden. Almelo omvat geen 'compleet' palet aan woonmilieus: het ontbreekt aan aantrekkelijk wonen in de binnenstad en aan suburbane woonmilieus. Daarbij zijn sommige wijken kwetsbaar, door fysieke veroudering en omdat het aanbod niet meer voldoet aan de wensen.

Het doel is in 2020 Almelo een aantrekkelijke centrumgemeente te laten zijn waar het prettig leven is en goed toeven. Om dit te kunnen bereiken heeft Almelo zichzelf een drietal veranderopgaven gesteld:

* Woonconsument centraal: Almelo wil zich onderscheiden als dÃ© stad waar de woonconsument zelf kan bepalen hoe hij wil wonen en ook de ruimte heeft om die gewenste woonsituatie vorm te geven;

* Duurzamere stad: Almelo wil zich onderscheiden als duurzame stad. Onder duurzaam verstaat Almelo niet alleen een schoon milieu maar ook een veilige, leefbare, toegankelijke en toekomstbestendige stad.

* Betere sociaaleconomische balans: Almelo streeft naar een betere sociaal economische balans dan nu het geval is, door perspectief te bieden aan de inwoners zelf en door het binden van midden en hogere inkomens.

###### 4\.3\.3\.2 Woningbouwafspraken 2015 t/m 2024

In de raadsvergadering van 10 februari 2015 is de woningbouwplanning 2015 t/m 2024 vastgesteld. Onderhavig verzoek is niet in deze woningbouwplanning opgenomen. Echter wordt ook onderkend dat er plannen kunnen zijn, waarbij er goede redenen zijn om de kans te benutten. Bij deze afweging dient wel mee te spelen of zij concurrerend met andere projecten kunnen zijn. Bij deze afweging dient de woningbehoefte, de ontwikkeling van de wijken, de kwaliteit van de bebouwing en omgeving alsook de passendheid van het bouwplan in de totale gemeentelijke programmering een rol te spelen.

De binnenstad geldt als prioritair gebied in de planning en niet alleen in de woningbouwplanning. In de Perspectiefnota wordt de binnenstad als Ã©Ã©n van de drie hoofdopgaven voor de stad benoemd. Er wordt gestuurd op de ontwikkeling van de binnenstad. Er ligt een focus op binnenstedelijk transformatie en het tegen gaan van leegstand.

###### 4\.3\.3\.3 Toetsing van het initiatief aan het Woonbeleid

Het plan is niet gelegen in de binnenstad en is niet opgenomen in programmering. Gezien de matige staat van onderhoud in combinatie met de grootte van het perceel staat dit een verkoop mogelijk in de weg.

Omdat dit deel van Kollenveld kan worden gerekend tot het dure segment is leegstand zeer ongewenst en doet dit afbreuk aan de heersende ruimtelijke kwaliteit, zeker indien dit kan leiden tot (verder) verval van de woning en overige opstallen. Het tegengaan van leegstand is in dit plan van belang. Het plan (Ã©Ã©n woonperceel (voormalige agrarische erfbebouwing) wordt gesplitst in twee kavels voor vrijstaande woningen) draagt bij aan het beleid dat gericht is op behoud en versterking van de leefbaarheid en het woonklimaat van de bestaande woonwijk Kollenveld. De toevoeging van Ã©Ã©n woning zorgt niet voor onevenredige concurrentie ten opzichte van de programmering.

Voor de woningen in de voorgestelde opzet zoals opgenomen in dit plan zijn eindgebruikers bekend, waarmee naar behoefte worden gebouwd. Deze eindgebruikers zijn sociaal\-economisch gebonden in de gemeente. Dit plan draagt hiermee bij aan het streven vanuit de Woonvisie om midden en hogere inkomens te binden.

Vanwege het unieke karakter van het project en het behoud/versterking van de leefbaarheid en het woonklimaat van de bestaande woonwijk Kollenveld, heeft het college van de gemeente Almelo toch besloten om in principe medewerking te verlenen aan de voorgenomen ontwikkeling.

##### 4\.3\.4 Conclusie gemeentelijk beleid

Geconcludeerd wordt dat het plan in lijn is met de doelstelling van het gemeentelijk beleid.

### Hoofdstuk 5 Milieu\- en omgevingsaspecten

Op grond van artikel 3\.1\.6 van het Besluit ruimtelijke ordening moet in de toelichting op het bestemmingsplan een beschrijving worden opgenomen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet\- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven. Het betreft de thema's geluid, bodem, luchtkwaliteit, externe veiligheid, milieuzonering, ecologie, archeologie \& cultuurhistorie, het Besluit milieueffectrapportage en fysieke veiligheid.

#### 5\.1 Geluid (Wet geluidhinder)

##### 5\.1\.1 Algemeen

De Wet geluidhinder (Wgh) bevat geluidnormen en richtlijnen over de toelaatbaarheid van geluidniveaus als gevolg van rail\- en wegverkeerslawaai en industrielawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een bestemmingsplan of het nemen van een omgevingsvergunning indien het plan een geluidgevoelig object mogelijk maakt binnen een geluidszone van een bestaande geluidsbron of indien het plan een nieuwe geluidsbron mogelijk maakt. Het akoestisch onderzoek moet uitwijzen of de wettelijke voorkeursgrenswaarde bij geluidgevoelige objecten wordt overschreden en zo ja, welke maatregelen nodig zijn om aan de voorkeursgrenswaarde te voldoen.

##### 5\.1\.2 Beoordeling

###### 5\.1\.2\.1 Wegverkeerslawaai

Op grond van artikel 77 van de Wet geluidhinder (Wgh) dient bij de realisatie van een nieuw geluidsgevoelig object een akoestisch onderzoek te worden ingesteld. In artikel 74\.1 van de Wgh is aangegeven dat wegen aan weerszijden van de weg een wettelijke geluidszone hebben waarvan de grootte is opgenomen in onderstaande tabel.

![afbeelding "i_NL.IMRO.0141.00054-BP31_0013.png"](i_NL.IMRO.0141.00054-BP31_0013.png)

De zone is gelegen aan weerszijden van de weg en begint naast de buitenste rijstrook. Eventuele parkeerstroken, voet\- of fietspaden en vluchtstroken worden niet tot de weg gerekend en vallen binnen de zone. De geluidszone langs een weg omvat het gebied waarbinnen extra aandacht moet worden geschonken aan het geluid afkomstig van de betrokken weg. De hiervoor genoemde zones gelden niet voor:

* wegen die zijn aangeduid als woonerf (art 74\.2\);

* wegen waarvoor een maximumsnelheid van 30 km/uur geldt (art 74\.2\).

De geplande woningen liggen niet in een geluidzone van wegen. De omliggende wegen betreffen uitsluitend 30 km/uur wegen. Aangezien deze wegen geen zone in het kader van de Wetgeluidhinder hebben, kunnen deze wegen verder geen wettelijke beperkingen opleggen bij de realisatie van nieuwe woningen.

In het kader van een goede ruimtelijke ordening moet wel bekeken worden wat de akoestische effecten van deze wegen zijn op de woningen. Ten aanzien hiervan wordt opgemerkt dat de omliggende wegen een vrij matige verkeersintensiteit kennen, aangezien deze uitsluitend worden gebruikt voor bestemmingsverkeer van de woonwijk en zijn hiermee niet relevant. In het kader van wegverkeerslawaai zal sprake zijn een goed woon\- en leefklimaat ter plaatse van de geplande woningen.

###### 5\.1\.2\.2 Railverkeerslawaai

Spoorlijnen bevinden zich op dusdanig grote afstand dat een nadere beschouwing van railverkeerslawaai achterwege kan blijven.

###### 5\.1\.2\.3 Industrielawaai

Het plangebied ligt niet binnen of nabij een geluidszone van een gezoneerd bedrijventerrein, als bedoeld in de Wet geluidhinder, aanwezig. Wat betreft de invloed van individuele bedrijven op de nieuwe woning wordt verwezen naar paragraaf 5\.5 (milieuzonering).

##### 5\.1\.3 Conclusie

De Wet geluidhinder vormt geen belemmering voor de in dit bestemmingsplan besloten ontwikkeling.

#### 5\.2 Bodemkwaliteit

##### 5\.2\.1 Algemeen

Bij de vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van die bodem en of deze aspecten optimaal op elkaar kunnen worden afgestemd. Om hierin inzicht te krijgen, dient doorgaans een bodemonderzoek te worden verricht conform de richtlijnen NEN 5740\.

##### 5\.2\.2 Beoordeling

Door Kruse Milieu BV is een verkennend bodemonderzoek uitgevoerd. De resultaten en conclusie van dit verkennend bodemonderzoek zijn hierna opgenomen. Voor een uitbreide toelichting hierop wordt verwezen naar het onderzoeksrapport welke is bijgevoegd in Bijlage 1 van deze toelichting.

Op basis van de resultaten van de chemische analyses wordt het volgende geconcludeerd:

* Het mengmonster van de bovengrond BG I is zeer licht verontreinigd met kwik;

* Het mengmonster van de bovengrond BG II is (zeer) licht verontreinigd met kwik, lood, minerale olie en PAK;

* Het mengmonster van de ondergrond OG is niet verontreinigd.

* Het grondwater is zeer licht verontreinigd met koper.

De hypothese "onverdachte locatie" dient te worden verworpen, gezien de aangetoonde lichte verontreinigingen. Gelet op de lichte verontreinigingen is nader onderzoek niet benodigd. Uit milieukundig oogpunt is er geen bezwaar tegen de voorgenomen nieuwbouw. De bodem wordt geschikt geacht voor het huidige en toekomstige gebruik (wonen met tuin).

##### 5\.2\.3 Conclusie

De bodemkwaliteit vormt geen belemmering voor de voorgenomen dit plan.

#### 5\.3 Luchtkwaliteit

##### 5\.3\.1 Algemeen

Om een goede luchtkwaliteit in Europa te garanderen heeft de Europese unie een viertal kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer. Deze wetgeving staat ook bekend als de Wet luchtkwaliteit.

In de Wet luchtkwaliteit staan ondermeer de grenswaarden voor de verschillende luchtverontreinigende stoffen. Onderdeel van de Wet luchtkwaliteit zijn de volgende Besluiten en Regelingen:

* Besluit en de Regeling niet in betekenende mate bijdragen (luchtkwaliteitseisen);

* Besluit gevoelige bestemmingen (luchtkwaliteitseisen).

###### 5\.3\.1\.1 Besluit en de Regeling niet in betekenende mate bijdragen

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtkwaliteit van het desbetreffende project niet in betekenende mate is. Het begrip âniet in betekenende mateâ is gedefinieerd als 3% van de grenswaarden uit de Wet milieubeheer. Het gaat hierbij uitsluitend om stikstofdioxide (NO2) en fijn stof (PM10). Toetsing aan andere luchtverontreinigende stoffen uit de Wet luchtkwaliteit vindt niet plaats.

In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Enkele voorbeelden zijn:

* woningen: 1500 met een enkele ontsluitingsweg;

* woningen: 3000 met twee ontsluitingswegen;

* kantoren: 100\.000 m2 bruto vloeroppervlak met een enkele ontsluitingsweg.

Als een ruimtelijke ontwikkeling niet genoemd staat in de Regeling NIBM kan deze nog steeds niet in betekenende mate bijdragen. De bijdrage aan NO2 en PM10 moet dan minder zijn dan 3% van de grenswaarden.

###### 5\.3\.1\.2 Besluit gevoelige bestemmingen

Dit besluit is opgesteld om mensen die extra gevoelig zijn voor een matige luchtkwaliteit aanvullend te beschermen. Deze 'gevoelige bestemmingen' zijn scholen, kinderdagverblijven en verzorgings\-, verpleeg\- en bejaardentehuizen. Woningen en ziekenhuizen/ klinieken zijn geen gevoelige bestemmingen.

De grootste bron van luchtverontreiniging in Nederland is het wegverkeer. Het Besluit legt aan weerszijden van rijkswegen en provinciale wegen zones vast. Bij rijkswegen is deze zone 300 meter, bij provinciale wegen 50 meter. Bij realisatie van 'gevoelige bestemmingen' binnen deze zones is toetsing aan de grenswaarden die genoemd zijn in de Wet luchtkwaliteit nodig.

##### 5\.3\.2 Beoordeling

In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Gelet op de aard en omvang van dit project in vergelijking met categorieÃ«n van gevallen, kan worden aangenomen dat voorliggend project 'niet in betekenende mate bijdraagt' aan de luchtverontreiniging. Tevens wordt opgemerkt dat de functie niet aan te merken is als gevoelige bestemming zoals opgenomen in het Besluit gevoelige bestemmingen.

##### 5\.3\.3 Conclusie

Het aspect luchtkwaliteit vormt geen belemmering voor de uitvoerbaarheid van dit bestemmingsplan.

#### 5\.4 Externe veiligheid

##### 5\.4\.1 Algemeen

Externe veiligheid is een beleidsveld dat is gericht op het beheersen van risico's die ontstaan voor de omgeving bij de productie, de opslag, de verlading, het gebruik en het transport van gevaarlijke stoffen. Bij nieuwe ontwikkelingen moet worden voldaan aan strikte risicogrenzen. Een en ander brengt met zich mee dat nieuwe ruimtelijke ontwikkelingen moeten worden getoetst aan wet\- en regelgeving op het gebied van externe veiligheid. Concreet gaat het om risicovolle bedrijven, vervoer gevaarlijke stoffen per weg, spoor en water en transport gevaarlijke stoffen via buisleidingen. Op de diverse aspecten van externe veiligheid is afzonderlijke wetgeving van toepassing. Voor risicovolle bedrijven gelden onder meer:

* het Besluit externe veiligheid inrichtingen (Bevi);

* de Regeling externe veiligheid (Revi);

* het Registratiebesluit externe veiligheid;

* het Besluit risico's zware ongevallen 2015 (Brzo 2015\);

* het Vuurwerkbesluit.

Voor vervoer gevaarlijke stoffen geldt de 'Wet Basisnet vervoer gevaarlijke stoffen' (Wet Basisnet). Dat vervoer gaat over water, spoor, wegen, per buisleiding of door de lucht. De regels van het Basisnet voor ruimtelijke ordening zijn vastgesteld in:

* het Besluit externe veiligheid transportroutes (Bevt);

* de Regeling basisnet;

* de (aanpassing) Regeling Bouwbesluit (veiligheidszone en plasbrandaandachtsgebied).

De regelgeving omtrent buisleidingen is vastgelegd in het Besluit externe veiligheid buisleidingen (Bevb).

Het doel van wetgeving op het gebied van externe veiligheid is risico's waaraan burgers in hun leefomgeving worden blootgesteld vanwege risicovolle inrichtingen en activiteiten tot een aanvaardbaar minimum te beperken. Het is noodzakelijk inzicht te hebben in de kwetsbare en beperkt kwetsbare objecten en het plaatsgebonden en het groepsrisico.

##### 5\.4\.2 Beoordeling

Aan hand van de Risicokaart is een inventarisatie verricht van risicobronnen in en rond het plangebied. Op de Risicokaart staan meerdere soorten risico's, zoals ongevallen met brandbare, explosieve en giftige stoffen, grote branden of verstoring van de openbare orde. In totaal worden op de Risicokaart dertien soorten rampen weergegeven. In afbeelding 5\.1 is een uitsnede van de Risicokaart met betrekking tot het plangebied en omgeving weergegeven.

![afbeelding "i_NL.IMRO.0141.00054-BP31_0014.png"](i_NL.IMRO.0141.00054-BP31_0014.png)

*Afbeelding 5\.1 Uitsnede Risicokaart (Bron: Risicokaart)*

In de omgeving van het plangebied zijn een aantal risicobronnen aanwezig, namelijk Urenco Nederland BV, enkele risicovolle inrichtingen en de spoorlijn Deventer\-Hengelo.

Urenco Nederland BV

Voor Urenco Nederland BV geldt dat deze onder de Kernenergiewet valt, daarnaast ligt de inrichting op ruime afstand van het plangebied. Om deze reden wordt deze inrichting in dit advies verder buiten beschouwing gelaten.

Risicovolle inrichtingen

Gelet op de ruime afstand tussen het plangebied en de risicovolle inrichtingen, zijn de woningen niet gelegen nabij de PR\-contouren of in een groepsrisico\-aandachtsgebied.

Spoorlijn Deventer\-Hengelo

Gelet op de ruime afstand (\>1,2 km) tussen het plangebied en het spoortracÃ© Deventer \- Hengelo waarover gevaarlijke stoffen worden getransporteerd, is het niet benodigd nader in te gaan op de plaatsgebonden risicocontour en op de scenario's (plasbrand, BLEVE en toxisch) die zich voor kunnen doen.

Uit de inventarisatie blijkt dat het plangebied:

* zich niet bevindt binnen de risicocontour van Bevi\- en RRGS\- inrichtingen danwel inrichtingen die vallen onder het Vuurwerkbesluit (plaatsgebonden risico);

* zich niet bevindt binnen een gebied waarbinnen een verantwoording van het groepsrisico nodig is;

* niet is gelegen binnen de veiligheidsafstanden van het vervoer gevaarlijke stoffen;

* niet is gelegen is binnen de veiligheidsafstanden van buisleidingen voor het vervoer van gevaarlijke stoffen.

##### 5\.4\.3 Conclusie

Een en ander brengt met zich mee dat het project in overeenstemming is met wet\- en regelgeving ter zake van externe veiligheid.

#### 5\.5 Milieuzonering

##### 5\.5\.1 Algemeen

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* 1\. het voorkomen of zoveel mogelijk beperken van hinder en gevaar bij woningen en andere gevoelige functies;

* 2\. het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Voor het bepalen van de aan te houden afstanden wordt de VNG\-uitgave âBedrijven en Milieuzoneringâ uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan/wijzigingsplan mogelijk is. Hoewel deze richtafstanden indicatief zijn, volgt uit jurisprudentie dat deze afstanden als harde eis gezien worden door de Raad van State bij de beoordeling of woningen op een passende afstand van bedrijven worden gesitueerd.

###### 5\.5\.1\.1 Gebiedstypen

Volgens de VNG\-uitgave âBedrijven en Milieuzoneringâ dient eerst te worden beoordeeld of in de omgeving wordt gestreefd naar functiemenging of functiescheiding. Binnen de functiescheiding worden twee gebiedstypen onderscheiden; 'rustige woonwijk' en 'gemengd gebied'.

Een rustige woonwijk is een woonwijk die is ingericht volgens het principe van functiescheiding. Overige functies komen vrijwel niet voor. Langs de randen is weinig verstoring van verkeer.

Een gemengd gebied is een gebied met een matige tot sterke functiemenging. Direct naast woningen komen andere functies voor zoals winkels, horeca en kleine bedrijven. Ook lintbebouwing in het buitengebied met overwegend agrarische en andere bedrijvigheid kan als gemengd gebied worden beschouwd. Gebieden die direct langs de hoofdinfrastructuur liggen, behoren eveneens tot het omgevingstype gemengd gebied. Hier kan de verhoogde milieubelasting voor geluid de toepassing van kleinere richtafstanden rechtvaardigen. Geluid is voor de te hanteren afstand van milieubelastende activiteiten veelal bepalend.

Gezien de rustige ligging in een woonwijk, kan het gebied aangemerkt worden als een 'rustige woonwijk'.

![afbeelding "i_NL.IMRO.0141.00054-BP31_0015.png"](i_NL.IMRO.0141.00054-BP31_0015.png)

##### 5\.5\.2 Beoordeling

###### 5\.5\.2\.1 Algemeen

Aan de hand van vorenstaande regeling is onderzoek verricht naar de feitelijke situatie. De VNG uitgave âBedrijven en Milieuzoneringâ geeft een eerste inzicht in de milieuhinder van inrichtingen.

Zoals reeds hiervoor genoemd wordt bij het realiseren van nieuwe bestemmingen gekeken te worden naar de omgeving waarin de nieuwe bestemmingen gerealiseerd worden. Hierbij spelen twee vragen een rol:

* 1\. past de nieuwe functie in de omgeving? (externe werking);

* 2\. laat de omgeving de nieuwe functie toe? (interne werking).

###### 5\.5\.2\.2 Externe werking

Hierbij gaat het met name om de vraag of de voorgenomen ruimtelijke ontwikkeling leidt tot een situatie die, vanuit hinder of gevaar bezien, in strijd is te achten met een goede ruimtelijke ontwikkeling. Daarvan is sprake als het woon\- en leefklimaat van omwonenden in ernstige mate wordt aangetast.

In dit geval worden twee woningen toegestaan. Ten aanzien van de functie 'wonen' wordt opgemerkt dat een dergelijke functie niet wordt beschouwd als een milieubelastende functie voor de omgeving. Er is daarom geen sprake van een aantasting van het woon\- en leefklimaat van omwonenden.

###### 5\.5\.2\.3 Interne werking

Hierbij gaat het om de vraag of de nieuwe functies binnen het plangebied hinder ondervinden van bestaande functies in de omgeving.

Agrarische bedrijven

Ten zuiden van het plangebied is een agrarisch bedrijf (Bornsestraat 292\) gevestigd. Het betreft een grondgebonden agrarisch veehouderijbedrijf. Voor grondgebonden veehouderijen geldt, op basis van de VNG\-uitgave 'Bedrijven en milieuzonering', een richtafstand van 100 meter. Het agrarisch bouwvlak bevindt zich op circa 160 meter afstand van het plangebied. Hiermee wordt ruimschoots aan de richtafstand voldaan en brengt met zich mee dat ter plaatse van het plangebied sprake is van een goed woon\- en leefklimaat. In paragraaf 5\.6 wordt nader ingegaan op het aspect geur.

Sportcomplex

Ten zuidwesten van het plangebied is een sportcomplex aanwezig. Op basis van de VNG\-uitgave 'Bedrijven en milieuzonering', wordt het sportcomplex aangemerkt als een 'Veldsportcomplex (met verlichting)' waarvoor een richtafstand van 50 meter geldt. De bestemmingsgrens van het sportcomplex bevindt zich op circa 55 meter afstand van het plangebied. Hiermee wordt aan de richtafstand voldaan en geldt ter plaatse van het plangebied sprake is van een goed woon\- en leefklimaat.

##### 5\.5\.3 Conclusie

Het aspect milieuzonering vormt geen belemmering voor de in dit bestemmingsplan beschreven ontwikkeling.

#### 5\.6 Geur

##### 5\.6\.1 Wet geurhinder en veehouderij \& Activiteitenbesluit

De Wet geurhinder en veehouderij (hierna Wgv) vormt het toetsingskader voor vergunningsplichtige veehouderijen, als het gaat om geurhinder. Voor meldingsplichtige veehouderijbedrijven is het beoordelingskader voor geurhinder opgenomen in het Activiteitenbesluit.

De Wgv stelt Ã©Ã©n landsdekkend beoordelingskader met een indeling in twee categorieÃ«n. Voor diercategorieÃ«n waarvan de geuremissie per dier is vastgesteld, wordt deze waarde uitgedrukt in een ten hoogste toegestane geurbelasting op een geurgevoelig object. Voor de andere diercategorieÃ«n is die waarde een wettelijke vastgestelde afstand die ten minste moet worden aangehouden.

Voor diercategorieÃ«n waarvoor in de Wgv een geuremissie per dier is vastgesteld geldt dat, binnen een concentratiegebied, de geurbelasting op geurgevoelige objecten binnen de bebouwde kom niet meer dan 3 odour units per kubieke meter lucht mag bedragen. Voor geurgevoelige objecten buiten de bebouwde kom mag deze niet meer bedragen dan 14 odour units per kubieke meter lucht.

Op grond van de Wgv dient voor diercategorieÃ«n waarvoor per dier geen geuremissie is vastgesteld (bijvoorbeeld melkkoeien en paarden) en een geurgevoelig object de volgende afstanden aangehouden te worden:

* ten minste 100 meter indien het geurgevoelige object binnen de bebouwde kom is gelegen, en

* ten minste 50 meter indien het geurgevoelige object buiten de bebouwde kom is gelegen.

Voor meldingsplichtige veehouderijbedrijven gelden tevens vaste afstandseisen. Deze eisen zijn gebaseerd op en komen overeen met de vaste afstanden zoals opgenomen in de Wgv.

##### 5\.6\.2 Beoordeling

Ten zuiden van het plangebied is een grondgebonden veehouderij (Bornsestraat 292\) gevestigd. Gelet op de ligging van het plangebied in de bebouwde kom geldt een vaste afstand van 100 meter. Het agrarisch bouwvlak bevindt zich op circa 160 meter afstand van het plangebied. Dit betekent dat omliggende veehouderijen niet worden beperkt door de ontwikkeling en dat ter plaatse van het plangebied sprake is van een goed woon\- en leefklimaat.

##### 5\.6\.3 Conclusie

De Wet geurhinder vormt geen belemmering voor de in dit bestemmingsplan besloten ontwikkeling.

#### 5\.7 Ecologie

Vanaf 1 januari 2017 is de Wet natuurbescherming in werking getreden. Deze wet vervangt drie wetten: de Natuurbeschermingswet 1998, de Boswet en de Flora\- en faunawet. Met deze wet worden de Europese natuurbeschermingsrichtlijnen (de Vogel\- en Habitatrichtlijn) zo helder mogelijk geÃ¯mplementeerd. De Wet natuurbescherming kent een apart beschermingsregime voor soorten van de Vogelrichtlijn, een apart beschermingsregime voor soorten van de Habitatrichtlijn (het Verdrag van Bern en het Verdrag van Bonn) en een apart beschermingsregime voor andere soorten, die vanuit nationaal oogpunt beschermd worden. Elk van deze beschermingsregimes kent zijn eigen verbodsbepalingen en vereisten voor vrijstelling of ontheffing van de verboden.

Om te beoordelen of de ontwikkeling in het kader van flora en fauna uitvoerbaar is, heeft Natuurbank Overijssel een quickscan natuurwaardenonderzoek uitgevoerd. Het volledige onderzoek is bijgevoegd in (Bijlage 2). Hierna wordt samengevat ingegaan op de conclusies uit dit onderzoek.

##### 5\.7\.1 Gebiedsbescherming

###### 5\.7\.1\.1 Natura 2000\-gebieden

Nederland heeft aan de hand van een vergunningenstelsel een zorgvuldige afweging gewaarborgd rond projecten die gevolgen kunnen hebben voor Natura 2000\-gebieden. Het plangebied is niet gelegen binnen een Natura 2000\-gebied. De Natura 2000\-gebieden zijn op meer dan 10 kilometer afstand gelegen. Gezien de ruime afstand tot Natura 2000\-gebieden en de aard en omvang van de ontwikkeling wordt geconcludeerd dat er geen sprake is van significant negatieve effecten op de instandhoudingsdoelstellingen van Natura 2000\-gebieden.

###### 5\.7\.1\.2 Nederlands Natuurnetwerk

Het Nederlands Natuurnetwerk (NNN) (voorheen: Ecologische Hoofdstructuur (EHS)) is de kern van het Nederlandse natuurbeleid. Het NNN is in provinciale structuurvisies uitgewerkt. In of in de directe nabijheid van het NNN geldt het 'nee, tenzij'\- principe. In principe zijn er geen ontwikkelingen toegestaan als zij de wezenlijke kenmerken of waarden van het gebied aantasten. Het plangebied is niet in het NNN, maar is op een afstand van 1,3 kilometer afstand gelegen. Gelet op de aard en omvang van de ontwikkeling binnen het plangebied worden geen negatieve effecten verwacht. Er zal geen sprake zijn van aantasting van de wezenlijke waarden en kenmerken van het NNN. Een verdere toetsing aan het NNN is niet aan de orde.

##### 5\.7\.2 Soortenbescherming

Er is in het onderzoeksgebied gekeken naar de aanwezigheid van beschermde planten en dieren en beschermde nesten, holen, vaste rust\- en voortplantingslocaties die door de uitvoering van de nvoorgenomen activiteiten vernield of verstoord worden. Ook is gekeken of de voorgenomen activiteiten een negatief effect hebben op beschermd (natuur)gebied.

*Vogels*

Vogels benutten het plangebied als foerageergebied en nestelen mogelijk in en aan de garage. Van de soorten die in het plangebied nestelen, zijn uitsluitend de bezette nesten beschermd, niet de oude nesten of de nestplaatsen. Voor het verstoren/vernielen van bezette nesten (eieren) en het verwonden/doden van vogels kan geen ontheffing van de verbodsbepalingen verkregen worden omdat de voorgenomen activiteit niet als een in de wet genoemd belang wordt beschouwd. Werkzaamheden die leiden tot het verstoren/vernielen van vogelnesten, zoals het slopen van bebouwing en het rooien van beplanting, dienen buiten de voortplantingsperiode van vogels uitgevoerd te worden. De meest geschikte periode om de bebouwing te slopen is augustus\-februari.

*Vleermuizen*

*Verblijfplaatsen*

Vleermuizen bezetten zeer waarschijnlijk geen verblijfplaats in het plangebied.

*Foerageergebied*

Het plangebied heeft geen betekenis als foerageergebied voor vleermuizen.

*Vliegroute*

Het plangebied heeft geen functie als vliegroute voor vleermuizen.

*AmfibieÃ«n*

Het plangebied behoort mogelijk tot het functionele leefgebied van sommige algemene\- en weinig kritische amfibieÃ«nsoorten, maar de betekenis is ervan is zeer beperkt. Voor de soorten die in het plangebied voorkomen geldt een vrijstelling van de verbodsbepalingen (vangen, doden, verwonden en het opzettelijk beschadigen en vernielen van de vaste voortplantings\- en rustplaatsen).

*Grondgebonden zoogdieren*

Voor de in het plangebied voorkomende grondgebonden zoogdiersoorten geldt een vrijstelling van de verbodsbepalingen (vangen, doden, verwonden en het opzettelijk beschadigen en vernielen van de vaste voortplantings\- en rustplaatsen) of de soorten zijn niet beschermd (mol).

*Wettelijke consequenties*

De voorgenomen activiteiten leiden niet tot wettelijke consequenties. Nader onderzoek of het aanvragen van een ontheffing is niet nodig. Wel dient rekening te worden gehouden met bezette vogelnesten.

##### 5\.7\.3 Conclusie

Het aspect ecologie vormt geen belemmering voor de in dit bestemmingsplan besloten ontwikkeling.

#### 5\.8 Archeologie \& cultuurhistorie

In deze paragraaf wordt aan de hand van inventarisaties ingegaan op de in het plangebied aanwezige archeologische en cultuurhistorische waarden in het bestemmingsplangebied.

##### 5\.8\.1 Archeologische waarden

###### 5\.8\.1\.1 Algemeen

De Monumentenwet 1988 is per 1 juli 2016 vervallen. Een deel van de wet is op deze datum overgegaan naar de Erfgoedwet. Het deel dat betrekking heeft op de besluitvorming in de fysieke leefomgeving gaat over naar de Omgevingswet, wanneer deze in 2019 in werking treedt. Vooruitlopend op de datum van ingang van de Omgevingswet zijn deze artikelen te vinden in het Overgangsrecht in de Erfgoedwet, waar ze ongewijzigd van toepassing blijven zolang de Omgevingswet nog niet van kracht is.

###### 5\.8\.1\.2 Beoordeling

Op de archeologische verwachtingskaart ligt het plangebied in een zone met een lage archeologische verwachtingswaarde. Het uitvoeren van een archeologisch onderzoek is in gebieden met een lage archeologische waarde enkel noodzakelijk bij bodemingrepen dieper dan 40 centimeter onder het maaiveld en met een oppervlakte groter dan 10 hectare. De bodemingrepen blijven ruimschoots onder de onderzoeksgrenzen waardoor het uitvoeren van een archeologisch niet noodzakelijk is.

##### 5\.8\.2 Cultuurhistorie

###### 5\.8\.2\.1 Algemeen

Onder cultuurhistorische waarden worden alle structuren, elementen en gebieden verstaan die cultuurhistorisch van belang zijn. Zij vertellen iets over de ontstaansgeschiedenis van het Nederlandse cultuurlandschap. Vaak is er een sterke relatie tussen aardkundige aspecten en cultuurhistorische aspecten.

In de Bro is sinds 1 januari 2012 (artikel 3\.1\.6, tweede lid, onderdeel a) opgenomen dat een ruimtelijk plan *âeen beschrijving van de wijze waarop met de in het gebied aanwezige cultuurhistorische waarden*

*en in de grond aanwezige of te verwachten monumenten rekening is gehoudenâ* dient te bevatten.

###### 5\.8\.2\.2 Beoordeling

Er bevinden zich, op basis van de Cultuurhistorische Waardenkaart van de provincie Overijssel, binnen het plangebied zelf en in de directe omgeving geen rijks\- danwel gemeentelijke monumenten. Tevens zijn geen andere cultuurhistorische waarden in het plangebied en de directe omgeving aanwezig. Gesteld wordt dat het aspect cultuurhistorie geen belemmering vormt voor onderliggend plan.

##### 5\.8\.3 Conclusie

Geconcludeerd kan worden dat er geen archeologisch onderzoek benodigd is en dat de bestaande cultuurhistorische waarden van het landgoed worden versterkt.

#### 5\.9 Besluit milieueffectrapportage

##### 5\.9\.1 Algemeen

In de Wet milieubeheer en het Besluit milieueffectrapportage (Besluit m.e.r.) is vastgelegd dat voorafgaande aan het ruimtelijke plan dat voorziet in een grootschalig project met belangrijke nadelige milieugevolgen een milieueffectrapport (MER) opgesteld dient te worden. De activiteiten waarvoor een MER\-rapportage opgesteld moet worden zijn opgenomen in de bijlage van het Besluit m.e.r. Een plan kan m.e.r.\-(beoordelings)plichtig zijn op de volgende manieren:

* Een plan kan m.e.r.\-plichtig zijn indien een passende beoordeling op basis van artikel 2\.8 van de Wet natuurbescherming noodzakelijk is;

* Een plan kan m.e.r.\-plichtig zijn indien sprake is van activiteiten en gevallen die de drempelwaarden uit de onderdelen C en D overschrijden en waarbij het plan wordt genoemd in kolom 3 (plannen).

* Een plan kan m.e.r.\-(beoordelings)plichtig zijn indien het plan wordt genoemd in kolom 4 (besluiten) en er sprake is van activiteiten en gevallen die de drempelwaarden uit onderdeel C en D overschrijden. Bij een overschrijding van de drempelwaarden uit onderdeel C is in dit geval sprake van een m.e.r.\-plicht. Bij een overschrijding van de drempelwaarden uit onderdeel D is het plan m.e.r.\-beoordelingsplichtig.

In het Besluit m.e.r. neemt het bestemmingsplan een bijzondere positie in, want het kan namelijk tegelijkertijd opgenomen zijn in zowel kolom 3 als in kolom 4 van het Besluit m.e.r.. Of het bestemmingsplan in deze gevallen voldoet aan de definitie van het plan uit kolom 3 of aan de definitie van het besluit uit kolom 4 is afhankelijk van de wijze waarop de activiteit in het bestemmingsplan wordt bestemd. Als voor de activiteit eerst Ã©Ã©n of meerdere uitwerkings\- of wijzigingsplannen moeten worden vastgesteld dan is sprake van 'kaderstellend voor' en voldoet het bestemmingsplan aan de definitie van het plan. Is de activiteit geheel of gedeeltelijk als eindbestemming opgenomen voldoet het aan de definitie van het besluit.

Op 1 april 2011 is het gewijzigde Besluit milieueffectrapportage in werking getreden. Een belangrijke wijziging betreft het indicatief maken van de drempelwaarden in onderdeel D van de bijlage bij het Besluit milieueffectrapportage. Concreet betekent dit dat, ook wanneer ontwikkelingen onder de in bijlage D opgenomen drempelwaarden blijven, het bevoegd gezag zich er nog steeds van moet vergewissen of activiteiten geen aanzienlijke milieugevolgen kunnen hebben, de zogenaamde 'vergewisplicht'.

Het komt er op neer dat voor bestemmingsplan dat betrekking heeft op activiteit(en) die voorkomen in onderdeel D en beneden de drempelwaarden vallen, een toets moet worden uitgevoerd of belangrijke nadelige milieugevolgen kunnen worden uitgesloten. Voor deze toets wordt de term vormvrije m.e.r.\-beoordeling gehanteerd. Deze vormvrije m.e.r.\-beoordeling kan tot twee conclusies leiden:

* belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

* belangrijke nadelige gevolgen voor het milieu zijn niet uitgesloten: er moet een m.e.r.(\-beoordeling) plaatsvinden.

##### 5\.9\.2 Beoordeling

*Artikel 2\.8 van de Wet natuurbescherming*

Gezien de aard en omvang van de in dit bestemmingsplan besloten ontwikkeling wordt geconcludeerd dat geen sprake zal zijn van een aantasting van de instandhoudingsdoelstellingen van een Natura\-2000 gebied. Dit temeer omdat het plangebied op (zeer) ruime afstand van het plangebied van Natura 2000\-gebied is gelegen en de ontwikkeling relatief beperkt van aard is. Een passende beoordeling op basis van artikel 2\.8 van de Wet natuurbescherming is in het kader van dit bestemmingsplan dan ook niet noodzakelijk.

*Programmatische Aanpak Stikstof (PAS)*

Activiteiten met een waarde van minder dan 0,05 mol per hectare per jaar worden als verwaarloosbaar beschouwd; deze activiteiten hoeven niet te worden gemeld (ook al niet onder de ontwerp Regeling). Ook cumulatief beschouwd zorgen deze activiteiten voor geen effecten voor de natuurlijke kenmerken van Natura 2000\-gebieden, aldus de toelichting van de PAS. Gelet op de aard van het voornemen kan worden geconcludeerd dat sprake is van een activiteit die als verwaarloosbaar kan worden beschouwd. Nader onderzoek naar de stikstofdepositie is niet noodzakelijk.

*Drempelwaarden Besluit m.e.r.*

Dit bestemmingsplan voorziet in principe in een directe eindbestemming voor wat betreft de binnen het plangebied geplande ontwikkeling en voldoet daarmee aan de definitie van een 'besluit' als bedoeld in het Besluit m.e.r. Dit betekent dat dit bestemmingsplan m.e.r.\-(beoordelings)plichtig is indien activiteiten worden mogelijk gemaakt die genoemd worden in onderdeel C of D van het Besluit m.e.r. en de daarin opgenomen drempelwaarden overschrijden.

In dit geval is sprake van een ontwikkeling die niet wordt genoemd in onderdeel C van het Besluit m.e.r. en is daarom niet direct m.e.r.\-plichtig. Op basis van onderdeel D kan de in dit plan besloten ontwikkeling worden aangemerkt als: 'De aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen'.

De ontwikkeling in dit bestemmingsplan is m.e.r.\-beoordelingsplichtig indien de volgende drempelwaarden worden overschreden:

* 1\. een oppervlakte van 100 hectare of meer,

* 2\. een aaneengesloten gebied en 2000 of meer woningen omvat, of

* 3\. een bedrijfsvloeroppervlakte van 200\.000Â m2 of meer.

Gezien de drempelwaarden kan worden geconcludeerd dat voor dit bestemmingsplan geen sprake is van een m.e.r.\-beoordelingsplicht. Echter, zoals ook in het voorgaande aangegeven, dient ook wanneer ontwikkelingen onder drempelwaarden blijven, het bevoegd gezag zich er van te vergewissen of activiteiten geen aanzienlijke milieugevolgen kunnen hebben.

Indien de mogelijkheden van dit plan worden vergeleken met de drempelwaarden uit onderdeel D van het Besluit m.e.r. kan worden geconcludeerd dat er dat sprake is van een wezenlijk ander schaalniveau en een activiteit die vele malen kleinschaliger is. Daarnaast blijkt uit dit hoofdstuk en het volgende hoofdstuk dat dit bestemmingsplan geen belangrijk nadelige milieugevolgen tot gevolg heeft die het doorlopen van een m.e.r.\-procedure noodzakelijk maken.

##### 5\.9\.3 Conclusie

Dit bestemmingsplan is niet m.e.r.\-plichtig. Tevens zijn geen nadelige milieugevolgen te verwachten als gevolg van de vaststelling van dit bestemmingsplan.

#### 5\.10 Fysieke veiligheid

##### 5\.10\.1 Inleiding

Het aspect fysieke veiligheid beoogt het beschermen van mens, dier en milieu tegen (de gevolgen van) ongevallen en rampen. Om de effecten van een incident zoveel mogelijk te beperken, is het belangrijk dat hulpverleningsdiensten op kunnen treden en dat burgers zich in veiligheid kunnen brengen. Het bestemmingsplan is op fysieke veiligheidsaspecten getoetst aan landelijke, regionale en gemeentelijke richtlijnen en/of regelgeving. Dit betreft de onderdelen:

* bereikbaarheid;

* opkomsttijd;

* bluswatervoorziening;

* zelfredzaamheid;

* sirenedekking;

* samenhang veiligheidsketen.

De hoofdtaken van de brandweer zijn onderverdeeld in schakels uit de veiligheidsketen. De schakels zijn:

Pro\-actie; de schakel pro\-actie gaat onder andere over de bluswatervoorziening, de bereikbaarheid en de sirenedekking.

Preventie; voor het aspect preventie geldt dat rekening moet worden gehouden met de bestaande wet\- en regelgeving.

Preparatie; voor hulpdienstrelevante objecten is het wenselijk om deze op te nemen in de planvorming van de brandweer, zoals een bereikbaarheidskaart of een aanvalsplan.

Repressie; vanuit de repressieve dienst wordt ter plaatse bepaald hoe er wordt ingezet.

Nazorg; de taak nazorg heeft geen consequenties voor de ruimtelijke ordening.

Ondanks de gerealiseerde veiligheidsmaatregelen en \-voorzieningen blijft er een restrisico waarbinnen incidenten plaats kunnen vinden.

##### 5\.10\.2 Bereikbaarheid

###### 5\.10\.2\.1 Bereikbaarheid algemeen

Bij het bepalen of er een goede bereikbaarheid van de gebouwen via het openbare wegennet wordt het plangebied getoetst aan de handreiking Bluswatervoorziening en bereikbaarheid. Hierbij wordt beoordeeld of:

* De wegen voldoen aan de specifieke afmetingen van brandweervoertuigen;

* Een willekeurig adres binnen een verblijfsgebied in principe via een tweede onafhankelijke route bereikbaar is;

* Of de verkeersaders aan de brandweervoertuigen een onbelemmerde doorgang bieden.

###### 5\.10\.2\.2 Beoordeling bereikbaarheid

Het plangebied is vanuit verschillende richtingen goed te bereiken. Er wordt op dit punt dan ook voldaan aan de handleiding Bluswatervoorziening en bereikbaarheid.

##### 5\.10\.3 Opkomsttijd

###### 5\.10\.3\.1 Opkomsttijd algemeen

De opkomsttijd is de optelsom van de verwerkingstijd van de melding, de uitruktijd en de aanrijdtijd. De uitruktijd is daarbij de tijd tussen het alarmeren van de brandweer door de meldkamer en het tijdstip dat het voertuig de kazerne verlaat. De aanrijdtijd is de tijd die het eerste voertuig nodig heeft om van de kazerne naar het plaats incident te gaan. De opkomsttijd van de brandweer wordt als een belangrijk kwaliteitskenmerk van de brandweer beschouwd.

In het Besluit Veiligheidsregio's (BVR) zijn de opkomsttijden voor de brandweer vastgelegd en staan in onderstaande tabel beschreven.

| **Normtijd**   Â | **Gebruiksfunctie**   Â |

| --- | --- |

| Â | Â |

| 5 minuten   Â | Winkel met gesloten constructie (tijdens openingsuren), wonen boven winkel, cel   Â |

| 6 minuten   Â | Portiekwoningen/portiekflats, woning verminderd zelfredzamen   Â |

| 8 minuten   Â | Overige woningen, winkels, gezondheidszorg, onderwijs, kinderdagverblijf, logies   Â |

| 10 minuten   Â | Kantoor, (lichte)industrie, sport, overige ruimtes voor bijeenkomsten, overige gebruiksfuncties   Â |

Daarnaast is het 'Dekkingsplan Brandweer Twente', dat onderdeel uitmaakt van het beleidsplan, vastgesteld.

###### 5\.10\.3\.2 Beoordeling opkomsttijd

Voor 'overige gebruiksfuncties' (de planologisch aanpassing betreft immers het toestaan van nevenactiviteiten in de vorm van autoreparatiebedrijf) geldt een opkomsttijd van 10 minuten. Uit berekeningen blijkt dat de brandweer in theorie binnen deze norm ter plaatse kan zijn.

##### 5\.10\.4 Bluswatervoorziening

###### 5\.10\.4\.1 Bluswatervoorziening algemeen

Voor een optimale bluswatervoorziening wordt onderscheid gemaakt in primaire, secundaire en tertiaire bluswatervoorzieningen. Dit is van belang omdat de eisen voor de afstand, de capaciteit en de bereikbaarheid verschillend zijn. De basiskenmerken van deze drie modellen zijn:

* Â De primaire bluswatervoorziening

Boven\- of ondergrondse brandkranen die geplaatst zijn op het drinkwaterleidingnet.

* Â De secundaire bluswatervoorziening

De secundaire bluswatervoorziening is in principe aanvullend op een primaire bluswatervoorziening. Een secundaire bluswatervoorziening kan bestaan uit geboorde putten, bluswaterriolen, vijvers e.d. of ondergrondse reservoirs. Hiervoor geldt een afstand van maximaal 320 meter tot het object. Daarnaast moet het brandweervoertuig het water tot maximaal 8 meter kunnen bereiken.

* Â De tertiaire bluswatervoorziening

Bij de noodzakelijke inzet van grotere hoeveelheden water of gedurende langere tijd zijn de primaire en secundaire voorzieningen niet voldoende. Water wordt dan onttrokken uit bijvoorbeeld kanalen. Hiervoor geldt een afstand van maximaal 2\.500 meter tot het object. Daarnaast moet het brandweervoertuig het water tot maximaal 50 meter kunnen bereiken.

###### 5\.10\.4\.2 Beoordeling bluswatervoorziening

Tijdens de beoordeling van de omgevingsvergunning voor het bouwen wordt beoordeeld of een brandweerkraan dient te worden geplaatst.

##### 5\.10\.5 Zelfredzaamheid

###### 5\.10\.5\.1 Zelfredzaamheid algemeen

Voor de bestrijdbaarheid van een incident zijn onder andere de bereikbaarheid voor hulpdiensten, opkomsttijd en bluswatervoorziening van belang. Daarnaast speelt de zelfredzaamheid van burgers een rol.

Zelfredzaamheid is het zichzelf kunnen onttrekken aan een dreigend gevaar, zonder daadwerkelijke hulp van hulpverleningsdiensten. De mogelijkheden voor zelfredzaamheid bestaan hoofdzakelijk uit schuilen en vluchten. Het zelfredzame vermogen van personen in de buurt van een risicovolle bron is een belangrijke voorwaarde om grote effecten bij een incident te voorkomen. De ruimtelijke inrichting van het gebied kan op verschillende manieren inspelen op de zelfredzaamheid.

###### 5\.10\.5\.2 Beoordeling zelfredzaamheid

Dit plan voorziet in realisatie van twee reguliere woningen. De aanwezige personen zijn zelfredzaam. Daarnaast bestaat de mogelijkheid om het plangebied in verschillende richtingen te ontvluchten.

##### 5\.10\.6 Waarschuwings\- en alarmeringssysteem

###### 5\.10\.6\.1 Sirenedekking algemeen

De sirene is een hulpmiddel van de overheid om mensen te kunnen waarschuwen voor acute gevaren. Dit is bijvoorbeeld het geval als er gevaarlijke stoffen vrijkomen bij een brand of ongeval. Op dat moment is het gevaarlijk om buiten te blijven waar men wordt blootgesteld aan het gevaar. De sirenes kunnen dan worden ingeschakeld. Voldoet het dekkingsgebied van de sirene niet, dan zal rond rondom de diverse risico\-objecten middels alternatieven moeten worden gealarmeerd. Hierbij valt onder andere te denken aan:

* sms berichten;

* sirenewagens.

###### 5\.10\.6\.2 Beoordeling sirenedekking

Het plangebied valt binnen het dekkingsgebied van sirenes.

### Hoofdstuk 6 Waterparagraaf

#### 6\.1 Vigerend beleid

##### 6\.1\.1 Rijksbeleid

De Europese Kaderrichtlijn Water (2000/60/EG) is op 22 december 2000 in werking getreden en is bedoeld om in alle Europese wateren de waterkwaliteit chemisch en ecologisch verder te verbeteren. De Kaderrichtlijn Water omvat regelgeving ter bescherming van het binnenlandse oppervlaktewater, overgangswateren (waaronder estuaria worden verstaan), kustwateren en grondwater. Voor het uitwerken van de doelstellingen worden er op (deel)stroomgebied plannen opgesteld. In deze (deel)stroomgebiedbeheersplannen staan de ambities en maatregelen beschreven voor de verschillende (deel)stroomgebieden. Met name de ecologische ambities worden op het niveau van de deelstroomgebieden bepaald.

##### 6\.1\.2 Provinciaal beleid

In de Omgevingsvisie Overijssel wordt ruim aandacht besteed aan de wateraspecten. De ambities zijn, naast de uitvoering van de Kaderrichtlijn Water, gericht op de verbetering van de kwaliteit van de kleinere wateren, de veiligheid, de grondwaterbescherming, bestrijding van wateroverlast, de kwantiteit en kwaliteit van grond\- en oppervlakte water en waterbeleving zowel in de groene ruimte als stedelijk gebied.

##### 6\.1\.3 Beleid waterschap Vechtstromen

Door de invoering van de Kaderrichtlijn Water is Nederland verdeeld in vijf deelstroomgebieden. Het deelstroomgebied Rijn\-Oost wordt beheerd door de waterschappen Rijn en IJssel, Vechtstromen, Vallei en Veluwe, Drents Overijsselse Delta, en Zuiderzeeland. Om te voldoen aan de eisen van de Kaderrichtlijn Water hebben deze waterschappen een Waterbeheerplan opgesteld.

Het algemeen bestuur van het waterschap Vechtstromen heeft in de vergadering van 7 oktober 2015 het 'Waterbeheerplan 2016\-2021' vastgesteld.

In het Waterbeheerplan is aangegeven hoe het waterschap zijn taken de komende jaren (2016 tot 2021\) wil uitvoeren. In het plan zijn doelen en maatregelen gesteld voor de thema's waterveiligheid, voldoende water, schoon water en het zuiveren van afvalwater. Deze zijn gericht op het:

* voorkomen of beperken van overstromingen, wateroverlast en droogte;

* beschermen en verbeteren van de kwaliteit van het oppervlaktewater en grondwater en het zorgen voor een goed functionerend regionaal watersysteem.

* het effectief en efficiÃ«nt behandelen van afvalwater in de afvalwaterzuiveringsinstallaties.

##### 6\.1\.4 Beleid gemeente Almelo

###### 6\.1\.4\.1 Waterplan Almelo

De gidsprincipes voor het waterplan Almelo en de visie zijn gebaseerd op principes uit de Vierde Nota waterhuishouding en de aanbevelingen van de Commissie Waterbeheer 21\-ste eeuw, waarbij aanpak van de bron prevaleert boven âend\-of\-pipeâ\-maatregelen en de afwenteling van lokale problemen op (boven)regionale systemen zoveel mogelijk wordt voorkomen. Het vasthouden van water verdient de voorkeur. Wanneer dit niet meer mogelijk is, wordt zoveel mogelijk water geborgen. Daarbij speelt de waterkwaliteit een belangrijke rol. Water van verschillende kwaliteit wordt zoveel mogelijk gescheiden. Wanneer ook berging niet meer mogelijk is, wordt het water ten slotte afgevoerd. In stedelijke in\- of uitbreidingsgebieden dient zoveel mogelijk verhard oppervlak niet aangesloten te worden op de riolering. Een duurzame inrichting van het terrein moet zorgen voor het bewaken van de kwaliteit. Kortom, problemen met waterkwaliteit en âkwantiteit mogen niet worden afgewenteld en de ontwikkelingen mogen geen negatieve beÃ¯nvloeding van waterkwaliteit en âkwantiteit met zich meebrengen. Bij nieuwbouw dient grondwaterneutraal gebouwd te worden.

###### 6\.1\.4\.2 Verbreed gemeentelijk rioleringsplan 2016\-2020

Het verbreed gemeentelijk rioleringsplan 2016 t/m 2020 (vGRP) geeft inzicht in de omvang, het functioneren en de kwaliteitstoestand van de voorzieningen waarmee de gemeente invulling geeft aan de wettelijke zorgplichten voor het afval\-, hemel\- en grondwater, en de bekostiging hiervan. Daarnaast heeft de gemeente Almelo ook nadrukkelijk oppervlaktewater als onderdeel van het beheer van het stedelijk water gemaakt.

Het vGRP beschrijft de beleidskaders en de bekostiging voor de inzameling, transport en verwerking van stedelijk afval\-, hemel\- en grondwater en het beheer van het oppervlaktewater in de gemeente Almelo voor de periode 2016 t/m 2020, en geeft de visie op de gemeentelijke watertaken voor de lange termijn.

Om een strategie voor de komende planperiode op te kunnen stellen is een visie voor de lange termijn van belang. EÃ©n van de belangrijkste voorwaarden is dat ook de gemeente Almelo moet anticiperen op de financiÃ«le omstandigheden en heeft te maken met bezuinigingsdoelstellingen.

EÃ©n van de opgaven komt voort uit het Bestuursakkoord Water, dit betreft de opgave te komen tot minder meerkosten en zodoende minder stijging van de rioolheffing. Deze opgave voert de gemeente deels samen uit met Twents waternet en de conclusie is dat Almelo op koers ligt. Het kwaliteitskader voor de gemeentelijke watertaken bestaat uit vier onderdelen (stedelijk afvalwater, hemelwater, grondwater en oppervlaktewater). Deze onderdelen corresponderen met de drie zorgplichten van de gemeente, het vierde onderdeel 'oppervlaktewater' ziet de gemeente Almelo als integraal onderdeel van het stedelijk water. De gemeente is voor een groot gedeelte vrij op welke wijze en in welk tempo zij invulling wil geven aan haar zorgplichten.

*Speerpunten voor de planperiode*

De gekozen ambities voor het totale watersysteem (afval\-, hemel\- grond\- en oppervlaktewater) kunnen in hoofdlijn worden samengevat in de volgende speerpunten:

* Samen op met burgers en bedrijven.

* Toekomstgericht en klimaatbestendig.

* Een doelmatige aanpak.

* De organisatie en de middelen op orde.

* Een functionerend watersysteem.

#### 6\.2 Waterparagraaf

##### 6\.2\.1 Algemeen

Zoals in voorgaande paragrafen uiteen is gezet, wordt in het moderne waterbeheer (waterbeheer 21e eeuw) gestreefd naar duurzame, veerkrachtige watersystemen met minimale risico's op wateroverlast of watertekorten. Belangrijk instrument hierbij is de watertoets, die sinds 1 november 2003 in ruimtelijke plannen is verankerd. In de toelichting op ruimtelijke plannen dient een waterparagraaf te worden opgenomen. Hierin wordt verslag gedaan van de wijze waarop rekening is gehouden met de gevolgen van het plan voor de waterhuishoudkundige situatie (watertoets).

Het doel van de watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

##### 6\.2\.2 Watertoetsproces

De beantwoording van de vragen heeft er toe geleid dat de zogenoemde 'korte procedure' van de watertoets van toepassing is. Het 'watertoetsresultaat' is opgenomen in Bijlage 3 bij deze toelichting.

De procedure in het kader van de watertoets is goed doorlopen. Het waterschap Vechtstromen geeft een positief wateradvies.

### Hoofdstuk 7 Juridisch bestuurlijke aspecten

In dit hoofdstuk wordt aangegeven hoe het beleid en de planuitgangspunten zijn verwoord in de planregels. Zo wordt een toelichting gegeven op het juridische systeem en op alle afzonderlijke bestemmingen.

#### 7\.1 Inleiding

In de voorgaande hoofdstukken is ingegaan op het plangebied, het relevante beleid en de milieu\- en omgevingsaspecten. De informatie uit deze hoofdstukken is gebruikt om keuzes te maken bij het maken van het juridische deel van het bestemmingsplan: de verbeelding en de regels. In dit hoofdstuk wordt dieper ingegaan op de opzet van dit juridische deel. Daarnaast wordt een verantwoording gegeven van de gemaakte keuzes op de verbeelding en in de regels. Dat betekent dat er wordt aangegeven waarom een bepaalde functie ergens is toegestaan en waarom bepaalde bebouwing daar acceptabel is.

#### 7\.2 Opzet van de regels

##### 7\.2\.1 Algemeen

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010\. In de ministeriÃ«le Regeling standaarden ruimtelijke ordening is vastgelegd dat de Standaard Vergelijkbare Bestemmingsplannen (SVBP) de norm is voor de vergelijkbaarheid van bestemmingsplannen. Naast de SVBP zijn ook het Informatiemodel Ruimtelijke Ordening en de Standaard Toegankelijkheid Ruimtelijke Instrumenten normerend bij het vastleggen en beschikbaar stellen van bestemmingsplannen.

De SVBP geeft normen voor de opbouw van de planregels en voor de digitale verbeelding van het bestemmingsplan. Dit bestemmingsplan is opgesteld conform de normen van de SVBP2012\.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken.

De regels zijn onderverdeeld in vier hoofdstukken:

* 1\. Inleidende regels;

* 2\. Bestemmingsregels;

* 3\. Algemene regels;

* 4\. Overgangs\- en slotregels.

##### 7\.2\.2 Inleidende regels

Hoofdstuk 1 bevat de inleidende regels. Deze regels gelden voor het gehele plangebied en bevatten:

* *Begrippen (Artikel 1\)*

In dit artikel zijn definities van de in de regels gebruikte begrippen opgenomen. Hiermee is een eenduidige interpretatie van deze begrippen vastgelegd.

* *Wijze van meten (Artikel 2\)*

Dit artikel geeft op een eenduidige manier aan op welke wijze bouwhoogten, afstanden, dakhellingen en oppervlakten moeten worden gemeten en hoe voorkomende eisen betreffende de maatvoering begrepen moeten worden.

##### 7\.2\.3 Bestemmingsregels

Hoofdstuk 2 van de regels bevat de juridische vertaling van de in het plangebied voorkomende bestemmingen. De regels zijn onderverdeeld in o.a.:

* Bestemmingsomschrijving: omschrijving van de activiteiten die zijn toegestaan;

* Bouwregels: eisen waaraan de bebouwing moet voldoen (bebouwingshoogte, bebouwingspercentage, etc.);

* Afwijken van de gebruiks\- en bouwregels: onder welke voorwaarde mag afgeweken worden van de aangegeven bestemmingen en bouwregels.

##### 7\.2\.4 Algemene regels

Hoofdstuk 3 bevat de algemene regels. Deze regels gelden voor het gehele plangebied. Dit hoofdstuk is opgebouwd uit:

* Anti\-dubbeltelregel (Artikel 5)

Deze regel is opgenomen om een ongewenste verdichting van de bebouwing te voorkomen. Deze verdichting kan zich met name voordoen, indien een perceel of een gedeelte daarvan, meer dan Ã©Ã©n keer betrokken wordt bij de berekening van een maximaal bebouwingspercentage.

* Algemene gebruiksregels (Artikel 6)

In dit artikel staat beschreven welk gebruik van gronden en bouwwerken in elk geval strijdig zijn met het bestemmingsplan.

* Algemene afwijkingsregels (Artikel 7)

In dit artikel worden de algemene afwijkingsregels beschreven. Deze regels maken het mogelijk om op ondergeschikte punten van de regels in het bestemmingsplan af te wijken.

* Algemene procedureregels (Artikel 8)

In de artikel staat beschreven welke procedureregels in acht moeten worden genomen, wanneer er nadere eisen zijn gesteld die onderdeel uitmaken van de regels in dit bestemmingsplan.

##### 7\.2\.5 Overgangs\- en slotregels

In hoofdstuk 4 van de regels staan de overgangs\- en slotregels. In de overgangsregels is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregels wordt aangegeven hoe het bestemmingsplan wordt genoemd.

#### 7\.3 Verantwoording van de regels

Kenmerk van de Nederlandse ruimtelijke ordeningsregelgeving is dat er uitgegaan wordt van toelatingsplanologie. Een bestemmingsplan geeft aan welke functies waar zijn toegestaan en welke bebouwing mag worden opgericht. Bij het opstellen van dit bestemmingsplan zijn keuzes gemaakt over welke functies waar worden mogelijk gemaakt en is gekeken welke bebouwing stedenbouwkundig toegestaan kan worden.

Het is noodzakelijk dat het bestemmingsplan een compleet inzicht biedt in de bouw\- en gebruiksmogelijkheden binnen het betreffende plangebied. Het bestemmingsplan is het juridische toetsingskader dat bindend is voor de burger en overheid en geeft aan wat de gewenste planologische situatie voor het plangebied is.

In deze paragraaf worden de gemaakte keuzes nader onderbouwd.

**Artikel 3 Tuin**

De voor 'Tuin' aangewezen gronden zijn bestemd voor tuinen en voorzieningen ten behoeve van de waterhuishouding, waaronder begrepen voorzieningen ten behoeve van het vasthouden, bergen, aan\- en afvoeren van water. Tevens zijn daarbij behorende bouwwerken, geen gebouwen zijnde, groenvoorzieningen, verhardingen, tuinafscheidingen en overige bijbehorende voorzieningen toegestaan.

Gebouwen zijn niet toegestaan. Bouwwerken, geen gebouwen zijnde zijn (voor de voorgevel van de woning) tot een bouwhoogte van maximaal 1 meter toegestaan.

Artikel 4 Wonen

Gronden met de bestemming 'Wonen' zijn bestemd voor het wonen, al dan niet in combinatie met een aan huis verbonden beroeps\- of bedrijfsactiviteit, tuinen, erven en voorzieningen ten behoeve van de waterhuishouding, waaronder begrepen voorzieningen ten behoeve van het vasthouden, bergen, aan\- en afvoeren van water.

Per bouwvlak (zoals weergegeven op de verbeelding) is 1 woning toegestaan. De goot\- en bouwhoogte voor de woning bedragen respectievelijk maximaal 6 en 9 meter. Het hoofdgebouw mag uitsluitend binnen het bouwvlak worden gebouwd.

Per woning zijn bijbehorende bouwwerken toegestaan tot een gezamenlijk oppervlakte van 125 m2

(uitgaande van een perceelsoppervlak groter dan 1\.000 m2). De goot\- en bouwhoogte en locatie zijn afhankelijk van het type woning en al dan niet vrijstaand situeren van het bijbehorend bouwwerk.

### Hoofdstuk 8 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

De gemeentelijke kosten beperken zich tot de ambtelijke kosten welke verbonden zijn aan het voeren van de planologisch procedure en worden verhaald middels de legesverordening. Eventuele planschade wordt afgewenteld middels een planschadeovereenkomst. Hiermee is het kostenverhaal anderszins verzekerd en is op grond van artikel 6\.12, lid 2 onder a geen exploitatieplan nodig.

### Hoofdstuk 9 Vooroverleg, Inspraak en Zienswijze

#### 9\.1 Vooroverleg

##### 9\.1\.1 Rijk

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Geoordeeld wordt dat dit bestemmingsplan geen nationale belangen schaadt. Daarom is afgezien van het voeren van vooroverleg met het Rijk.

##### 9\.1\.2 Provincie Overijssel

Het plan wordt in het kader van vooroverleg aan de provincie Overijssel gezonden.

##### 9\.1\.3 Waterschap Vechtstromen

De watertoets heeft plaats gevonden op de website www.dewatertoets.nl. Deze toets resulteerde in een korte procedure. De procedure in het kader van de watertoets is goed doorlopen. Het waterschap Vechtstromen geeft een positief wateradvies.

#### 9\.2 Inspraak

Conform de gemeentelijke inspraakverordening kan het bestuursorgaan zelf besluiten of inspraak wordt verleend bij de voorbereiding van gemeentelijk beleid. In voorliggend geval wordt er, gelet op de aard en omvang van de ontwikkeling, geen voorontwerpbestemmingsplan ter inzage gelegd.

#### 9\.3 Zienswijzen

Het ontwerpbestemmingsplan heeft voor een periode van zes weken voor een ieder ter inzage gelegen. Binnen deze termijn is Ã©Ã©n zienswijze binnengekomen. Voor de inhoud van de zienswijze en de gemeentelijke beantwoording hiervan wordt verwezen naar de zienswijzennota welke als bijlage bij het vaststellingsbesluit is opgenomen.