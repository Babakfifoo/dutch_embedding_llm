# Bestemmingsplan "Wonen Holten, locatie Vosman" Holten

# Omgevingsvergunningen

# Wijzigingsplannen

# Uw specialist in Bestemmingsplannen

Rood voor Rood - Ruimte voor Ruimte

Dr. van Deenweg 13

8025 BP Zwolle

Ruimtelijk advies

Bestemmingsplan "Wonen Holten, Locatie Vosman"

| Plannaam: | "Wonen Holten, Locatie Vosman" |
|-----------|--------------------------------|
| IMRO-idn: | NL.IMRO.1742.BPHW2017006-0301  |
| Plantype: | Bestemmingsplan                |
| Datum:    | Augustus 2019                  |

Dokter van Deenweg 13 8025 BP Zwolle

Twentepoort Oost 16a 7609 RG Almelo

T: 0546 - 45 44 66 E: info@bjz.nu l: www.bjz.nu

# INHOUDSOPGAVE

|                           |  | HOOFDSTUK 1   INLEIDING                          |  |
|---------------------------|--|--------------------------------------------------|--|
| 1.1                       |  | AANLEIDING                                       |  |
| 1.2                       |  | LIGGNG PLANGEBIED                                |  |
| 1.3                       |  | DE BU HET PLAN BEHORENDE STUKKEN                 |  |
| 1.4                       |  | HUDIG PLANOLOGISCH REGIME                        |  |
| 1.5                       |  | LEESWIZER                                        |  |
|                           |  | HOOFDSTUK 2                                      |  |
| 2.1                       |  | HISTORISCHE ONTWIKKELING HOLTEN                  |  |
| 2.2                       |  | HET PLANGEBIED EN OMGEVING                       |  |
|                           |  | HOOFDSTUK 3 PLANBESCHRIJVING                     |  |
| 3.1                       |  | DE ONTWIKKELING                                  |  |
| 3.2                       |  | VERKER EN PARKEREN                               |  |
|                           |  | Hoofdstuk 4 Beleidskader                         |  |
| 4.1                       |  | RUKSBELEID                                       |  |
| 4.2                       |  | PROVINCIAL BELEID                                |  |
| 4.3                       |  | GEMEENTELUK BELEID                               |  |
|                           |  | HOOFDSTUK 5                                      |  |
| 5.1                       |  | GELUID                                           |  |
| 5.2                       |  | BODEM                                            |  |
| 5.3                       |  | LUCHTKWALITEIT                                   |  |
| EXTERNE VEILIGHEID<br>5.4 |  |                                                  |  |
| 5.5                       |  | MILIEUZONERING                                   |  |
| 5.6                       |  | ECOLOGIE<br>ARCHEOLOGIE & CULTUURHISTORIE        |  |
| 5.7<br>5.8                |  | BESLUIT MILIEUEFFECTRAPPORTAGE                   |  |
|                           |  | HOOFDSTUK 6 WATERASPECTEN                        |  |
|                           |  |                                                  |  |
| 6.1                       |  | VIGEREND BELEID<br>WATERPARAGRAAF                |  |
| 6.2                       |  |                                                  |  |
|                           |  | HOOFDSTUK 7                                      |  |
| 7.1                       |  | INLEIDING                                        |  |
| 7.2                       |  | OPZET VAN DE REGELS                              |  |
| 7.3                       |  | VERANTWOORDING VAN DE REGELS                     |  |
|                           |  | Hoofdstuk 8 Economische uitvoerbaarheid          |  |
|                           |  | HOOFDSTUK 9 VOOROVERLEG, INSPRAAK EN ZIENSWIJZEN |  |
| 9.1                       |  | VOOROVERLEG                                      |  |
| 9.2                       |  | INSPRAAK                                         |  |
| 9.3                       |  | ZIENSWIZEN                                       |  |
|                           |  | BIJLAGEN BIJ DE TOELICHTING                      |  |
| BIJLAGE 1                 |  | AKOESTISCH ONDERZOEK WEGVERKEERSLAWAAI           |  |
| Bijlage 2                 |  | VERKENNEND BODEMONDERZOEK                        |  |
| BIJLAGE 3                 |  | QUICKSCAN NATUURWAARDENONDERZOEK                 |  |

#### HOOFDSTUK 1 INLEIDING

#### 1.1 Aanleiding

De locatie op de hoek van de Oranjestraat en de Waardenborchstraat, ook wel bekend als de Vosmanlocatie, komt voor herontwikkeling in aanmerking. Deze locatie bestaat uit voormalig restaurant Vosman met omliggende parkeerterreinen. Restaurant Vosman wordt niet meer geëxploiteerd, het pand staat leeg. Voor de herontwikkeling van deze locatie zijn de afgelopen jaren meerdere plannen gemaakt, deze zijn echter nooit 'volledig' uitgevoerd. Slechts een deel van de locatie is daadwerkelijk herontwikkeld, dit betreft de recent gebouwde woning op het noordwestelijke deel van het perceel (

Om te voorkomen dat de leegstand nog langer in het straatbeeld aanwezig is en om verval als gevolg van deze leegstand te voorkomen, is gezocht naar een passende herontwikkeling voor deze locatie. Initiatiefnemer is voornemens het perceel te herontwikkelen met een elftal grondgebonden levensloopbestendige woningen.

De betreffende percelen zijn gelegen in het bestemmingsplan "Wonen Holten, kantoorpanden locatie Vosman". Binnen deze bestemming is het mogelijk horeca en kantoorpanden op te richten. Het verzoek om 11 woningen te bouwen past niet binnen deze bestemming. Daarom moet het bestemmingsplan gewijzigd worden. Wel dient opgemerkt te worden dat er voor deze locatie reeds 5 woningen zijn opgenomen in de nota woningbouw 2014 als zijnde plannen waar besluitvorming over is geweest maar nog niet zijn uitgevoerd.

Het beleid in de Nota Woningbouw 2017-2021 staat niet toe dat in Holten nieuwe woningbouwplannen in ontwikkeling worden genomen. Voor het oplossen van knelpunten is een 'beperkt' aantal van circa 60 woningen opgenomen (knelpuntenpot). Omdat het mogelijk is om op deze locatie een milieuhinderlijk bedrijf te vestigen en voor deze locatie lange leegstand dreigt, wordt deze locatie als een knelpunt gezien. Daarom kan voor dit verzoek voor de 6 woningen waarvoor nog geen besluitvorming heeft plaatsgevonden gebruik worden gemaakt van de knelpuntenpotregeling.

Gebleken is dat deze herontwikkeling vanuit stedenbouwkundig en functioneel oogpunt aanvaardbaar is en bijdraagt aan een aanzienlijke verbetering van de ruimtelijke kwaliteit ter plaatse.

Om de herontwikkeling van deze inbreidingslocatie mogelijk te maken is een bestemmingsplanherziening noodzakelijk. Voorliggend bestemmingsplan voorziet in de gewenste juridisch planologische kaders, waarbij zal worden aangetoond dat de in dit bestemmingsplan beoogde ontwikkeling in overeenstemming is met een goede ruimtelijke ordening.

#### Ligging plangebied 1.2

Het plangebied is gelegen aan de Oranjestraat, in de kern Holten. Het plangebied is ingesloten tussen de Oranjestraat, de H.J. Wansinkstraat, Waardenborchstraat en de Noordenbergstraat. In afbeelding 1.1 is de ligging van het plangebied in kern Holten en de directe omgeving weergegeven.

Afbeelding 1.1 Ligging van het plangebied in de kern Holten (Bron: ArcGIS)

#### De bij het plan behorende stukken 1.3

Het bestemmingsplan "Wonen Holten, locatie Vosman" bestaat uit de volgende stukken:

- 
- . verbeelding (tek.nr. NL.IMRO.1742.BPHW2017006-0301) en een renvooi;
- . regels.

Op de verbeelding zijn de bestemmingen van het plangebied aangegeven. In de regels zijn bepalingen opgenomen om de uitgangspunten van het plan zeker te stellen. Het plan gaat vergezeld van een toelichting. De toelichting geeft een duidelijk beeld van het bestemmingsplan en van de daaraan ten grondslag liggende gedachten maar maakt geen deel uit van het juridisch bindende gedeelte van het bestemmingsplan.

#### 1.4 Huidig planologisch regime

#### 1.4.1 Algemeen

Het plangebied is gelegen binnen de begrenzing van de bestemmingsplan "Wonen Holten – kantoorpanden locatie Vosman'' van de gemeente Rijssen-Holten. Dit bestemmingsplan is op 21 maart 2013 vastgesteld door de raad van de gemeente Rijssen-Holten. Daarnaast is er, binnen een gedeelte van het plangebied, een ontwerpbestemmingsplan in voorbereiding geweest. Het bestemmingsplan "Wonen Holten woningbouw Waardenborchstraat". Omdat het een ontwerpbestemmingsplan betreft welke niet is vastgesteld, en het voorliggend bestemmingsplanplan de in dit ontwerpbestemmingsplan besloten ontwikkeling zal vervangen, wordt dit ontwerpbestemmingsplan buiten beschouwing gelaten. Er wordt getoetst aan het bestemmingsplan "Wonen Holten - kantoorpanden locatie Vosman".

In afbeelding 1.2 is een uitsnede van het vigerend bestemmingsplan ter plaatse van het plangebied weergegeven. De indicatieve begrenzing van het plangebied is weergegeven. Voor de exacte begrenzing wordt verwezen naar de verbeelding.

Afbeelding 1.2 Uitsnede bestemmingsplan "Wonen Holten - kantoorpanden locatie Vosman" (Bron: www.ruimtelijkeplannen.nl)

#### 1.4.2 Beschrijving bestemmingen en aanduidingen

Het plangebied heeft in het geldend bestemmingsplan de enkelbestemmingen "Horeca" en "Kantoor". Daarnaast geldt er in het plangebied de dubbelbestemming "Waarde – Archeologie middelhoge verwachting". In het plangebied is ter plaatse van de parkeerterreinen de functieaanduiding "parkeerterrein" aanwezig. Tenslotte zijn er drie bouwvlakken gelegen, twee voor de destijds geplande kantoren binnen de bestemming "Kantoor" en één voor het bestaande restaurant binnen de bestemming "Horeca", op dit bouwvlak is tevens de aanduiding 'karakteristiek' gelegen. Hierna worden de verschillende bestemmingen beknopt toegelicht.

# Bestemming 'Kantoor'

De voor 'Kantoor' aangewezen gronden zijn bestemd voor kantoren en voor verkeers- en verblijfsvoorzieningen, met dien verstande dat parkeervoorzieningen ter plaatse van de aanduiding 'parkeerterrein' tevens mogen worden gebruikt ten behoeve van de naastgelegen horecabestemming. Daarnaast zijn de gronden bestemd voor openbare nutsvoorzieningen, groenvoorzieningen en water.

# Bestemming 'Horeca'

De voor 'Horeca' aangewezen gronden zijn bestemd voor horeca en voor verkeers- en verblijfsvoorzieningen, met dien verstande dat parkeervoorzieningen ter plaatse van de aanduiding 'parkeerterrein' tevens mogen worden gebruikt ten behoeve van de naastgelegen kantoorbestemming. Daarnaast zijn de gronden bestemd voor bestaande dienstwoningen en het behoud van de uitwendige hoofdvorm van gebouwen ter plaatse van de aanduiding 'karakteristiek'.

# Dubbelbestemming 'Waarde – Archeologie middelhoge verwachting'

De tot 'Waarde – Archeologie middelhoge verwachting' bestemde gronden zijn, behalve voor de andere daar voorkomende bestemmingen, mede bestemd voor bescherming van aanwezige of naar verwachting aanwezige archeologische waarden. In afwijking van het bepaalde bij de andere daar voorkomende bestemmingen, mogen geen nieuwe gebouwen worden gebouwd bij ingrepen dieper dan 0,5 meter en met een oppervlakte van meer dan 250 m².

#### Strijdigheid 1.4.3

Op basis van het geldende bestemmingsplan "Wonen Holten- kantoorpanden locatie Vosman" is ter plaatse van het plangebied sprake van de bestemming 'Kantoor' en de bestemming 'Horeca'. Voorgenomen ontwikkeling voorziet in de realisatie van elf grondgebonden woningen en is daarmee niet in overeenstemming met het geldende bestemmingsplan.

De gemeente Rijssen-Holten is bereid de ontwikkeling mogelijk te maken door het bestemmingsplan te herzien voor wat betreft de in dit bestemmingsplan besloten gronden. In voorliggende plantoelichting wordt aangetoond dat de ontwikkeling in overeenstemming is met een goede ruimtelijke ordening.

#### 1.5 Leeswijzer

Na deze inleiding wordt in hoofdstuk 2 een beschrijving van de historie van Holten gegeven en wordt de ruimtelijke-functionele structuur van het plangebied en de omgeving beschreven. In hoofdstuk 3 wordt er ingegaan op de planbeschrijving. In hoofdstuk 4 wordt ingegaan op het beleidskader. Hierin wordt het beleid van het Rijk, de provincie Overijssel en de gemeente Rijssen-Holten beschreven. In hoofdstuk 5 passeren de relevante milieu- en omgevingsaspecten de revue en hoofdstuk 6 gaat in op het aspect water. Hoofdstuk 7 bevat een beschrijving van de planregels. In hoofdstuk 8 wordt ingegaan op de economische uitvoerbaarheid van het project. Tot slot gaat hoofdstuk 9 in op het vooroverleg.

#### HOOFDSTUK 2 HUIDIGE SITUATIE

#### 2.1 Historische ontwikkeling Holten

In 1277 komt de naam Holten voor het eerst voor in geschriften. Volgens 'Verslagen en mededelingen Overijssels Regt en Geschiedenis' stonden er in het jaar 1429 in de marke Holten 37 huizen. In 1470 waren het er al 70. Vanuit het dorp waaierden paden en wegen uit in de omgeving. Holten ligt op het knooppunt van de routes naar Laren, Deventer, Raalte en Markelo. Het verloop van deze paden en wegen kwam voort uit de ligging van enken en het agrarisch gebruik van het omliggende gebied in combinatie met de routes naar de dorpen rondom. Na verloop van tijd is een hiërarchie in deze wegen ontstaan: verbindingen met andere dorpen werden belangrijker en de agrarische werkwijze veranderde. Holten groeide langs de routes die het meest werden gebruikt. Vanuit de dorpskern ontstond een lintvormige uitwaaiering langs de Markeloseweg en de Raalterweg, en later ook de Larenseweg.

Langs deze routes vonden verschillende functies een plek: winkels, ambachten en diensten. Oorspronkelijk is Holten een agrarisch dorp, met name op het gebied van melkvee. Maar er werden ook varkens gehouden en verhandeld. De spoorlijn van Deventer naar Rijssen loopt langs de noordzijde van de kern van Holten, gedeeltelijk parallel aan de Deventerweg. Deze spoorlijn is aangelegd in de tweede helft van de 19° eeuw en vormt een harde scheiding tussen bebouwd gebied en de Holterenk, een open esgebied tussen het dorp en (voormalige) heidegronden. De komst van de Rijksweg A1 van Amsterdam naar Duitsland halverwege de 20° eeuw heeft veranderingen in de wegenstructuur teweeggebracht. Tot dat moment ging het doorgaande verkeer van Deventer richting Almelo en andersom dwars door de dorpskern. De structuur van Holten kan in de huidige situatie worden opgehangen aan de (kruising van de) wegen Dorpsstraat/Oranjestraat en de Larenseweg – Stationsstraat. Van oudsher was hier de bebouwing aan gesitueerd. De Smidsbelt, gelegen aan

de Dorpsstraat, is een belangrijk oriëntatiepunt in de kern. De ontwikkeling van de kern Holten wordt weergegeven op de onderstaande historische kaarten.

Afbeelding 2.1 Historische kaarten Holten uit 1848, 1910 en 1954 (Bron: Watwaswaar.nl)

#### 2.2 Het plangebied en omgeving

Het plangebied is gelegen aan de Oranjestraat, op een korte afstand van het centrum van Holten. De Oranjestraat betreft een oude invalsroute, waar een sterke functiemenging voorkomt. In de directe omgeving van het plangebied zijn diverse bedrijven gevestigd, waaronder een galerie, kantoor, bloemenwinkel en een autobedrijf.

Het plangebied wordt aan de noordzijde begrensd door de Waardenborchstraat, de H.J. Wansinkstraat en de Aan de oost- en zuidzijde bevinden zich respectievelijk de woning gelegen aan de

Noordenbergstraat en de Oranjestraat. Ten zuidwesten van het plangs een nieuw kruispunt en ontsluitingsweg tussen de Dorpsstraat, Oranjestraat en de Wansinkstraat (het zogenoemde Wansinktracé) aangelegd. Dit infrastructurele project is inmiddels afgerond. De beoogde ontwikkelingslocatie bestaat uit het voormalig restaurant Voskamp met twee bijbehorende parkeerterreinen. Het perceel is onbegroeid. In de volgende afbeelding is een luchtfoto van het plangebied weergegeven.

#### Afbeelding 2.2 Luchtfoto van het plangebied in Holten (Bron: Provincie Overijssel)

In de volgende afbeeldingen zijn drie straatbeelden van het plangebied opgenomen. Op de bovenste afbeelding is het Restaurant Vosman weergegeven (vanaf de hoek Oranjestraat/Noordenbergstraat), met aan de achterzijde het gebouw dat vroeger werd gebruikt ten behoeve van zaalverhuur. De middelste verbeelding weer. De onderste geeft de huidige situatie vanaf het nieuwe tracé van de Oranjestraat/ afbeelding geeft de situatie vanaf het noordoosten (Noordenbergstraat) weer.

Afbeelding 2.3 Straatbeeld vanaf de hoek Oranjestraat/Noordenbergstraat (Bron: Google Streetview)

Afbeelding 2.4 Straatbeeld vanaf de hoek Oranjestraat/

(Bron: Google Streetview)

Afbeelding 2.5 Straatbeeld vanaf de Noordenbergstraat (Bron: Google Streetview)

#### HOOFDSTUK 3 PLANBESCHRIJVING

#### 3.1 De ontwikkeling

#### 3.1.1 Algemeen

In hoofdstuk 2 is ingegaan op de ontstaansgeschiedenis, de ruimtelijke karakteristiek van Holten en de huidige situatie in het plangebied. In dit hoofdstuk zal op de ontwikkeling zelf worden ingegaan.

#### 3.1.2 Stedenbouwkundige beschrijving

Omdat het een inbreidingslocatie betreft, is het van belang dat bij het realiseren van de woningen wordt aangesloten bij de omliggende bebouwing. Dit houdt in dat rekening moet worden met de massa en schaal van de gebouwen in de directe omgeving. Het plan voorziet in de sloop van het restaurant Vosman en de bouw van elf grondgebonden, levensloopbestendige woningen op deze locatie. De woningen worden geschakeld gebouwd langs de Oranjestraat, H.J. Wansinkstraat en de Waardenborchstraat. Aan de Oranjestraat wordt een blok van zeven woningen gebouwd. Van dit blok zijn de hoekwoningen en de middelste woning hoger dan de tussengelegen woningen.

In het noorden van het plangebied, aan de Waardenborchstraat, wordt tenslotte een blok van vier woningen gebouwd. De woningen worden als een soort 'kring' gebouwd rondom de Oranjestraat en de Waardenborchstraat. De woningen sluiten qua schaal en maatvoering aan bij de omliggende wijken. De woonblokken zijn qua uitstraling identiek aan elkaar, waardoor er een eenvormig geheel ontstaat.

Alle woningen beschikken over een naar binnen gekeerde achtertuinen zijn te bereiken via een binnenplaats, welke vanaf de Noordenbergstraat te bereiken is. Elke woning beschikt over een eigen bijgebouw, welke in de achtertuin wordt gerealiseerd. Enkel de geschakelde woning tussen de twee bouwblokken beschikt niet over een eigen bijgebouw, hier zal de bergingsruimte inpandig worden gerealiseerd. De tuinen worden middels de aanplant van bomen groen ingericht. Ook worden er aan beide zijden van de inrit naar de binnenplaats bomen geplant.

In afbeelding 3.1 is een overzichtsplattegrond weergegeven, in afbeelding 3.2 zijn impressies van de bebouwing weergegeven.

Afbeelding 3.1 Overzicht nieuwe situatie (Bron: Ten Brinke Bouw)

Afbeelding 3.2 Impressie nieuwe situatie (Bron: Ten Brinke Bouw)

#### 3.2 Verkeer en parkeren

#### 3.2.1 Algemeen

Bij ruimtelijke ontwikkelingen moet rekening worden gehouden met de parkeerbehoefte die daardoor ontstaat. De gemeente Rijssen-Holten heeft een parkeernota waarin normen en voorwaarden aan parkeervoorzieningen zijn opgenomen.

# 3.2.2.1 Uitgangspunten

Op basis van de gemeentelijke parkeernota worden voor deze locatie de volgende uitgangspunten gehanteerd:

- functie: Wonen koop, tussen/hoek .
- Zone: .

Uitgaande van deze uitgangspunten geldt er voor de betreffende woningen een parkeernorm van 2,0 per woning.

#### 3.2.2 Parkeren

Binnen het plangebied zullen er in de toekomstige situatie elf woningen aanwezig zijn. Uitgaande van genoemde gegevens (functie en zone) dienen er basis van gemeentelijke parkeernota in totaal 11* 2,0 maakt totaal 22 parkeerplaatsen te worden aangelegd. Voorliggend plan voorziet in de aanleg van 23 parkeerplaatsen, waarmee ruimschoots aan de benodigde behoefte wordt voldaan.

#### Verkeersgeneratie 3.2.3

De gemeentelijke parkeernota bevat geen gegevens met betrekking tot de verkeersgeneratie van de ontwikkeling. Voor het berekenen van de verkeersgeneratie wordt daarom aangesloten bij de CROWpublicatie 'Kencijfers parkeren en verkeersgeneratie, publicatie 317 (oktober 2012)'. In de publicatie worden cifers voor de verkeersgeneratie gegeven onderverdeeld naar functies, stedelijkheidsgraad. Indien deze criteria worden losgelaten op het voorliggende initiatief gelden de volgende uitgangspunten:

- Functie: . Wonen: koop, tussen/hoek;
- Verstedelijkingsgraad: Matig stedelijk (Gemeente Rijssen-Holten); .
- Stedelijke zone: Schil centrum. .

De geplande woningen leveren op basis van de gegevens uit de CROW-publicatie een totale verkeersgeneratie op van 75 vervoersbewegingen (11 * 6,9 verkeersbewegingen) per weekdagetmaal. Zoals reeds is beschreven, is onlangs de verkeerstructuur gewijzigd. De Oranjestraat is verbonden met de H.J. Wansinkstraat met een afslag naar de Dorpsstraat. Door deze ontwikkeling wordt het doorgaande verkeer tegenwoordig meer om het centrum geleid. Een ontsluiting op het nieuwe tracé wordt vanuit verkeerskundig oogpunt niet wenselijk geacht. Daarom is besloten om het de uitrit van de binnenplaats/parkeertein aan de Noorderbergerstraat te realiseren. Omdat niet alle benodigde parkeerplaatsen aan de binnen worden gerealiseerd, worden er twee parkeerplaatsen gerealiseerd welke ontsloten worden op het nieuwe tracé en twee parkeerplaatsen welke ontsloten worden op de Waardenborchstraat. Aangezien het gaat om slechts vier parkeerplaatsen, wordt dit ruimtelijk aanvaardbaar geacht. Gezien het voorgaande gebruik van de locatie (restaurant), kan worden verwacht dat er van een onevenredige toename van het aantal verkeersbewegingen op de omliggende wegen geen sprake is.

#### 3.2.4 Conclusie

Het aspect 'verkeer en parkeren' vormt geen belemmering voor de in dit bestemmingsplan besloten ontwikkeling.

#### HOOFDSTUK 4 BELEIDSKADER

Dit hoofdstuk beschrijft, voor zover van belang, het beleid vanuit het Rijk, de provincie Overijssel en gemeente Rijssen-Holten.

#### 4.1 Rijksbeleid

# 4.1.1.1 Algemeen

De Structuurvisie Infrastructuur en Ruimte is op 13 maart 2012 vastgesteld. De Structuur en Ruimte (SVIR) geeft een totaalbeeld van het ruimtelijk- en mobiliteitsbeleid op rijksniveau en vervangt de Nota Ruimte, de Structuurvisie Randstad 2040, de Nota MobiliteitsAanpak en de Structuurvisie voor de Snelwegomgeving. Tevens vervangt het een aantal ruimtelijke doelen en uitspraken in onder andere de Agenda Landschap en de Agenda Vitaal Platteland. Daarmee wordt de SVIR het kader voor thematische of gebiedsgerichte uitwerkingen van rijksbeleid met ruimtelijke consequenties.

# 4.1.1.2 Rijksdoelen en regionale opgaven

In de SVIR heeft het Rijk drie rijksdoelen om Nederland concurrerend, bereikbaar, leefbaar en veilig te houden voor de middellange termijn (2028):

- Het vergroten van de concurrentiekracht van Nederland door het versterken van de ruimtelijk-. economische structuur van Nederland;
- Het verbeteren, instandhouden en ruimtelijk zekerstellen van de bereikbaarheid waarbij de gebruiker .
	- voorop staat;
- Het waarborgen van een leefbare en veilige omgeving waarin unieke natuurlijke en cultuurhistorische . waarden behouden zijn.

Voor de drie rijksdoelen worden de 13 onderwerpen van nationaal belang benoemd. Hiermee geeft het Rijk aan waarvoor het verantwoordelijk is en waarop het resultaten wil boeken. Buiten deze nationale belangen hebben decentrale overheden beleidsvrijheid.

De drie hoofddoelen van het ruimtelijk en mobiliteitsbeleid kennen nationale opgaven die regionaal neerslaan. Opgaven van nationaal belang in Oost-Nederland (de provincies Gelderland en Overijssel) zijn:

- Het waar nodig verbeteren van de internationale achterlandverbindingen (weg, spoor en vaarwegen) . die door Oost Nederland lopen. Dit onder andere ten behoeve van de mainports Rotterdam en Schiphol;
- Het formuleren van een integrale strategie voor het totale rivierengebied van Maas en Rijntakken . (Waal, Nederrijn, Lek en de IJssel, deelprogramma rivieren van het Deltaprogramma) en de lJsselvechtdelta (deelprogramma's zoetwater en rivieren) voor waterveiligheid in combinatie met bereikbaarheid, ruimtelijke kwaliteit, natuur, economische ontwikkeling en woningbouw;
- Het tot stand brengen en beschermen van de (herijkte) EHS, inclusief de Natura 2000 gebieden (zoals . de Veluwe);
- Het robuust en compleet maken van het hoofdenergienetwerk (380 kV), onder andere door het . aanwijzen van het tracé voor aansluiting op het Duitse hoogspanningsnet.

Het 'Besluit algemene regels ruimtelijke ordening' (Barro) is als Algemene maatregel van Bestuur (AmvB) direct gekoppeld aan de SVIR. In het Barro is concreet aangegeven welke nationale belangen geborgd worden in bestemmingsplannen en andere plannen van de overheden.

# 4.1.1.3 Ladder voor duurzame verstedelijking

In de SVIR is de ladder voor duurzame verstedelijking geïntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3.1.6, lid 2) opgenomen. Op 1 juli 2017 is de Ladder in het Besluit ruimtelijke ordening gewijzigd. Aanleiding voor de wijziging waren de in de praktijk gesignaleerde knelpunten bij de uitvoering van de Ladder en de wens om te komen tot een vereenvoudigt en geoptimaliseerd instrument.

Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij geldt een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt.

Teneinde een ontwikkeling adequaat te kunnen toetsen aan de ladder is het noodzakelijk inzicht te geven in de begrippen 'bestaand stedelijk gebied' en 'stedelijke ontwikkeling'.

In de Bro zijn in artikel 1.1.1 definities opgenomen voor:

bestaand stedelijk gebied: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

stedelijke ontwikkeling: ´ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.´

Bij het beschrijven van de behoefte dient te worden uitgegaan van het saldo van de aantoonbare vraag naar de voorgenomen ontwikkeling (de komende tien jaar, zijnde de looptijd van het bestemmingsplan) verminderd met het aanbod in planologische besluiten, ook als het feitelijk nog niet is gerealiseerd (harde plancapaciteit).

#### Toetsing aan het rijksbeleid 4.1.2

De Structuurvisie Infrastructuur en Ruimte laat zich niet specifiek uit over dergelijke lokale ontwikkelingen. De voorgenomen ontwikkeling raakt geen rijksbelangen als opgenomen in de structuurvisie. Wat betreft de 'Ladder voor duurzame verstedelijking' wordt opgemerkt dat deze van toepassing is bij nieuwe stedelijke ontwikkelingen (3.1.6 Bro).

Het begrip 'stedelijke ontwikkeling' wordt in Bro 1.1.1. als volgt gedefinieerd: stedelijke ontwikkeling: ruimtelijke ontwikkeling van een bedrijventerrein, of van kantoren, detailhandel, woningbouwlocaties of andere stedelijke voorzieningen.

Uit Afdelingsjurisprudentie blijkt dat de vraag wanneer sprake is van een nieuwe stedelijke ontwikkeling in grote mate casuïstisch wordt beantwoord. Zo heeft de Afdeling uitgemaakt dat de bouw van 11 woningen niet als stedelijke ontwikkeling wordt gezien. De raad is van oordeel dat gelet het aantal woningen dat het plan mogelijk maakt, het plan niet voorziet in een woningbouwlocatie of andere stedelijke ontwikkeling als bedoeld in artikel 1.1.1 eerste lid, aanhef en onder i van het Bro. Artikel 3.1.6, tweede lid, van het Bro is dan ook niet van toepassing (ABRvS 16 september 2015; ECLI:NL:RVS:2015:2921).

De locatie is gelegen binnen de bebouwde kom van de kern Holten. Het betreft een herstructureringslocatie, waar momenteel reeds bebouwing gelegen is. De locatie kan dan ook worden aangemerkt als binnenstedelijk.

In voorliggend geval is de ladder voor duurzame verstedelijking niet van toepassing aangezien sprake is van de bouw van elf woningen binnen bestaand stedelijk gebied. Geconcludeerd wordt dat er geen sprake is van een nieuwe stedelijke ontwikkeling. Gezien het voornoemde wordt geconcludeerd dat het plan in overeenstemming is met de Ladder voor duurzame verstedelijking. Daarbij wordt opgemerkt dat in paragraaf 4.4.3 uitgebreid wordt ingegaan op de kwalitatieve en kwantitatieve behoefte naar de in dit bestemmingsplan besloten ontwikkeling.

# 4.1.3 Conclusie toets aan het rijksbeleid

Geconcludeerd kan worden dat het relevante ruimtelijke ordeningsbeleid op rijksniveau de in dit bestemmingsplan besloten ontwikkeling niet in de weg staat.

#### 4.2 Provinciaal beleid

#### 4.2.1 Algemeen

Het provinciaal beleid is verwoord in tal van plannen. Het belangrijkste plan betreft de Omgevingsvisie Overijssel en de daarbij behorende Omgevingsverordening Overijssel.

#### Omgevingsvisie Overijssel (2017) 4.2.2

De Omgevingsvisie is een integrale visie waarin de beleidsambities en doelstellingen staan die van provinciaal belang zijn voor de ontwikkeling van de fysieke leefomgeving van Overijssel. Het uitgangspunt is gericht op het jaar 2030. De visie biedt kaders in de vorm van ontwikkelingsperspectieven voor de groene omgeving en stedelijke omgeving. Daarbinnen krijgen gemeenten, waterschappelijke organisaties en andere initiatiefnemers mogelijkheden om ruimtelijke ontwikkelingen te realiseren.

De opgaven en kansen waar de provincie Overijssel voor staat, zijn verwerkt in centrale beleidsambities voor negen beleidsthema's. Deze beleidsthema's worden benaderd vanuit de overkoepelende rode draden duurzaamheid, ruimtelijke kwaliteit en sociale kwaliteit.

- Duurzame ontwikkeling voorziet in de behoefte van de huidige generatie, zonder voor toekomstige . generaties de mogelijkheden in gevaar te brengen om ook in hun behoeften te voorzien.
- Ruimtelijke kwaliteit is datgene wat de ruimte geschikt maakt en houdt voor wat voor mens, plant en . dier belangrijk is. Ruimtelijke kwaliteit gaan vooral over 'goed': mooi, functioneel en toekomstbestendig.
- Sociale kwaliteit gaat over het welzijn of 'goed voelen' van de mens. In de omgevingsvisie gaat het e over het welzijn van de mens in relatie tot de fysieke leefomgeving.

#### Omgevingsverordening Overijssel (2017) 4.2.3

De provincie beschikt over een palet aan instrumenten waarmee zij haar ambities realiseert. Het gaat er daarbij om steeds de meest optimale mix van instrumenten toe te passen, zodat effectief eesultaat wordt geboekt voor alle ambities en doelstellingen van de Omgevingsvisie. Eén van de instrumenten om het beleid uit de Omgevingsvisie te laten doorwerken is de Omgevingsverordening Overijssel. De Omgevingsverordening is het provinciaal juridisch instrument dat wordt ingezet voor die onderwerpen waarvoor de provincie eraan hecht dat de doorwerking van het beleid van de Omgevingsvisie juridisch geborgd is. Er wordt nadrukkelijk gestuurd op ruimtelijke kwaliteit en duurzaamheid. Uitgangspunt is dat verstedelijking en economische activiteiten gebundeld worden ten behoeve van een optimale benutting van bestaand bebouwd gebied.

#### 4.2.4 Uitvoeringsmodel Omgevingsvisie Overijssel

Om te bepalen of een initiatief bijdraagt aan de ambities van de provincie Overijssel, wordt het Uitvoeringsmodel Omgevingsvisie Overijsel gebruikt. In dit uitvoeringsmodel staan de volgende stappen centraal:

- Of generieke beleidskeuzes 1.
- 2. Waar - ontwikkelingsperspectieven
- 3. Hoe gebiedskenmerken

Bij een initiatief voor bijvoorbeeld woningbouw, een nieuwe bedrijfslocatie, toeristisch-recreatieve voorzieningen, natuurontwikkeling, etcetera kan de hand van deze drie stappen worden bepaald of een initiatief binnen de geschetste visie voor Overijssel mogelijk is, waar het past en hoe het uitgevoerd kan worden. De eerste stap, het bepalen van de of-vraag, lijkt in strijd met de wens zoveel mogelijk ruimte te willen geven aan nieuwe initiatieven. Met het faciliteren moet echter wel gekeken worden naar de (wettelijke) verantwoordelijkheden zoals veiligheid of gezondheid. Het uitvoeringsmodel maakt helder wat kan en wat niet kan. Om een goed evenwicht te vinden van ruimte aan initiatieven en het waarborgen van publieke belangen, varieert de provinciale sturing: soms normstellend, maar meestal richtinggevend of inspirerend. In afbeelding 4.1 is het Uitvoeringsmodel weergegeven.

Afbeelding 4.1 Uitvoeringsmodel Omgevingsvisie Overijssel (Bron: Provincie Overijssel)

# Of - Generieke beleidskeuzes (normstellend)

Maatschappelijke opgaven zijn leidend in het handelen. Allereerst is het dan ook de vraag of er een maatschappelijke opgave is. Of een initiatief mogelijk is, wordt ondere bepaald door generieke beleidskeuzes van EU, Rijk of provincie. Denk hierbij aan beleidskeuzes om basiskwaliteiten als schoon drinkwater en droge voeten te garanderen. Maar ook aan beleidskeuzes om overaanbod van bijvoorbeeld woningbouw- en kantorenlocaties - en daarmee grote financiële en maatschappelijke kosten - te voorkomen. In de omgevingsvisie zijn de provinciale beleidskeuzes hieromtrent vastgelegd.

De generieke beleidskeuzes zijn vaak normstellend. Dit betekent dat ze opgevolgd moeten worden: het zijn randvoorwaarden waarmee iedereen rekening moet houden vanwegende publieke belangen. De normstellende beleidskeuzes zijn vastgelegd in de omgevingsverordening.

# Waar - Ontwikkelingsperspectieven (richtinggevend)

Na het beantwoorden van de of-vraag, is de vraag waar het initiatief past of ontwikkeld kan worden. De Omgevingsvisie onderscheid zes ontwikkelingsperspectieven. Deze ontwikkelingsperspectieven schetsen een ruimtelijk perspectief voor een combinatie van functies en geven aan welke beleids- en kwaliteitsambities leidend zijn. De ontwikkelingsperspectieven geven zo richting aan waar wat ontwikkeld zou kunnen worden.

De ontwikkelingsperspectieven zijn richtinggevend. Dit betekent dat er ruimte is voor lokale afweging: een gemeente kan vanwege maatschappelijke en/of sociaal-economische redenen in haar Omgevingsvisie en bestemmings- of omgevingsplan een andere invulling kiezen. Die dient dan wel te passen binnen de – voor dat ontwikkelingsperspectief – geldende kwaliteitsambities. Daarbij dienen de nieuwe ontwikkelingen verbonden te worden met de bestaande kenmerken van het gebied, conform de Catalogus Gebiedskenmerken (de derde stap in het uitvoeringsmodel). Naast ruimte voor een lokale afweging ten aanzien van functies en ruimtegebruik, is er ruimte voor een lokale invulling van de begrenzing: de grenzen van de ontwikkelingsperspectieven zijn signaleringsgrenzen.

# Hoe - Gebiedskenmerken (normstellend, richtinggevend of inspirerend)

Ten slotte is de vraag hoe het initiatief ingepast kan worden in het landschap. De gebiedskenmerken spelen een belangrijke rol bij deze vraag. Onder gebiedskenmerken worden de ruimtelijke kenmerken van een gebied of gebiedstype die bepalend zijn voor de karakteristiek en kwaliteit van dat gebiedstype verstaan. Voor alle gebiedstypen in Overijssel beschrijft de Catalogus Gebiedskenmerken welke kwaliteiten en kenmerken van provinciaal belang zijn en behouden, versterkt of ontwikkeld moeten worden.

De gebiedskenmerken zijn soms normstellend, maar meestal richtinggevend of inspirerend. Voor de normerende uitspraken geldt dat deze opgevolgd dienen te worden; ze zijn in de omgevingsverordening geregeld. De richtinggevende uitspraken zijn randvoorwaarden waarmee in principe rekening gehouden moet worden. Hier kan gemotiveerd van worden afgeweken, mits aannemelijk is gemaakt dat met het alternatief de kwaliteitsambities even goed of zelfs beter gerealiseerd kunnen worden. De inspirerende uitspraken bieden een wenkend perspectief: het zijn voorbeelden van de wijze waarop ruimtelijke kwaliteitsambities ingevuld kunnen worden. De inspirerende uitspraken bieden een wenkend perspectief: het zijn voorbeelden van de wijze waarop ruimtelijke kwalities ingevuld kunnen worden. Initiatiefnemers kunnen zich hierdoor laten inspireren, maar dit hoeft niet.

#### Toetsing van het initiatief aan het Uitvoeringsmodel van de Omgevingsvisie Overijssel 4.2.5

Indien het concrete initiatief wordt getoetst aan het Uitvoeringsmodel van de Omgevingsvisie Overijssel ontstaat globaal het volgende beeld.

# 4.2.5.1 Generieke beleidskeuzes

Bij de afwegingen in de eerste fase 'generieke beleidskeuzes' zijn met name artikel 2.1.3 en 2.2.2 van de Omgevingsverordening Overijssel van belang. Op deze artikelen zal hierna nader worden ingegaan.

#### Zuinig en zorgvuldig ruimtegebruik Artikel 2.1.3

Bestemmingsplannen voorzien uitsluitend in stedelijke ontwikkelingen die een extra ruimtebeslag door bouwen en verharden leggen op de groene omgeving wanneer aannemelijk is gemaakt:

- . dat er voor deze opgave in redelijkheid geen ruimte beschikbaar is binnen het besouwd gebied en de ruimte binnen het bestaand bebouwd gebied ook niet geschikt te maken is door herstructurering en/of transformatie;
- dat mogelijkheden voor meervoudig ruimtegebruik binnen het bestaand bebouwd gebied optimaal . zijn benut.

In de Omgevingsverordening Overijssel is het begrip 'groene omgeving' nader gedefinieerd als: de gronden die niet vallen onder bestaand bebouwd gebied.

ln de Omgevingsverordening Overijsel is het begrip 'bestaand bebouwd gebied' nader gedefinieerd als: de gronden die benut kunnen worden voor stedelijke functies op grond van geldende bestemmingsplannen en op grond van voorontwerp-bestemmingsplannen voor zover de provinciale diensten daarover schriftelijk een positief advies hebben uitgebracht in het kader van het vooroverleg als bedoeld in artikel 3.1.1 Bro/artikel 10 BRO.

Gelet op het feit dat de locatie zich binnen een bestemmingsplan voor de bebouwde kom valt, is artikel 2.1.3 van toepassing.

# Toetsing van het initiatief aan artikel 2.1.3 van de Omgevingsverordening Overijssel

De ontwikkeling is gelegen binnen de kern Holten en betreft een binnenstedelijke (her)ontwikkeling die voldoet aan de uitgangspunten van de ladder voor duurzame verstedelijking. Met de herontwikkeling van het gebied wordt bijgedragen aan de gewenste kwaliteitsimpuls en krijgt het gebied dat voor een lange tijd geen functie heeft gehad weer een nuttige functie welke aansluit op de behoefte. In paragraaf 4.3.3 wordt nader ingegaan op de behoefte naar grondgebonden levensloopbestendige woningen. Geconcludeerd wordt dat het voorliggende bestemmingsplan in overeenstemming is met artikel 2.1.3 uit de Omgevingsverordening Overijssel 2017.

#### Realisatie nieuwe woningen (leden 1 en 4) Artikel 2.2.2

- 1. Bestemmingsplannen en omgevingsvergunningen als bedoeld in artikel 2.1 lid 1 onder c van de Wabo, voorzien uitsluitend in de mogelijkheid tot het realiseren van nieuwe woningen als de behoefte daaraan is aangetoond door middel van actueel onderzoek woningbouw.
- De behoefte aan nieuwe woningen zoals bedoeld in lid 1 wordt in ieder geval geacht te zijn 4. aangetoond als realisatie daarvan past binnen de geldende woonafspraken zoals die zijn gemaakt tussen gemeente en provincie op basis van regionale afstemming.

# Toetsing van het initiatief aan artikel 2.2.2 van de Omgevingsverordening Overijssel

De gemeente Rijssen Holten heeft haar woonbeleid opgenomen in de 'Nota Woningbouw 2017 t/m 2021'. Hierin wordt per kern zowel de kwantitatieve woningbehoefte uiteengezet. In paragraaf 4.3.4 wordt het voorliggend plan o.a. getoetst aan deze woonvisie. Hier wordt geconcludeerd dat het plan in overeenstemming is met artikel 2.2.2. van de Omgevingsverordening Overijssel.

# 4.2.5.2 Ontwikkelingsperspectieven

In dit geval zijn vooral de ontwikkelingsperspectieven voor de stedelijke omgeving van belang. In de stedelijke omgeving is de uitdaging om de economische centra bereikbaar te houden en door herstructurering de kwaliteit van de woonomgevingen en bedrijfslocaties te vergroten. In afbeelding 4.2 is een uitsnede van de perspectievenkaart behorende bij de Omgevingsvisie opgenomen.

Afbeelding 4.2 Uitsnede ontwikkelingsperspectievenkaart Omgevingsvisie Overijssel (Bron: Provincie Overijssel)

### 'Steden en dorpen als veelzijdige leefmilieus - Woon- en werklocaties buiten de stedelijke netwerken'

De steden en dorpen buiten de stedelijke netwerken mogen altijd bouwen voor de lokale behoefte aan wonen, werken en voorzieningen, inclusief lokaal gewortelde bedrijvigheid, mits onderbouwd en regionaal afgestemd. Herstructurering en transformatie van de woon-, werk-, voorzieningen- en mixmilieus moeten deze vitaal en aantrekkelijk houden en de diversiteit aan milieus versterken. Herstructurering en transformatie bieden kansen om te anticiperen op klimaatverandering (bijvoorbeeld door ruimte voor groen, natuur en water te reserveren). Van belang is de stedelijke ontwikkeling altijd af te stemmen op de kenmerken van het watersysteem, bijvoorbeeld in laaggelegen gebieden bij bouw- en evacuatieplannen rekening houden met risico's op overstroming of wateroverlast. Herstructurering en transformatie kunnen ook bijdragen aan de energietransitie (door het nemen van energie-efficiënte maatregelen en/of het opwekken van duurzame energie door bijvoorbeeld het aanwezige dakoppervlak te benutten).

# Toetsing van het initiatief aan het 'Ontwikkelingsperspectief'

In dit geval wordt met de herontwikkeling een stedenbouwkundig verantwoord en functioneel passende woningbouwontwikkeling gerealiseerd, in een gebied met overwegend een woonfunctie. De ontwikkeling vormt geen belemmering voor overige functies in de omgeving. De nieuwe bebouwing voegt zich goed in het straatbeeld en voorziet in een passende vervolgfunctie voor deze locatie. De nieuwe situatie betekent een verbetering van de ruimtelijke kwaliteit met het verdwijnen van een leegstaand bedrijfspand en een passende herinvulling van het voormalige bedrijfsperceel. Daarmee wordt gesteld dat het initiatief in overeenstemming is met het ter plaatse geldende ontwikkelingsperspectief.

# 4.2.5.3 Gebiedskenmerken

Op basis van gebiedskenmerken in vier lagen (natuurlijke laag, laag van het agrarisch-cultuurlandschap, stedelijke laag en laag van de beleving) gelden specifieke kwaliteitsvoorwaarden en -opgaven voor ruimtelijke ontwikkelingen. De 'Natuurlijke laag' en de 'Laag van het agrarisch cultuurlandschap' kunnen in dit geval buiten beschouwing blijven aangezien de oorspronkelijke waarden van deze lagen niet meer voorkomen in het plangebied. Daarnaast wordt de 'Laag van de beleving' buiten beschouwing gelaten omdat er geen kenmerken of elementen vanuit deze laag op het plangebied van toepassing zijn.

# De 'Stedelijke laag'

In de stedelijke laag ontstaat de koppeling van de sociale en fysieke dynamiek van de stedelijke functies aan het verbindende netwerk van wegen, paden, spoorwegen en kanalen. Elke stad of dorp bezit zijn eigen karakteristieke ruimtelijke, sociale en functionele opbouw en kwaliteiten. Het plangebied is gelegen in het gebiedstype 'Bebouwingsschil 1900-1955', dit is in afbeelding 4.3 weergegeven.

Afbeelding 4.3 Uitsnede van de 'Stedelijke laag' (Bron: Provincie Overijssel)

### 'Bebouwingsschil 1900-1950'

De bebouwingsschil 1900-1955 bestaat uit gemengde stadwijken direct aansluitend op de historische centra en binnensteden. Op sommige plaatsen liggen (voormalige) grootschalige fabriekscomplexen direct aansluitend aan woonwijken. Deze stadswijken kennen een gesloten, compacte vorm (bouwblokken) en zijn veelal opdeelbaar in wijken met eigen karakter. De wijken worden van elkaar gescheiden door doorgaande lanen, singels en stadsstraten. Kenmerkend in de bebouwing is de verwantschap in architectuurstijlen en aandacht voor architectonische details en verbijzondering van gebouwen op specifieke plekken als straathoeken.

Als herstructurering, inbreiding en toevoeging van bebouwing plaats vinden in de individueel ontwikkelde stadswijken van de bebouwingsschil 1900 - 1955, dan dragen deze bij aan behoud, versterking en vernieuwing van de individuele bebouwing met een eigen karakter en uitstraling. Ontwikkelingen voegen zich in maat, schaal en ritme naar de omliggende bebouwing. Als herstructurering etc. plaats vindt in de tuindorpen en fabriekswijken, dan voegt de vernieuwde/nieuwe bebouwing zich in de structuur van de bebouwde massa en groenstructuur, gericht op behoud van eenheid en eenduidigheid, met oog voor details. Verder wordt gestuurd op hergebruik/reanimatie van cultureel erfgoed.

# Toetsing van het initiatief aan de 'Stedelijke laag'

Het realiseren van de voorgenomen ontwikkeling is zowel vanuit functioneel als stedenbouwkundig oogpunt passend in de omgeving. De bebouwing aansluitend op het plangebied voorziet in grondgebonden levensloopbestendige woningen op korte afstand van het centrum van Holten. Voorliggende ontwikkeling sluit aan bij deze bestaande bebouwingsstructuur. Op deze wijze gaat de nieuwe bebouwing goed op in het huidige straatbeeld. Geconcludeerd wordt dat de ontwikkeling aansluit op de kenmerken en uitgangspunten van de 'Stedelijke laag'.

#### 4.2.6 Conclusie toetsing aan het provinciaal beleid

Geconcludeerd wordt dat het initiatief in overeenstemming is met de uitgangspunten uit het provinciaal beleid zoals genoemd in de Omgevingsvisie Overijssel en is verankerd in de Omgevingsverordening Overijssel.

#### 4.3 Gemeentelijk beleid

#### 4.3.1 Structuurvisie 'Rijssen-Holten 2009-2020'

# 4.3.1.1 Algemeen

De structuurvisie voor de gemeente Rijssen-Holten kent een looptijd van ongeveer 10 jaar, tot 2020. De structuurvisie is een visie met een korte termijnplanning, met een actualisatie van het bestaande beleid en met afgestemd nieuw beleid. Daarnaast biedt de structuurvisie tevens een doorkijk naar de langere termijn, om transformaties voor de langere termijn nu al in te kunnen zetten.

Deze structuurvisie is tot stand gekomen op basis van een verkenning van de gemeente en haar beleid. Op basis van de verkenning is een nota van uitgangspunten opgesteld. Op basis van de nota van uitgangspunten zijn verschillende scenario's geformuleerd en vervolgens een visie met de majeure projecten. Samen hebben de verschillende stappen tot de structuurvisie Rijssen-Holten geleid. Het doel van deze structuurvisie is het behouden en versterken van de eigen economische kracht van de gemeente Rijssen-Holten, het bundelen van verstedelijking, het veiligstellen van de groene ruimte en het bereiken van een goede ruimtelijke kwaliteit en duurzaamheid.

# 4.3.1.2 Ambitie

De ambitie van de gemeente Rijssen-Holten is om haar bovenlokale functie te behouden en vervolgens een kwaliteitsslag te maken. De gemeente wil haar bovenlokale functie voor zichzelf en de omgeving behouden en uitbreiden, omdat dat belangrijk is voor de leefbaarheid en het voorzieningenniveau in de gemeente. De inwoners dienen ook trots te zijn op hun gemeente, daarvoor wil de gemeente haar identiteit en samenhang uitbouwen en versterken. Het benutten van gelaagdheid, de economische transformatie, de nadruk op ruimtelijke kwaliteit en duurzaamheid staan centraal.

# 4.3.1.3 Thema's

De gemeente Rijssen-Holten heeft haar visie onder andere uiteengezet in een aantal thema's, dit betreffen de thema's:

- . Wonen;
- Werken; .
- Verkeer; .
- Landelijk gebied, groen en water; .
- Centra; .
- Recreatie. .

In voorliggend geval is met name het thema 'wonen' van belang.

# Wonen

Woningen worden gebouwd op basis van de vraag uit de markt. Het toepassen van verschillende wooncepten staat daardoor vrij. Dit dient de verduurzaming van woningen te bevorderen. Nieuwbouwwoningen worden energiepositief gebouwd. Het is belangrijk de aantallen en soorten woningen aan te laten sluiten op de ontwikkelingen in het kader van groei (Rijssen) en krimp (Holten, in bescheiden mate). Om jongeren vast te houden binnen de gemeente, is het belangrijk ze geschikte woonruimte te bieden. Ook voor ouderen is het belangrijk om geschikte woonvormen te bieden. In voorliggend geval gaat het om een inbreidingslocatie.

# Inbreidingslocaties

Het belang van inbreidingen ten opzichte van uitbreidingen is dermate dat het onderdeel uitmaakt van de prestatieafspraken met de provincie. Ten aanzien van de verhouding tussen inbreiding is geen sprake van een standaardwaarde. Voor de periode 2010-2014 is de verhouding inbreiding

vastgesteld op 75/25. De verhouding tussen inbreiding verschilt zeer sterk tussen de kernen Rijssen en Holten. Dit zal voor de periode na 2015 een ander beeld geven dan de huidige verhouding. Om een goed beeld te vormen over de inbreidingsmogelijkheden is een onderzoek uitgevoerd naar de inbreidingsmogelijkheden in Rijssen en Holten. Op basis van het onderzoek inbreidingen kan worden geconcludeerd dat de bestaande wijken in Rijssen en Holten niet verder worden verdicht. Verder kan worden geconcludeerd dat er in Holten een overschot aan inbreidingslocaties aanwezig is. Hoewel het voor sommige locaties best wenselijk is deze in te vullen met woningbouw, is er in het bouwprogramma geen ruimte opgenomen (vastgesteld in "Balanceren tussen groei in Rijssen en krimp in Holten"). De plaatselijke behoefte voor Holten is beperkt en het is niet de verwachting dat de Rijssense behoefte in Holten kan worden ingevuld. Er is voor gekozen om prioriteit te geven aan het zo snel mogelijk realiseren van de Kol. Voor bepaalde locaties (de zogenaamde knelpunten) is echter een speciale regeling opgenomen, waardoor woningbouw, onder voorwaarden, mogelijk is. Voor een nadere toelichting hierop wordt verwezen naar paragraaf 4.3.3.

# 4.3.1.4 Projectprogramma's

De structuurvisie onderscheidt in totaal 12 projectprogramma's. Deze projectprogramma's staan ook weergegeven op de structuurvisieplankaart waarvan hieronder een uitsnede is opgenomen. De ontwikkeling in het plangebied valt zelf niet onder een projectprogramma, maar ligt direct aangrenzend aan het projectprogramma "Recreatief centrum Holten". Het doel van dit project is het centrum van Holten, de aansluitende stationsomgeving, bedrijventerrein De Kol en de Holter Enk dusdanig te herontwikkelen dat het dorp Holten toeristisch weer op de kaart komt te staan. Hiervoor is het programma Heerlijk Holten ontwikkeld.

Uitsnede structuurvisiekaart (Bron: Gemeente Rijssen-Holten) Afbeelding 4.4

# 4.3.1.5 Toetsing van het initiatief aan de Structuurvisie 'Rijssen-Holten 2009-2020'

De structuurvisie geeft op het gebied van wonen aan dat wordt gebouwd op basis van de vraag uit de markt. Het toepassen van woonconcepten staat daardoor vrij. Voorliggend plan voorziet in de bouw van levensloopbestendige woningen voor ouderen, op een geschikte locatie nabij het centrum. Het plangebied behoort tot het gebied 'Bestaand wonen' en maakt geen onderdeel uit van een grootschalig project zoals genoemd in de structuurvisie. Met betrekking tot het thema 'wonen' wordt aangegeven dat de woningbouwontwikkeling vertaald is in de Woonvisie. Hier wordt in 4.3.3 op ingegaan. Gezien de binnenstedelijke ligging van het plangebied en het feit dat door het voornemen optimaal gebruik wordt gemaakt van de beschikbare ruimte, past het uitstekend binnen de uitgangspunten van de structuurvisie. Geconcludeerd wordt dat het voornemen in overeenstemming is met de gemeentelijke structuurvisie.

#### 4.3.2 Heerlijk Holten! Een ontwikkelingsperspectief voor Holten

# 4.3.2.1 Algemeen

Holten wil zich de komende vijftien jaar ontwikkelen tot een belangrijke recreatieve waarde in Overijssel. Van deze ontwikkeling zal zowel de inwoner, als de toerist en de regio profiteren. Dit wil Holten bereiken door de ruimtelijke kwaliteit te verhogen en door middel van speerpunten op het gebied van 'sport & bewegen', 'kunst & cultuur' en 'Ecofun' de recreatieve functie van Holten te versterken. Ook dient het aantal toeristen te groeien door het toevoegen van horeca, detailhandel, zorg en toeristische functies en dient Holten haar plek binnen het provinciaal toeristisch beleid te versterken. Om tot deze doelen te komen wil Holten de volgende projecten uitvoeren:

- het voltooien van het Kulturhus (is inmiddels voltooid); .
- het aanpakken van de buitenruimte (Smidsbelt); .
- verkeersmaatregelen om van het centrum een gezellig verblijfsgebied te maken; .
- . nieuwe ontwikkelingen langs het dorpsplein mogelijk maken;
- . de Holterenk als 'podium' benoemen voor de culturele beleving in Holten;
- . de ontwikkeling van de Stationsomgeving / groentransferium;
- . start woningbouw De Kol.

Binnen het ontwikkelprogramma Heerlijk Holten 2009 valt het project een "Nieuw Hart voor Holten". De werkzaamheden binnen het project "Nieuw Hart voor Holten" hebben tot doel het verblijfsklimaat en de ruimtelijke kwaliteit van het centrum van Holten sterk te verbeteren en de horecaondernemers en winkeliers ontwikkelingsmogelijkheden te geven. Hierbij is concentratie in het centrum belangrijk en ontstaat een voor bewoners en toeristen aantrekkelijker centrum.

### 4.3.2.2 Toetsing van het initiatief aan "Heerlijk Holten! een ontwikkelingsperspectief voor Holten

Met de gewenste ontwikkeling zoals beoogd in dit bestemmingsplan wordt een belangrijke aanrijroute naar het centrum van een kwaliteitsimpuls voorzien. Dit draagt bij aan het verblijfs)kwaliteit van de omgeving rondom het centrum.

#### Gemeentelijk woonbeleid "Nota Woningbouw 2017 t/m 2021 Rijssen-Holten" 4.3.3

# 4.3.3.1 Algemeen

De gemeenteraad van Rijssen-Holten heeft op 20 april 2017 de woonvisie vastgesteld. Deze woonvisie geeft het gemeentelijk beleid met betrekking tot wonen weer voor de periode tot 2021 met een doorkijk tot 2026. Hierna wordt ingegaan op de kwantitatieve en kwalitatieve woningbouwprogrammering.

# 4.3.3.2 Kwalitatief woningbouwprogramma

Het uitgangspunt is het bouwen volgens de woonafspraken, die in 2017 met de provincie zijn gemaakt. Tweejaarlijks zal de provincie, samen met de gemeenten, op grond van nieuwe Primos prognoses de kwantitatieve afspraken opnieuw bekijken. Uitgangspunt is bouwen voor de lokale behoefte. Op grond van de recente woonafspraken met de provincie Overijssel, gecorrigeerd met de te verwachten sloop (50 woningen), kunnen in de periode 2017 t/m 2026 circa 870 woningen in Rijssen-Holten worden gebouwd.

In Holten is het accent van de woningbouw gelegd op de bouw van woningen in De Liesen (fase 1), De Kol en op diverse kleine locaties waar al was gestart of reeds overeenkomsten waren gesloten. Om de bovengenoemde plannen te kunnen realiseren moeten er in de periode 2017-2026 nog minimaal 215 woningen worden gebouwd. In de nota woningbouw 2014-2020 is naast de voorgenoemde plannen, op basis van de knelpuntenpot, ruimte voor een beperkt aantal van 60 extra woningen, waarbij de volgende voorwaarden gelden:

"De extra woningen moeten kwalitatief niet concurreren met de woningbouw op De Kol. Voor het oplossen van knelpunten is een 'beperkt' aantal van circa 60 woningen opgenomen. Een knelpunt is een locatie waar een milieuknelpunt of milieuhinderlijk bedrijf aanwezig is of langdurige leegstand dreigt (>3 jaar) of een functie aanwezig is die planologisch niet meer op de locatie past. Daarnaast moet de locatie door de woningbouw een betere ruimtelijke uitstraling krijgen. Wanneer dergelijke situaties zich voordoen zal hierover aparte besluitvorming plaatsvinden".

# 4.3.3.3 Toetsing aan de 'Nota Woningbouw 2017 t/m 2021 Rijssen-Holten'

Voor een deel van het plangebied is er reeds een plan voor de bouw van 5 woningen ontwikkeld. Het betreft het ontwerpbestemmingsplan "Wonen Holten – Woningbouw Waardenborchstraat". Het bestemmingsplan is nooit vastgesteld en zal middels dit voorliggend bestemmingsplan komen te vervallen. Deze 5 woningen zijn echter al wel meegenomen in het woningbouwprogramma behorend bij de Nota Woningbouw 2014. Deze 5 woningen mogen daardoor achterwege worden gelaten bij de toetsing aan het woningbouwprogramma.

Het beleid in de Nota Woningbouw 2017-2021 staat niet toe dat in Holten nieuwe woningbouwplannen in ontwikkeling worden genomen. Voor het oplossen van knelpunten is er een 'beperkt' aantal van circa 60 woningen opgenomen (knelpuntenpot).

Voorliggende locatie kan worden aangemerkt als een knelpunt. Het is op deze locatie namelijk mogelijk een milieuhinderlijk bedrijf te vestigen. Daarnaast is er op de locatie sprake van leegstand. Voor voorliggend verzoek kan dan ook voor de 6 woningen (minus de 5 die reeds opgenomen zijn in het woningbouwprogramma) gebruik worden gemaakt van de knelpuntenpotregeling. Het initiatief is hiermee in overeenstemming met de 'Nota Woningbouw 2017-2021'.

#### Nota inbreidingsbeleid 2014 4.3.4

# 4.3.4.1 Algemeen

In de 'Nota inbreidingsbeleid 2014' wordt de heroverweging van het beleid op inbreidingslocaties aan de orde gesteld. Het doel van de beleidsnotitie is om verzoeken om te mogen inbreiden transparant te kunnen beoordelen en hieraan voorwaarden te verbinden voor de realisatie van één of meerdere woningen binnen het stedelijk gebied. Doel van het beleid is eveneens om de leefbaarheid te ondersteunen en de ruimtelijke kwaliteit van het stedelijk gebied te behouden.

# 4.3.4.2 Beleidsmatige uitgangspunten

Inbreiding is, naast een aantal algemene uitgangspunten, mogelijk op onderstaande locaties:

- Wanneer de locatie valt binnen de bestemming wonen c.q. valt binnen een bestemming waar wonen . is toegestaan binnen de grenzen van de bestemmingsplannen Wonen Holten, Wonen Rijssen, Kern Rijssen en Kern Holten met uitzondering van de gebieden Holterberg en Look of;
- Sanering van een milieuhinderlijk bedrijf binnen de grenzen van de bestemmingsplannen Wonen . Holten, Wonen Rijssen, Kern Rijssen en Kern Holten met uitzondering van de gebieden Holterberg en Look of;
- Oplossen van een milieuknelpunt (b.v. een bodemverontreiniging of een geluidsprobleem) binnen de . grenzen van de bestemmingsplannen Wonen Holten, Wonen Rijssen en Kern Holten met uitzondering van de gebieden Holterberg en Look of;
- Als voor een gebouw (geen woning) geen passende andere bestemming gevonden kan worden en . woningbouw hierbij kan bijdragen aan de verbetering van de ruimtelijke kwaliteit van de omgeving (leegstand leidt tot verpaupering) binnen de grenzen van de bestemmingsplannen Wonen Holten, Wonen Rijssen, Kern Rijssen en Kern Holten met uitzondering van de gebieden Holterberg en Look of;
- Een bestemming van een perceel die niet meer past in de woonomgeving, binnen de grenzen van de . bestemmingsplannen Wonen Holten, Wonen Rijssen en Kern Holten met uitzondering van de gebieden Holterberg en Look of;

- Verbeteren van de stedenbouwkundige structuur van een woonomgeving of wanneer hiermee een . stedenbouwkundig of maatschappelijk knelpunt kan worden opgelost.
# 4.3.4.3 Stedenbouwkundige voorwaarden

Het stedenbouwkundig ontwerp en/of onderbouwing moet voldoen aan de voorwaarden als hieronder weergegeven en getoetst aan voorliggende ontwikkeling.

- Bebouwing moet als logisch worden beschouwd. a.
- b. Moet iets toevoegen aan de ruimtelijke situatie.
- Aantoonbare verbetering van de bestaande situatie. C.
- d. Logische aansluiting op de bestaande stedenbouwkundige structuur.
- Samenhang met de omgeving. e.
- Woonmilieus mogen niet onevenredig worden aangetast. f.

# 4.3.4.4 Toetsing van het initiatief aan de 'Nota inbreidingsbeleid 2014'

Ten eerste kan gesteld worden dat de ontwikkeling vanuit planologisch oogpunt leidt tot een verbetering van de ruimtelijk-functionele situatie. Het huidige restaurant staat al een aantal jaar leeg, met een minder gewenst straatbeeld op deze locatie tot gevolg. Nieuwe invulling van het bedrijfspand is niet te verwachten. Voortzetting van een bedrijfsfunctie – mede kijkend naar de omgeving – kan als niet wenselijk worden aangemerkt gelet op de ligging in overwegend woongebied en de infrastructurele inrichting van de omgeving. Daarnaast kan worden geconstateerd dat met het voorgenomen ontwerp een stedenbouwkundige verbetering wordt gerealiseerd. Ook past de nieuwe functie beter in de omgeving (overwegend woongebied) dan een bedrijfsfunctie en wordt er een milieuhinderlijk bedrijf (restaurant) gesaneerd. Geconcludeerd wordt dat het plan passend is binnen de beleidskaders van de 'Nota inbreidingsbeleid 2014'.

#### 4.3.5 Welstandsnota Rijssen-Holten

# 4.3.5.1 Algemeen

Oude en nieuwe gebouwen, in al hun verscheidenheid, vormen met elkaar het aanzien en daarmee de welstand van de gemeente Rijssen-Holten. De gemeente wil zorgvuldig omgaan met de bebouwing en de openbare ruimte. Zij wil ook haar burgers inspireren en stimuleren zorgvuldig om te gaan met (verbouwingen aan) hun gebouwde eigendommen. De welstandsnota biedt een aanvrager meer duidelijkheid vooraf over de welstandstoetsing. Tegelijkertijd vormen het beleid en de welstandscriteria in de welstandsnota het beoordelingskader van de welstandscommissie. De gemeenteraad heeft op 31 mei 2012 de geactualiseerde Welstandsnota Rijssen-Holten vastgesteld. Het plangebied ligt in het welstandsgebied "Holten kern en Holten wonen".

# 4.3.5.2 Holten Kern en Holten Wonen

Het welstandsgebied is onderverdeeld in diverse deelgebieden. Het plangebied is gelegen in deelgebied B: "Historische invalswegen en vooroorlogse bebouwing Holten". Dit deelgebied is vervolgens weer onderverdeeld in diverse gebieden, het plangebied is aangeduid met de nummer 8 (Oranjestraat), in de volgende afbeelding wordt dit weergegeven.

#### Uitsnede welstandskaart (Bron: Gemeente Rijssen-Holten) Afbeelding 4.5

Deelgebied 8 omvat de bebouwing langs de Oranjestraat. Het grootste deel betreft vooroorlogse bebouwing. De woningen zijn veelal vrijstaand en liggen op ruime afstand van de straat. De nokrichting van de bebouwing

staat, op enkele uitzonderingen na, haaks op de weg. Grofweg zijn dit de van belangzijnde criteria:

- . De belangrijkste bebouwingskarakteristieken zoals beschreven in de gebiedsbeschrijving dienen te
- worden behouden. .
- Bij nieuwbouw dient te worden gestreefd naar kleinschaligheid en een gevarieerd straatbeeld. .
- Voor openbare of bijzondere functies is een grootschaliger of anderszins afwijkend bebouwingsbeeld .
- mogelijk, maar deze dient een hoge architectonische kwaliteit te bezitten. .
- De bebouwing dient zich te richten naar de openbare ruimte en te worden afgestemd op de .
- plaatselijke situatie of zoals beschreven in de gebiedsbeschrijving. .
- De panden dienen de rooilijn te volgen en te worden afgestemd op de directe omgeving. .
- De bebouwing dient te bestaan uit individueel te onderscheiden panden van ongeveer gelijke breedte .
- op een regelmatige afstand van elkaar. Ook aaneengesloten bebouwing dient in dit beeld te passen. . De bebouwing dient qua hoofdvorm, schaal en maat te worden afgestemd op de overheersende bebouwing in de directe omgeving zoals in de gebiedsbeschrijving beschreven.

# 4.3.5.3 Toetsing van het initiatief aan de 'Welstandsnota Rijssen-Holten'

Bij het ontwerpen van de woningen wordt rekening gehouden met de eisen die vanuit de welstand zijn gesteld. De stadsbouwmeester heeft het bouwplan positief beoordeeld.

#### 4.3.6 Conclusie toetsing aan het gemeentelijk beleid

Gezien het vorenstaande wordt geconcludeerd dat de in dit bestemmingsplan besloten ontwikkeling goed past binnen de gemeentelijke kaders.

#### HOOFDSTUK 5 MILIEU- EN OMGEVINGSASPECTEN

Op grond van artikel 3.1.6 van het Besluit ruimtelijke ordening moet in de toelichting op het bestemmingsplan een beschrijving worden opgenomen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven. Het betreft de thema's geluid, bodem, luchtkwaliteit, externe veiligheid, milieuzonering, ecologie en archeologie & cultuurhistorie en Besluit milieueffectrapportage.

#### 5.1 Geluid

#### 5.1.1 Wettelijk kader

De Wet geluidhinder (Wgh) bevat geluidnormen en richtlijnen over de toelaatbaarheid van geluidniveaus als gevolg van rail- en wegverkeerslawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een bestemmingsplan indien het plan een geluidgevoelig object mogelijk maakt binnen een geluidszone van een bestaande geluidsbron of indien het plan een nieuwe geluidsbron mogelijk maakt. Het akoestisch onderzoek moet uitwijzen of de wettelijke voorkeursgrenswaarde bij geluidgevoelige objecten wordt overschreden en zo ja, welke maatregelen nodig zijn om aan de voorkeursgrenswaarde te voldoen.

#### 5.1.2 Situatie plangebied

Voorliggende ontwikkeling voorziet in de realisatie van geluidgevoelige objecten. Hierna wordt achtereenvolgend ingegaan op de aspecten wegverkeers-, railverkelawaai als bedoeld in de Wgh.

# 5.1.2.1 Wegverkeerslawaai

Buijvoets bouw- en geluidsadvisering heeft in dit geval in een locatie (de bouw van een woning aan de Oranjestraat, tussen nummer 39 en 43) een akoestisch onderzoek wegverkeerslawaai uitgevoerd. Gezien de ligging van beide locaties, kunnen de conclusie van dit onderzoek ook worden gebruikt voor de in dit bestemmingsplan besloten ontwikkeling. De belangrijkste resultaten en conclusies worden hierna weergegeven. Voor het volledige rapport wordt verwezen naar bijlage 1 van deze toelichting.

In artikel 74 van de Wgh is aangegeven dat wegen aan weerszijden van de weg een wettelijke geluidszone hebben waarvan de grootte is opgenomen in onderstaande tabel.

Wettelijke geluidszones van wegen:

| Aantal rijstroken    | Stedelijk gebied | Buitenstedelijk gebied |
|----------------------|------------------|------------------------|
| 1 of 2 rijstroken    | 200 m            | 250 m                  |
| 3 of 4 rijstroken    | 350 m            | 400 m                  |
| 5 of meer rijstroken | 350 m            | 600 m                  |

De hiervoor genoemde zones gelden niet voor:

- wegen die zijn aangeduid als woonerf (art 74.2); .
- wegen waarvoor een maximumsnelheid van 30 km/uur geldt (art 74.2). .

Het plangebied is gelegen is "stedelijk" gebied binnen de wettelijk vastgestelde geluidszones, als bedoeld in art. 74 van de Wet geluidhinder van de Oranjestraat.

Daarnaast ligt het plangebied nabij twee 30 km/uur wegen (Noordenbergstraat en de Waardenborchstraat). Volgens jurisprudentie blijkt een 30 km/uur weg in de beoordeling te moeten worden meegenomen, indien vooraf aangenomen had kunnen worden dat deze weg een geluidbelasting veroorzaakt die hoger ligt dan de voorkeursgrenswaarde (48 dB). De toetsing moet worden uitgevoerd in verband met een belangenafweging in het kader van een goede ruimtelijke ordening, het geluidbeleid geeft dat ook aan.

Voor de Noordenbergstraat en de Waardenborchstraat is de geluidsbelasting maximaal 33 dB en ligt ruim onder de ambitiewaarden van 43 dB. Voor de Oranjestraat is de geluidsbelasting maximaal 56 dB en ligt boven de ambitiewaarden van 43 dB en de voorkeursgrenswaarde van 48 dB. De bovengrens van 58 dB uit het geluidbeleid wordt niet overschreden.

Op basis van de nota hogere grenswaarden van de gemeente Holten-Rijssen ligt het plangebied in het gebiedstype "woonwijk" met een ambitie en bovengrens voor de geluidsklasse van respectievelijk "rustig" en "zeer onrustig". Voor het toekennen van een hogere grenswaarde tot en met geluidklasse "zeer onrustig" zijn een aantal criteria benoemd.

Gesteld wordt dat voorliggende ontwikkeling voldoet aan de voor het plan relevante criteria. Omdat het plan voldoet aan de eisen en voorwaarden van het geluidbeleid is sprake van een aanvaardbaar woon- en leefklimaat en kan een hogere waarde worden aangevraagd.

# 5.1.2.2 Industrielawaai en railverkeerslawaai

In de nabijheid van het plangebied zijn geen gezoneerde industrieterreinen aanwezig. Derhalve is het aspect industrielawaai buiten beschouwing gelaten. In paragraaf 5.5 wordt nader ingegaan op (individuele) milieubelastende functies in de omgeving van het plangebied.

Railverkeerslawaai kan in dit geval tevens buiten beschouwing worden de dichtstbijzijnde spoorweg op zeer ruime afstand (circa 550 meter) is gelegen.

#### 5.1.3 Conclusie

De Wet geluidhinder vormt geen belemmering voor de uitvoerbaarheid van voorliggend bestemmingsplan.

#### 5.2 Bodem

#### 5.2.1 Algemeen

Bij de vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van die bodem en of deze aspecten optimaal op elkaar kunnen worden afgestemd. Om hierin inzicht te krijgen, dient doorgaans een bodemonderzoek te worden verricht conform de richtlijnen NEN 5740.

#### 5.2.2 Situatie plangebied

Kruse Groep heeft ter plaatse een verkennend bodemonderzoek verricht. De resultaten en dit onderzoek zijn hierna opgenomen. Voor een nadere toelichting hierop wordt verwezen naar de onderzoeksrapportage welke is opgenomen in bijlage 2 van deze toelichting.

### Verkennend bodemonderzoek

Op basis van de resultaten van de chemische analyses is het volgende geconcludeerd:

- De bovengrond is zeer licht verontreinigd met kobalt; .
- De ondergrond (OG I, zintuiglijk schoon) is niet verontreinigd; .
- De ondergrond (OG II, sporen kolengruis) is licht verontreinigd met lood en PAK; .

- De ondergrond (boring 31) is licht verontreinigd met minerale olie en PCB en sterk verontreinigd met . PAK.
# Nader onderzoek

Naar aanleiding van de sterke PAK-verontreiniging in boring 31 is een nader onderzoek uitgevoerd om de omvang, ernst en spoedeisendheid van de verontreiniging vast te stellen.

Op basis van de resultaten van de chemische analyses is het volgende geconcludeerd:

- De ondergrond is ter plaatse van boring 41, 42 en 44 sterk verontreinigd met PAK; .
- De ondergrond is ter plaatse van boring 45, 36, 48 en 49 licht verontreinigd met PAK; .

Uit de resultaten van het nader onderzoek (fase 1 en 2) blijkt dat de omvang van de sterke PAK-verontreiniging binnen de onderzoekslocatie in voldoende mate in kaart is gebracht. De omvang van de sterke PAKverontreiniging, binnen de onderzoekslocatie, wordt geschat op circa 50m3 (een oppervlakte van 160m² met een dikte van gemiddeld 0.3 meter). Er is sprake van een ernstig geval van bodemverontreiniging, aangezien het omvangscriterium van 25m³ sterk verontreinigde grond wordt overschreden.

Om het terreindeel geschikt te maken voor toekomstig gebruik dient de sterke PAK-verontreiniging te worden gesaneerd. Sanering van de sterke PAK-verontreiniging is niet spoedeisend, aangezien de sterke PAKverontreiniging zich voornamelijk in de ondergrond bevindt en het sterk verontreinigde terreindeel volledig verhard is met klinkers (geen blootstellingsrisico's).

Sanering van de sterke PAK-verontreiniging is noodzakelijk in verband met de voorgenomen bestemmingsplanwijziging en de voorgenomen herontwikkeling (nieuwbouw). Voorafgaande aan een sanering dient een saneringsplan te worden opgesteld, dat door het bevoegd gezag (provincie Overijssel) dient te zijn goedgekeurd.

#### 5.2.3 Conclusie

Uit milieukundig oogpunt is er geen bezwaar tegen de voorgenomen bestemmingsplanwijziging en de voorgenomen herontwikkeling na sanering van de sterke PAK-verontreiniging, aangezien de overige vastgestelde verontreinigingen geen risico's voor de volksgezondheid opleveren. De bodem wordt, na sanering, geschikt geacht voor toekomstig gebruik (wonen met tuin).

#### 5.3 Luchtkwaliteit

#### 5.3.1 Beoordelingskader

Om een goede luchtkwaliteit in Europa te garanderen heeft de Europese Unie een viertal kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer. Deze wetgeving staat ook bekend als de Wet luchtkwaliteit.

In de Wet luchtkwaliteit staan ondermeer de grenswaarden voor de verschillende luchtverontreinigende stoffen. Onderdeel van de Wet luchtkwaliteit zijn de volgende Besluiten en Regelingen:

- . Besluit en de Regeling niet in betekenende mate bijdragen (luchtkwaliteitseisen);
- Besluit gevoelige bestemmingen (luchtkwaliteitseisen); .

# 5.3.1.1 Besluit en de Regeling niet in betekenende mate bijdragen

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtkwaliteit van het desbetreffende project niet in betekenende mate is. Het begrip "niet in betekenende mate" is gedefinieerd als 3% van de grenswaarden uit de Wet milieubeheer. Het gaat hierbij uitsluitend om

stikstofdioxide (NOz) en fijn stof (PM10). Toetsing aan andere luchtverontreinigende stoffen uit de Wet luchtkwaliteit vindt niet plaats.

In de Regeling NIBM is een lijst met categorieën van gevallen (inrichtingen, kantoor- en woningbouwlocaties) opgenomen die niet in betekenende mate bijdragen aan de luchtverontreiniging. Enkele voorbeelden zijn:

- woningen: 1500 met een enkele ontsluitingsweg; .
- woningen: 3000 met twee ontsluitingswegen; .
- kantoren: 100.000 m² bruto vloeroppervlak met een enkele ontsluitingsweg. .

Als een ruimtelijke ontwikkeling niet genoemd staat in de Regeling NIBM kan deze nog steeds niet in betekenende mate bijdragen. De bijdrage aan NO2 en PM10 moet dan minder zijn dan 3% van de grenswaarden.

# 5.3.1.2 Besluit gevoelige bestemmingen

Dit besluit is opgesteld om mensen die extra gevoelig zijn voor een matige luchtkwaliteit aanvullend te beschermen. Deze 'gevoelige bestemmingen' zijn scholen, kinderdagverblijven en verzorgings-, verpleeg- en bejaardentehuizen. Woningen en ziekenhuizen/klinieken zijn geen gevoelige bestemmingen.

De grootste bron van luchtverontreiniging in Nederland is het wegverkeer. Het Besluit legt aan weerszijden van rijkswegen en provinciale wegen zones vast. Bij rijkswegen is deze zone 300 meter, bij provinciale wegen 50 meter. Bij realisatie van 'gevoelige bestemmingen' binnen deze zones is toetsing aan de grenswaarden die genoemd zijn in de Wet luchtkwaliteit nodig.

#### 5.3.2 Situatie plangebied

Gelet op de aard en omvang van voorliggende ontwikkeling (elf woningen) in vergelijking met de voorgenoemde categorieën, kan worden aangenomen dat voorliggend project 'niet in betekenende mate bijdraagt' aan de luchtverontreiniging.

Tot slot wordt geconcludeerd dat deze ontwikkeling niet wordt aangemerkt als een gevoelige bestemming in het kader van het Besluit gevoelige bestemmingen.

#### 5.3.3 Conclusie

Het aspect luchtkwaliteit vormt geen belemmering voor de uitvoerbaarheid van dit plan.

#### 5.4 Externe veiligheid

#### 5.4.1 Algemeen

Externe veiligheid is een beleidsveld dat is gericht op het beheersen van risico's die ontstaan voor de omgeving bij de productie, de opslag, de verlading, het gebruik en het transport van gevaarlijke stoffen. Bij nieuwe ontwikkelingen moet worden voldaan aan strikte risicogrenzen. Een en ander brengt met zich mee dat nieuwe ruimtelijke ontwikkelingen moeten worden getoetst aan wet- en regelgeving op het gebied van externe veiligheid. Concreet gaat het om risicovolle bedrijven, vervoer gevaarlijke stoffen per weg, spoor en water en transport gevaarlijke stoffen via buisleidingen. Op de diverse aspecten van externe veiligheid is afzonderlijke wetgeving van toepassing. Voor risicovolle bedrijven gelden onder meer:

- het Besluit externe veiligheid inrichtingen (Bevi); .
- de Regeling externe veiligheid inrichtingen (Revi); .
- het Registratiebesluit externe veiligheid; .
- het Besluit risico's zware ongevallen 2015 (Brzo 2015); .
- het Vuurwerkbesluit. .

Voor vervoer van gevaarlijke stoffen geldt de 'Wet Basisnet vervoer gevaarlijke stoffen' (Wet Basisnet). Dat vervoer gaat over water, spoor, wegen of door de lucht. De regels van het Basisnet voor ruimtelijke ordening zijn vastgelegd in:

- het Besluit externe veiligheid transportroutes (Bevt); .
- de Regeling basisnet; .
- de (aanpassing) Regeling Bouwbesluit (veiligheidszone en plasbrandaandachtsgebied). .

Het vervoer van gevaarlijke stoffen per buisleiding is geregeld in het Besluit externe veiligheid buisleidingen (Bevb).

Het doel van wetgeving op het gebied van externe veiligheid is risico's waaraan burgers in hun leefomgeving worden blootgesteld vanwege risicovolle inrichtingen en activiteiten tot een aanvaardbaar minimum te beperken. Het is noodzakelijk inzicht te hebben in de kwetsbare en beperkt kwetsbare objecten en het plaatsgebonden- en het groepsrisico.

#### 5.4.2 Situatie in en bij het plangebied

Aan de hand van de Risicokaart is een inventarisatie verricht van risicobronnen in en rond het plangebied. Op de Risicokaart staan meerdere soorten risico's, zoals ongevallen met brandbare, explosieve en giftige stoffen, grote branden of verstoring van de openbare orde. In totaal worden op de Risicokaart dertien soorten rampen weergegeven. In afbeelding 5.1 is een uitsnede van de Risicokaart met betrekking tot het plangebied (aangegeven met de rode omlijning) en de omgeving weergegeven.

Afbeelding 5.1 Uitsnede Risicokaart (Bron: Provincie Overijssel)

Aan de is een benzineservicestation met LPG van Avia gevestigd. Dergelijke inrichtingen vallen onder de werkingssfeer van het Bevi en kennen zowel een plaatsgebonden risico als een groepsrisico. De plaatsgebonden risicocontouren van het vulpunt (45 meter), het LPG-reservoir (25 meter) als de LPGafleveringsinstallatie (15 meter) liggen ruim buiten het plangebied. indien een kwetsbaar object wordt gerealiseerd binnen het invloedsgebied van 150 meter van het tankstation, dan moet het groepsrisico worden verantwoord. In het voorliggend geval bedraagt de afstand tussen het tankstation en de woningen minimaal 230 meter en ligt het buiten het invloedsgebied.

Uit de inventarisatie blijkt dan ook dat het plangebied:

- 1. zich niet bevindt binnen de risicocontour van Bevi- en Brzo-inrichtingen danwel inrichtingen die vallen
onder het Vuurwerkbesluit (plaatsgebonden risico);

- zich niet bevindt binnen een gebied waarbinnen een verantwoording van het groepsrisico nodig is; 2.
- 3. niet is gelegen binnen de veiligheidsafstanden van het vervoer gevaarlijke stoffen;
- 4. niet is gelegen binnen de veiligheidsafstanden van buisleidingen voor het vervoer van gevaarlijke stoffen.

#### Conclusie 5.4.3

Een en ander brengt met zich mee dat het project vanuit oogpunt externe veiligheid verantwoord is.

#### 5.5 Milieuzonering

#### 5.5.1 Algemeen

Zowel de ruimtelijke ordening als het milieubeleid stellen zich ten goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreëren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

- het voorkomen of zoveel mogelijk beperken van hinder en gevaar bij woningen en andere gevoelige . functies;
- het bieden van voldoende zekerheid aan bedrijven dat zij hun activiteiten duurzaam onder . aanvaardbare voorwaarden kunnen uitoefenen.

Voor het bepalen van de aan te houden afstanden wordt de VNG-uitgave "Bedrijven en Milieuzonering" uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan mogelijk is. Hoewel deze richtafstanden indicatief zijn, volgt uit jurisprudentie dat deze afstanden als harde eis gezien worden door de Raad van State bij de beoordeling of woningen op een passende afstand van bedrijven worden gesitueerd.

#### 5.5.2 Gebiedstypen

Volgens de VNG-uitgave 'Bedrijven en Milieuzonering' dient eerst te worden beoordeeld of in de omgeving sprake is van een 'rustige woonwijk' of een 'gemengd gebied'.

Een rustige woonwijk is een woonwijk die is ingericht volgens het principe van functiescheiding. Overige functies komen vrijwel niet voor. Langs de randen is weinig van verkeer. In de VNG-uitgave wordt het buitengebied veelal gerekend tot een met het omgevingstype 'rustige woonwijk'.

Een gemengd gebied is een gebied met een matige tot sterke functiemenging. Direct naast woningen komen andere functies voor zoals winkels, horeca en kleine bedrijven. Ook lintbebouwing in het buitengebied met overwegend agrarische en andere bedrijvigheid kan als gemengd gebied worden beschouwd. Gebieden die

direct langs de hoofdinfrastructuur liggen, behoren eveneens tot het omgevingstype gemengd gebied. Hier kan de verhoogde milieubelasting voor geluid de toepassing van kleinere richtafstanden rechtvaardigen.

Het gebied waarin het plangebied zich bevindt is aan te merken als een 'gemengd gebied'. Dit vanwege de relatief sterke menging van functies in de directe omgeving (galerie, kantoor, , bloemenwinkel, autobedrijf).

| Milieucategorie | Richtafstanden tot omgevingstype rustige<br>woonwijk | Richtafstanden tot omgevingstype gemengd<br>gebied |
|-----------------|------------------------------------------------------|----------------------------------------------------|
| ।               | 10 m                                                 | 0 m                                                |
| 2               | 30 m                                                 | 10 m                                               |
| 3.1             | 50 m                                                 | 30 m                                               |
| 3.2             | 100 m                                                | 50 m                                               |
| 4.1             | 200 m                                                | 100 m                                              |
| 4.2             | 300 m                                                | 200 m                                              |
| 5.1             | 500 m                                                | 300 m                                              |
| 5.2             | 700 m                                                | 500 m                                              |
| 5.3             | 1.000 m                                              | 700 m                                              |
| e               | 1.500 m                                              | 1.000 m                                            |

#### 5.5.3 Situatie plangebied

# 5.5.3.1 Algemeen

Aan de hand van vorenstaande regeling is onderzoek verricht naar de feitelijke situatie. De VNG-uitgave 'Bedrijven en Milieuzonering' geeft een eerste inzicht in de milieuhinder van inrichtingen. Hierbij spelen twee vragen een rol:

- 
- past de nieuwe functie in de omgeving? (externe werking); 1.
- laat de omgeving de nieuwe functie toe? (interne werking). 2.

# 5.5.3.2 Externe werking

Hierbij gaat het met name om de vraag of de voorgenomen ruimtelijke ontwikkeling leidt tot een situatie die, vanuit hinder of gevaar bezien, in strijd is met een goede ruimtelijke ontwikkeling. Daarvan is sprake als het woon- en leefklimaat van omwonenden in ernstige mate wordt aangetast of de realisatie van het plan leidt tot hinder of belemmeringen voor de bedrijven in de omgeving.

Een woonfunctie wordt niet aangemerkt als milieubelastende functie voor de omgeving, het initiatief brengt dan ook geen belemmeringen met betrekking tot het woon- en leefklimaat van omwonenden.

# 5.5.3.3 Interne werking

Hierbij gaat het om de vraag of de nieuwe functie binnen het plangebied hinder ondervindt van bestaande functies in de omgeving. In het projectgebied worden milieugevoelige objecten (woningen) mogelijk gemaakt.

In de onderstaande tabel worden de activiteiten/functies benoemd welke zijn gelegen in de nabijheid van het plangebied. tevens is aangegeven tot welke milieucategorie deze activiteit of functie wordt gerekend, welke richtafstand aangehouden moet worden tussen de gevel van de dichtstbijzijnde woning en het bestemmingsvlak van de betreffende milieubelastende functie en wat de daadwerkelijke afstand tussen de gevel van de dichtstbijzijnde woning en het bestemmingsvlak van de milieubelastende functie bedraagt.

| Functie                 | Categorie | Richtafstand gemengd | Daadwerkelijke afstand |
|-------------------------|-----------|----------------------|------------------------|
|                         |           | gebied               |                        |
| Autobedrijf/Tankstation | Max. 2    | 10 meter             | 18 meter               |
| (zonder LPG             |           |                      |                        |
| Detailhandel            | Max. 1    | 0 meter              | 17 meter               |
| (bloemenwinkel)         |           |                      |                        |

Zoals blijkt uit de tabel wordt aan alle richtafstanden voldaan. Daarnaast wordt opgemerkt dat gemeten is vanaf de bestemmingsvlakgrens van de milieubelastende functies. De milieubelastende functies zelf zijn veelal op grotere afstand gelegen. Gezien de ruime afstand tot omliggende milieubelastende functies mag er van worden uitgegaan dat ter plaatse van de nieuwe woningen sprake zal zijn van een goed woon- en leefklimaat.

#### 5.5.4 Conclusie

Het aspect milieuzonering vormt geen belemmering voor de uitvoerbaarheid van dit plan.

#### 5.6 Ecologie

Bescherming in het kader van de natuur wet- en regelgeving is op te delen in gebieds- en soortenbescherming. Bij gebiedsbescherming heeft men te maken met de Wet natuurbescherming en het Nederlands Natuurnetwerk (voorheen EHS). Soortenbescherming gaat uit van de bescherming van dier- en plantensoorten. Sinds 1 januari 2017 is het wettelijk kader ten aanzien van gebieds- en soortenbescherming vastgelegd in de Wet natuurbescherming.

In voorliggend geval heeft Natuurbank Overijssel ter plaatse van het plangebied een quickscan natuurwaardenonderzoek uitgevoerd. Hierna zijn de resultaten van het onderzoek opgenomen. Voor het volledige onderzoek wordt verwezen naar bijlage 3 van deze toelichting.

#### 5.6.1 Gebiedsbescherming

# 5.6.1.1 Natura 2000-gebieden

Sinds 1 januari 2017 is het wettelijk kader ten aanzien van gebieds- en soortenbescherming vastgelegd in de Wet natuurbescherming. Nederland zal aan de hand van een vergunningenstelsel de zorgvuldige afweging waarborgen rond projecten die gevolgen kunnen hebben voor Natura 2000-gebieden.

De locatie is niet gelegen binnen een Natura 2000-gebied. Het dichtstbijzijnde Natura 2000-gebied "Sallandse Heuvelrug" is gelegen ten noorden van het plangebied op circa 2,2 kilometer afstand. Het Natura-2000 gebied "Borkeld" is op een nog verdere afstand van het plangebied gelegen. In afbeelding 5.2 is dit weergegeven.

#### Afbeelding 5.2 Ligging plangebied ten opzichte van Natura 2000-gebied Sallandse Heuvelrug en Borkeld (Bron: Provincie Overijssel)

Gezien de onderlinge afstand, aard en omvang van de ontwikkeling wordt gesteld dat er geen significant negatieve effecten optreden met dit plan.

# 5.6.1.2 Natuurnetwerk Nederland

Provincies zijn verantwoordelijk voor de veiligstelling en ontwikkeling van het Natuurnetwerk Nederland (NNN). Het ruimtelijk beleid voor het NNN is gericht op 'behoud, herstel en ontwikkeling van de wezenlijke kenmerken en waarden van het NNN' waarbij tevens zoveel mogelijk rekening gehouden dient te worden met de andere belangen die in het gebied aanwezig zijn. De kernkwaliteiten binnen het NNN zijn natuurkwaliteit, landschappelijke kwaliteiten en beleving van rust. Voor ontwikkelingen die niet passen binnen de doelstelling van het NNN is geen ruimte, tenzij er sprake is van een zwaarwegend maatschappelijk belang waar niet op een andere manier aan kan worden voldaan. Daarbij worden de zogenaamde NNN-spelregels gehanteerd: herbegrenzing van het NNN, saldering van negatieve effecten en toepassing van het compensatiebeginsel.

De locatie behoort niet tot het NNN. Gronden die tot NNN behoren liggen op circa 550 meter ten zuiden van het plangebied. De ligging ten opzichte van het NNN wordt hierna weergegeven.

Afbeelding 5.3 Ligging van het plangebied t.o.v. NNN (Bron: Provincie Overijssel)

Gezien de onderlinge afstand, aard en omvang van de ontwikkeling evenals de invulling van het tussengelegen gebied (bebouwd gebied) wordt gesteld dat er geen sprake is van aantasting van wezenlijke kenmerken en waarden van het NNN als gevolg van dit plan.

#### 5.6.2 Soortenbescherming

# 5.6.2.1 Algemeen

Sinds 1 januari 2017 is de Wet natuurbescherming van kracht. Het is verboden om alle soorten die beschermd zijn volgens de Vogelrichtlijn, Habitatrichtlijn, het Verdrag van Bern en het Verdrag van Bonn, evenals de in paragraaf 3.2 en 3.3 van de Wet natuurbescherming genoemde soorten te doden en te verwonden, evenals het beschadigen en vernielen van voortplantingsplaatsen. Bij ruimtelijke ontwikkelingen dient te worden getoetst of er sprake is van negatieve effecten op de aanwezige natuurwaarden.

# 5.6.2.2 Situatie plangebied

De voorgenomen activiteit wordt gezien als 'ruimtelijke ontwikkeling'. Voor een aantal algemeen voorkomende en talrijke faunasoorten geldt in Overijssel een vrijstelling van de verbodsbepalingen 'doden, verwonden en het opzettelijk vernielen en weghalen van rust- en voortplantingslocaties', als gevolg van werkzaamheden die in het kader van een ruimtelijke ontwikkeling worden uitgevoerd. Voor beschermde soorten die niet op deze vrijstellingslijst staan, is een ontheffing vereist om ze te mogen verwonden en doden of om opzettelijk rust- en voortplantingslocaties te mogen verstoren en vernielen.

Vermoedelijk behoort het plangebied tot het functionele leefgebied van sommige vogel-, grondgebonden zoogdier- en vleermuissoorten. De inrichting en het gevoerde beheer maken het plangebied tot een (vrijwel) ongeschikt leefgebied voor andere beschermde soorten. Mogelijk nestelen er ieder voortplantingsseizoen vogels in het plangebied. Van de vogelsoorten die in het plangebied nestelen, zijn uitsluitend de bezette nesten beschermd, niet de oude nestplaats. Werkzaamheden die leiden tot het verstoren/vernielen van vogelnesten, zoals het rooien van beplanting, dienen buiten de voortplantingsperiode van vogels uitgevoerd te worden. De meest geschikte periode om deze werkzaamheden uit te voeren is augustus-februari. Mogelijk foerageren sommige vleermuis- en grondgebonden zoogdiersoorten in het plangebied. Deze soorten bezetten er geen vaste rust- of voortplantingslocaties. Door uitvoering van de voorgenomen activiteiten blijft deze functie behouden. Het plangebied behoort niet tot het 'normale' functionele leefgebied van amfibieën, maar mogelijk duikt er incidenteel een verdwaalde kikker op in de buitenruimte van het plangebied. Het is niet aannemelijk dat amfibieën door uitvoering van de voorgenomen activiteiten verwond of gedood worden, maar voor deze soorten geldt een vrijstelling van de verbodsbepalingen van de Wnb. In het kader van de algemene zorgplicht hoeven er geen specifieke maatregelen genomen te worden. Het plangebied behoort niet tot het NNN of Natura2000-gebied. Vanwege de lokale invloedsfeer hebben de voorgenomen activiteiten geen negatief effect op de duurzame instandhouding van deze (natuur)gebieden.

Mits bezette vogelnesten beschermd worden, dan leiden de voorgenomen activiteiten niet tot wettelijke consequenties in het kader van soortbescherming. Vanwege de lokale invloedsfeer hebben de voorgenomen activiteiten geen negatief effect op beschermd (natuur)gebied en leiden de voorgenomen activiteiten niet tot wettelijke consequenties in het kader van gebiedsbescherming.

De Wnb en de Omgevingsverordening Overijssel vormen geen belemmering voor uitvoering van de voorgenomen activiteiten. Er hoeft geen nader onderzoek uitgevoerd te worden en er hoeft geen ontheffing of vergunning in het kader van soort- of gebiedsbescherming aangevraagd te worden. Door uitvoering van de quickscan natuurwaardenonderzoek, heeft initiatiefnemer voldaan aan de zorgplicht, zoals verwoord in art. 1.11 van de Wnb.

#### 5.6.3 Conclusie

Gezien het vorenstaande wordt geconcludeerd dat de aspecten 'gebiedsbescherming' en 'soortenbescherming' geen belemmering vormen voor de uitvoerbaarheid van voorliggende ontwikkeling.

#### Archeologie & cultuurhistorie 5.7

#### 5.7.1 Archeologie

# 5.7.1.1 Algemeen

Onder cultuurhistorische waarden worden alle structuren, elementen en gebieden verstaan die cultuurhistorisch van belang zijn. Zij vertellen iets over de ontstaansgeschiedenis van het Nederlandse cultuurlandschap. Vaak is er een sterke relatie tussen aardkundige aspecten en cultuurhistorische aspecten.

ln de Bro is sinds 1 januari 2012 (artikel 3.1.6, vijfde lid, onderdeel a) opgenomen dat een bestemmingsplan "een beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden" dient te bevatten.

Als blijkt dat in het plangebied behoudenswaardige archeologische vindplaatsen aanwezig zijn, dan kan de initiatiefnemer verplicht worden hiermee rekening te houden. Dit kan leiden tot een aanpassing van de plannen, waardoor de vindplaatsen behouden blijven, of tot een archeologische opgraving en publicatie van de resultaten.

# 5.7.1.2 Situatie plangebied

Het plangebied is getoetst aan de archeologische verwachtingskaart van de gemeente Rijssen-Holten, opgesteld door bureau BAAC. Een uitsnede van de kaart is opgenomen in afbeelding 5.4

Afbeelding 5.4 Uitsnede van de archeologische verwachtingskaart (Bron: Gemeente Rijssen-Holten)

De gronden ter plaatse van het plangebied hebben een 'middelhoge archeologische verwachting' op grond van de gemeentelijke archeologische verwachtingskaart en zoals in het geldende bestemmingsplan vastgelegd middels een dubbelbestemming.

Bij gronden met een dergelijke bestemming bestaat een onderzoeksplicht voor bodemingrepen dieper dan 40 centimeter en groter dan 2.500 vierkanter meter. Gelet op het feit dat de ontwikkeling beneden de 2.500 vierkanter meter blijft, is geen archeologisch onderzoek vereist.

#### 5.7.2 Cultuurhistorie

# 5.7.2.1 Algemeen

Onder cultuurhistorische waarden worden alle structuren, elementen en gebieden bedoeld die cultuurhistorisch van belang zijn. Zij vertellen iets over de ontstaansgeschiedenis van het Nederlandse cultuurlandschap. Vaak is er een sterke relatie tussen aardkundige aspecten en cultuurhistorische aspecten.

In de Bro is sinds 1 januari 2012 (artikel 3.1.6, vijfde lid, sub a) opgenomen dat een ruimtelijk plan "een beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden" dient te bevatten.

# 5.7.2.2 Situatie plangebied

Het plangebied zelf kent, op basis van de Cultuurhistorische Atlas Overijssel, geen bijzondere cultuurhistorische waarden. op een pand is de aanduiding 'karakteristiek' gelegen. Het pand heeft echter niet een dusdanig karakteristieke waarde dat het behouden dient te worden. In de huidige situatie is het pand namelijk leegstaand en deels vervallen. In de directe nabijheid van het plangebied bevinden zich tevens geen rijksmonumenten. Wel zijn nabij het plangebied, aan de en 40, gebouwen aanwezig aangemerkt als gemeentelijke monumenten. De ontwikkeling heeft geen invloed op de cultuurhistorische waarden van de bouwwerken. Daardoor wordt gesteld dat cultuurhistorie geen belemmering vormt voor onderliggend plan.

#### 5.7.3 Conclusie

Geconcludeerd wordt dat er geen archeologisch onderzoek nodig is. Tevens is er geen sprake van negatieve effecten op de cultuurhistorische waarden.

#### Besluit milieueffectrapportage 5.8

#### 5.8.1 Algemeen

De milieueffectrapportage is een wettelijk instrument met als doel het aspect milieu een volwaardige plaats in deze integrale afweging te geven. Een bestemmingsplan kan op drie manieren met milieueffectrapportage in aanraking komen:

- . Op basis van artikel 7.2a, lid 1 Wm (als wettelijk plan); Er ontstaat een m.e.r.-plicht wanneer er een passende beoordeling op basis van art. 2.8, lid 1 Wet natuurbescherming nodig is.
- Op basis van Besluit milieueffectrapportage (bestemmingsplan in kolom 3); . Er ontstaat een m.e.r.-plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 3 (plannen).
- Op basis van Besluit milieueffectrapportage (bestemmingsplan in kolom 4); . Er ontstaat een m.e.r.-(beoordelings)plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 4 (besluiten).

In het Besluit m.e.r. neemt het bestemmingsplan een bijzondere positie in, want het kan namelijk tegelijkertijd opgenomen zijn in zowel kolom 3 als in kolom 4 van het Besluit m.e.r.. Of het bestemmingsplan in deze gevallen voldoet aan de definitie van het plan uit kolom 3 of aan de definitie van het besluit uit kolom 4 is afhankelijk van de wijze waarop de activiteit in het bestemmingsplan wordt bestemd. Als voor de activiteit eerst één of meerdere uitwerkings- of wijzigingsplannen moeten vastgesteld dan is sprake van 'kaderstellend voor' en voldoet het bestemmingsplan aan de definitie van het plan. Is de activiteit geheel of gedeeltelijk als eindbestemming opgenomen voldoet het aan de definitie van het besluit.

Een belangrijk element in het Besluit m.e.r.. is het (in feite) indicatief maken van de gevalsdefinities (de drempelwaarden in kolom 2 in de D-lijst). Dit betekent dat het bevoegd gezag meer moet doen dan onder de oude regelgeving. Kon vroeger worden volstaan met de mededeling in het besluit dat de omvang van de activiteit onder de drempelwaarde lag en dus geen m.e.r. (beoordeling) noodzakelijk was, onder de nu geldende regeling moet een motivering worden gegeven. Voor deze toets wordt de term vormvrije m.e.r.beoordeling gehanteerd.

#### 5.8.2 Situatie plangebied

# 5.8.2.1 Artikel 2.8 van de Wet natuurbescherming

Het dichtstbijzijnde Natura 2000-gebied is op ruime afstand (circa 2,2 kilometer) van het plangebied gelegen. Van een aantasting van de instandhoudingsdoelstellingen van een Natura 2000-gebied zal, gelet op deze afstand en de aard en omvang van de ontwikkeling geen sprake zijn. Een passende beoordeling op basis van artikel 2.8 van de Wet natuurbescherming is in verband met deze ontwikkeling dan ook niet noodzakelijk.

# 5.8.2.2 Drempelwaarden Besluit m.e.r.

Voor wat betreft het gehele plangebied wordt voorzien in directe eindbestemmingen waardoor, indien activiteiten worden mogelijk genoemd worden in onderdeel C of D van het Besluit m.e.r. en de daarin opgenomen drempelwaarden overschrijden, sprake is van een m.e.r-beoordelingsplichtig plan.

In het voorliggende geval is geen sprake van activiteiten die op grond van onderdeel C van het Besluit milieueffectrapportage m.e.r.-plichtig zijn. Wel is sprake van een activiteit die is opgenomen in onderdeel D van het Besluit m.e.r., namelijk: 'de aanleg, wijziging of uitbreiding van een stedelijk ontwikkelingsproject.'

Aangezien hier in dit geval sprake van is dient te worden getoetst of sprake is van m.e.r-beoordelingsplicht. Hier is sprake van indien de activiteiten de volgende drempelwaarden uit onderdeel D overschrijden:

- een oppervlakte van 100 hectare of meer, 1.
- een aaneengesloten gebied en 2.000 of meer woningen omvat, of 2.
- een bedrijfsvloeroppervlakte van 200.000 m² of meer. 3.

Indien het plan wordt vergeleken met de drempelwaarden uit de D-lijst kan worden geconcludeerd dat er geen sprake is van een m.e.r.-beoordelingsplichtige activiteit aangezien deze pas geldt bij 2.000 woningen of meer. Echter, zoals ook in het voorgaande aangegeven, dient ook wanneer ontwikkelingen onder drempelwaarden blijven, het bevoegd gezag zich er van te vergewissen of activiteiten geen aanzienlijke milieugevolgen kunnen hebben.

Indien hierbij de drempelwaarden uit de D-lijst voor deze activiteit (o.a. 2.000 woningen of meer) wordt vergeleken met de omvang van voorliggende ontwikkeling, wordt geconcludeerd dat sprake is van een wezenlijk ander schaalniveau en een activiteit die vele male kleinschaliger is.

Gelet op de kenmerken van het project (zoals het karakter in vergelijking met de drempelwaarden uit het Besluit m.e.r.), de plaats van het project en de kenmerken van de potentiële effecten zullen geen belangrijke nadelige milieugevolgen optreden. Eén en ander is tevens bevestigd in de in dit hoofdstuk aan bod gekomen milieu- en omgevingsaspecten en de daarvoor, indien van toepassing, uitgevoerde onderzoeken.

#### 5.8.3 Conclusie

Dit plan is niet m.e.r.-(beoordelings)plichtig. Tevens zijn geen belangrijk nadelige milieugevolgen te verwachten als gevolg van de vaststelling van dit plan.

#### HOOFDSTUK 6 WATERASPECTEN

#### 6.1 Vigerend beleid

#### 6.1.1 Europees beleid

De Europese Kaderrichtlijn Water (2000/60/EG) is op 22 december 2000 in werking getreden en is bedoeld om in alle Europese wateren de waterkwaliteit chemisch en ecologisch verder en. De Kaderrichtlijn Water omvat regelgeving ter bescherming van het binnenlandse oppervlaktewater, overgangswateren (waaronder estuaria worden verstaan), kustwater. Voor het uitwerken van de doelstellingen worden er op (deel)stroomgebied plannen opgesteld. In deze (deel)stroomgebiedbeheersplannen staan de ambities en maatregelen beschreven voor de verschillende (deel)stroomgebieden. Met name de ecologische ambities worden op het niveau van de deelstroomgebieden bepaald.

#### 6.1.2 Rijksbeleid

Het Rijksbeleid op het gebied van het waterbeheer is vastgelegd in het Nationaal Waterplan (NWP) 2016-2021 (vastgesteld 17 december 2015). Het plan geeft op hoofdlijnen de ambities weer van het Rijk ten aanzien van het nationale waterbeleid en het daaraan gerelateerde ruimtelijke beleid. De belangrijkste ambities richten zich op waterveiligheid, zoetwater en waterkwaliteit. Maar ook de Deltabeslissingen en enkele waterafhankelijke thema's als natuur en duurzame energie hebben in het plan een plek gekregen. De doorwerking van de beleidsambities/uitgangspunten naar lagere overheden is geregeld in de Structuurvisie Infrastructuur en Ruimte (2012), het Bestuursakkoord Water (2011) en de Waterwet (2009).

#### 6.1.3 Provinciaal beleid

In de Omgevingsvisie Overijssel wordt ruim aandacht besteed aan de wateraspecten. De ambities zijn, naast de uitvoering van de Kaderrichtlijn Water, gericht op de verbetering van de kleinere wateren, de veiligheid, de grondwaterbescherming, bestrijding van wateroverlast, de kwantiteit van grond- en oppervlakte water en waterbeleving zowel in de groene ruimte als stedelijk gebied.

#### Waterschap Rijn en IJssel 6.1.4

Ruimtelijke ordening en water zijn onlosmakelijk met elkaar verbonden en worden sterk beïnvloed door de klimaatverandering. Er is meer ruimte nodig voor water omdat klimaatverandering zorgt voor hoge piekafvoeren in de zomer en een gemiddeld hogere waterafvoer in de winter. Het gaat ook om langduriger periodes van droogte en om extreem warm weer, waar vooral stedelijk gebied last van kan hebben. Ook veranderingen in ruimtegebruik, bijvoorbeeld door de landbouw, natuur of recreatie, hebben gevolgen voor het waterbeheer. Het waterschap wil vroegtijdig meedenken over plannen en ontwikkelingen om samen met de gemeente en andere partners te zoeken naar de bijdrage die water kan de verbetering van de leefomgeving.

Waterschap Rijn en IJssel werkt hierbij vanuit het Waterbeheerplan 2016-2021 waarin het taakgebied, de doelen en de maatregelen die het waterschap t/m 2021 voor ogen heeft, staan beschreven. Een kompas voor de langere termijn biedt de Watervisie 2030. Beide documenten bieden een samenwerkingsagenda voor ieder die op het gebied van water een belang of betrokkenheid heeft.

Het waterschap laat in het waterbeheerplan zien welke ontwikkelingen voor het waterbeheer van belang zijn en welke accenten in de samenwerking met de partners belangrijk zijn. Vanuit die verkenning is er beleid gemaakt voor de periode 2016-2021, voor de volgende taakgebieden:

- . Bescherming tegen overstromingen en werken aan veiligheid: Veilig water.
- Zorgen voor de juiste hoeveelheid water en passende waterpeilen: Voldoende water. .

- Zorgen voor een goede waterkwaliteit die nodig is voor mens, plant en dier: Schoon water. .
- Verwerken van afvalwater en het benutten van energie en grondstoffen daaruit: Afvalwater. .
- Zorgen voor goede randvoorwaarden voor beroepsvaart op de Oude IJssel: Vaarwegbeheer. .

Het waterbeleid van het waterschap is met name gericht op een duurzame aanpak van het waterbeheer: geen afwenteling, herstel van de veerkracht van het watersysteem, streven naar een meer natuurlijker waterbeheer, zoeken naar meer ruimte voor water, water toepassen als ordenend principe middels het gebruik van waterkansenkaarten en water langer vasthouden mede door flexibeler peilbeheer. Ook het streven naar een betere waterkwaliteit als onderdeel van duurzaamheid is een belangrijk speerpunt (tegengaan van lozingen, minder belasting van het water en het zoveel mogelijk tegengaan van diffuse verontreinigingen).

De twee belangrijkste onderdelen van het waterplan worden gevormd door:

- . het tekort aan waterberging in het landelijk gebied;
- de inpassing van inrichtingsmaatregelen binnen de maatregelen voor de Kaderrichtlijn Water. .

#### 6.1.5 Gemeentelijk beleid

De gemeente Rijssen-Holten heeft vanuit haar rol als rioleringbeheerder beleid opgesteld ten aanzien van riolering. Op gemeentelijk niveau zijn het in overleg met het Waterschap opgestelde gemeentelijk Waterplan en het gemeentelijk Rioleringsplan van belang bij het afwegen van waterbelangen in ruimtelijke plannen. Naar aanleiding van de wateroverlast van 2002 en 2003 heeft de gemeente het beleid geformuleerd dat in geval van inbreidingslocaties het water in het gebied moet blijven. Dit houdt in dat hemelwater op de locatie geïnfiltreerd moet worden.

Het uitgangspunt bij het ontwerp is dat per m² afvoerend verhard oppervlak 30 mm berging gerealiseerd wordt. Wanneer er op locatie geen mogelijkheid is tot het vasthouden en infiltreren van 30 mm per m², dan zorgt de gemeente elders in de omgeving voor compensatie. De kosten hiervoor (€ 26,- per m² afgevoerd verhard oppervlak) worden verhaald op de betreffende ontwikkelaar.

Bij inbreidingen geldt dat er een gescheiden rioolstelsel wordt aangelegd (DWA en een regenwater infiltratiesysteem). Het regenwater afkomstig van de openbare weg zal worden geïnfiltreerd in de bodem. Hierbij geldt een statische bergingseis van 30 mm. Voor de particuliere percelen gelden dat deze ook met een statische bergingseis van 30 mm het regenwater afkomstig van de daken en verhardingen moeten infiltreren.

#### 6.2 Waterparagraaf

#### 6.2.1 Algemeen

Zoals in voorgaande paragrafen uiteen is gezet, wordt in het moderne waterbeheer 21° eeuw) gestreefd naar duurzame, veerkrachtige watersystemen met minimale risico's op wateroverlast of watertekorten. Belangrijk instrument hierbij is de watertoets, die sinds 1 november 2003 in ruimtelijke plannen is verankerd. In de toelichting op ruimtelijke plannen dient een waterparagraaf te worden opgenomen. Hierin wordt verslag gedaan van de wijze waarop rekening is gehouden met de gevolgen van het plan voor de waterhuishoudkundige situatie (watertoets).

Het doel van de watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

#### Watertoetsproces 6.2.2

Waterschap Rijn en IJssel heeft een watertoetstabel ontwikkeld waarmee met een aantal vragen in beeld te brengen is welke wateraspecten relevant zijn en met welke intensiteit het watertoetsproces doorlopen dient te worden. De vragen zijn gericht op de locatie van de ruimtelijke ontwikkeling en welke veranderingen er mogelijk worden gemaakt.

Voor de gewenste ruimtelijke ontwikkeling worden de effecten van de ontwikkeling per waterthema afgewogen. De relevante waterthema's worden door middel van de watertoetstabel geselecteerd en dienen vervolgens, indien relevant, nader te worden toegelicht.

| Thema           | Toetsvraag                                                                           | Relevant | Intensiteit# |
|-----------------|--------------------------------------------------------------------------------------|----------|--------------|
| Veiligheid      | 1. Ligt in of binnen 20 meter vanaf het plangebied een waterkering? (primaire        | Nee      | 2            |
|                 | waterkering, regionale waterkering of kade)                                          |          |              |
|                 | 2. Ligt het plangebied in een waterbergingsgebied of winterbed van een rivier?       |          |              |
|                 |                                                                                      | Nee      | 2            |
| Riolering en    | 1. Is de toename van het afvalwater (DWA) groter dan 1m³/uur?                        | Nee      | 2            |
| Afvalwaterketen | 2. Ligt in het plangebied een persleiding van WRIJ?                                  | Nee      | 1            |
|                 | 3. Ligt in of nabij het plangebied een RWZI of rioolgemaal van het waterschap?       | Nee      | 1            |
| Wateroverlast   | 1. Is er sprake van toename van het verhard oppervlak met meer dan 2500m2?           | Nee      | 2            |
| (oppervlakte-   | 2. Is er sprake van toename van het verhard oppervlak met meer dan 500m²?            |          |              |
| water)          | 3. Zijn er kansen voor het afkoppelen van bestaand verhard oppervlak?                | Nee      | 1            |
|                 | 4. In of nabij het plangebied bevinden zich natte en laag gelegen gebieden,          |          |              |
|                 | beekdalen, overstromingsvlaktes?                                                     | Ja       | 1            |
|                 |                                                                                      | Nee      | 1            |
| Oppervlakte-    | 1. Wordt vanuit het plangebied (hemel)water op oppervlaktewater geloosd?             | Nee      | 1            |
| waterkwaliteit  |                                                                                      |          |              |
| Grondwater-     | 1. Is in het plangebied sprake van slecht doorlatende lagen in de ondergrond?        | Nee      | 1            |
| overlast        | 3. Is in het plangebied sprake van kwel?                                             | Nee      | 1            |
|                 | 4. Beoogt het plan dempen van perceelsloten of andere wateren?                       | Nee      | 1            |
|                 | 5. Beoogt het plan aanleg van drainage?                                              | Nee      | 1            |
| Grondwater-     | 1. Ligt het plangebied in de beschermingszone van een drinkwateronttrekking?         | Nee      | 1            |
| kwaliteit       |                                                                                      |          |              |
| Inrichting en   | 1. Bevinden zich in of nabij het plangebied wateren die in eigendom of beheer        | Nee      | 1            |
| beheer          | zijn bij het waterschap?                                                             |          |              |
|                 | 2. Heeft het plan herinrichting van watergangen tot doel?                            | Nee      | 2            |
| Volksgezondheid | 1. In of nabij het plangebied bevinden zich overstorten uit het gemengde<br>stelsel? | Nee      | 1            |
|                 | 2. Bevinden zich, of komen er functies, in of nabij het plangebied die               |          |              |
|                 | milieuhygiënische of verdrinkingsrisico's met zich meebrengen (zwemmen,              | Nee      | 1            |
|                 | spelen, tuinen aan water)?                                                           |          |              |
| Natte natuur    | 1. Bevindt het plangebied zich in of nabij een natte EVZ?                            | Nee      | 2            |
|                 | 2. Ligt in of nabij het plangebied een HEN of SED water?                             | Nee      | 2            |
|                 | 3. Bevindt het plangebied zich in beschermingszones voor natte natuur?               | Nee      | 1            |
|                 | 4. Bevindt het plangebied zich in een Natura 2000-gebied?                            | Nee      | 1            |
| Recreatie       | 1. Bevinden zich in het plangebied watergangen en/of gronden in beheer van           |          |              |
|                 | het waterschap waar actief recreatief medegebruik mogelijk wordt?                    | Nee      | 2            |
| Cultuurhistorie | 1. Zijn er cultuurhistorische waterobjecten in het plangebied aanwezig?              | Nee      | 1            |

# Toelichting relevant waterhuishoudkundig thema

# Riolering en Afvalwaterketen

Het afvalwater neemt toe door de ontwikkelingen in dit plan. Het afvalwater wordt afgevoerd naar het gemeentelijk rioolstelsel. Regenwater wordt in eerste instantie niet afgevoerd via het riool (zie thema wateroverlast). Opgemerkt wordt dat het een kleinschalige ontwikkeling betreft en de toename van afvalwater, gezien het voorgaande gebruik in het plangebied, beperkt is.

# Wateroverlast

Het plan leidt niet tot een toename van het verhard oppervlak, maar juist van een afname. Er is dan ook geen sprake van een vergrote kans op wateroverlast. In geval van inbreidingslocaties luidt het gemeentelijk standpunt dat water in het gebied moet blijven. Dit houdt in dat het hemelwater op locatie geïnfiltreerd moet worden. Het afvalwater wordt afgevoerd via het gemeentelijk rioleringsstelsel en schoonhemelwater wordt ter plaatse geïnfiltreerd.

#### HOOFDSTUK 7 JURIDISCHE ASPECTEN EN PLANVERANTWOORDING

#### 7.1 Inleiding

In de voorgaande hoofdstukken is ingegaan op het plangebied, het relevante beleid en de milieu- en omgevingsaspecten. De informatie uit deze hoofdstukken is gebruikt om keuzes te maken bij het maken van het juridische deel van het bestemmingsplan: de verbeelding en de regels. In dit hoofdstuk wordt dieper ingegaan op de opzet van dit juridische deel. Daarnaast wordt een verantwoording gegeven van de gemaakte keuzes op de verbeelding en in de regels. Dat betekent dat er wordt aangegeven waarom een bepaalde functie ergens is toegestaan en waarom bepaalde bebouwing daar acceptabel is.

#### 7.2 Opzet van de regels

#### 7.2.1 Algemeen

In de Wet ruimtelijke ordening (Wro) die op 1 juli 2008 in werking is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010. In de ministeriële Regeling standaarden ruimtelijke ordening is vastgelegd dat de Standaard Vergelijkbare Bestemmingsplannen (SVBP) de norm is voor de vergelijkbaarheid van bestemmingsplannen. Naast de SVBP zijn ook het Informatiemodel Ruimtelijke Ordening en de Standaard Toegankelijkheid

Ruimtelijke Instrumenten normerend bij het vastleggen en beschikbaar stellen van bestemmingsplannen.

De SVBP geeft normen voor de opbouw van de planregels en voor de digitale verbeelding van het bestemmingsplan. Dit bestemmingsplan is opgesteld conform de normen van de SVBP2012.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken.

De regels zijn onderverdeeld in vier hoofdstukken:

- Inleidende regels; 1.
- Bestemmingsregels; 2.
- 3. Algemene regels;
- 4. Overgangs- en slotregels.

#### Inleidende regels 7.2.2

Hoofdstuk 1 bevat de inleidende regels gelden voor het gehele plangebied en bevatten:

- . Begrippen (Artikel 1)
ln dit artikel zijn definities van de in de regels gebruikte begrippen opgenomen. Hiermee is een eenduidige interpretatie van deze begrippen vastgelegd.

- . Wijze van meten (Artikel 2)
Dit artikel geeft onder meer bepalingen hoe voorkomende eisen betreffende de maatvoering begrepen moeten worden.

#### 7.2.3 Bestemmingsregels

Hoofdstuk 2 van de regels bevat de juridische vertaling van de in het plangebied voorkomende bestemming. De regels zijn onderverdeeld in o.a.:

- . Bestemmingsomschrijving: omschrijving van de activiteiten die zijn toegestaan;
- Bouwregels: eisen waaraan de bebouwing moet voldoen (bebouwingshoogte, oppervlakte, etc.); .
- Nadere eisen: in sommige nader genoemde gevallen kunnen burgemeester en wethouders nadere . eisen stellen aan de plaats en afmetingen van bebouwing.
- Afwijken van de bouwregels: deze bepaling bevat een afwijkingsbevoegdheid om af te wijken van . nader genoemde bouwregels.
- . Specifieke gebruiksregels: welk gebruik van gronden en opstallen in ieder geval strijdig zijn;
- Afwijken van de gebruiksregels: onder welke voorwaarde mag afgeweken worden van de aangegeven . bestemming;
- Omgevingsvergunning voor het uitvoeren van een werk, geen bouwwerk zijnde, of van . werkzaamheden;
- Wijzigingsbevoegdheid: op welke onderdelen Burgemeester en wethouders het plan kunnen wijzigen. .

In paragraaf 7.3 wordt de bestemming nader toegelicht en wordt ook per bestemming aangegeven waarom voor bepaalde gronden voor deze is gekozen.

#### 7.2.4 Algemene regels

Hoofdstuk 3 bevat de algemene regels gelden voor het gehele plangebied. Dit hoofdstuk is opgebouwd uit:

- . Anti-dubbeltelregel (Artikel 6)
Deze regel is opgenomen om een ongewenste verdichting van de bebouwing te voorkomen. Deze

- verdichting kan zich met name voordoen, indien een perceel of een gedeelte daarvan, meer dan één keer betrokken wordt bij de berekening van een maximaal bebouwingspercentage.
- Algemene gebruiksregels (Artikel 7) . In dit artikel worden de algemene gebruiksregels beschreven. Deze gaat uit van de gedachte dat het gebruik uitsluitend mag plaatsvinden in overeenstemming met de bestemming. Dit brengt met zich mee dat de bestemmingsomschrijving van de te onderscheiden bestemming helder en duidelijk moet zijn.
- . Algemene afwijkingsregels (Artikel 8) In dit artikel worden de algemene afwijkingsregels beschreven. Deze regels maken het mogelijk om op ondergeschikte punten van de regels in het bestemmingsplan af te wijken.
- Algemene wijzigingsregels (Artikel 9) . In dit artikel worden de algemene wijzigingsregels beschreven. Deze regels maken het mogelijk om het plan te wijzigen en geringe wijzigingen aan te brengen voor wat betreft de plaats, ligging en/of afmetingen van bestemmingsgrenzen.
- Overige regels (Artikel 10) . In dit artikel zijn bepalingen ter afstemming van het welstandsbeleid opgenomen.

#### 7.2.5 Overgangs- en slotregels

In hoofdstuk 4 van de regels staan de overgangs- en slotregels. In de overgangsregels is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregels wordt aangegeven hoe het bestemmingsplan wordt genoemd.

#### 7.3 Verantwoording van de regels

Kenmerk van de Nederlandse ruimtelijke ordeningsregelgeving is dat er uitgegaan wordt van toelatingsplanologie. Een bestemmingsplan geeft aan welke functies waar zijn toegestaan en welke bebouwing mag worden opgericht. Bij het opstellen van dit bestemmingsplan zijn keuzes gemaakt over welke functies waar worden mogelijk gemaakt en is gekeken welke bebouwkundig toegestaan kan worden.

Het is noodzakelijk dat het bestemmingsplan een compleet inzicht biedt in de bouw- en gebruiksmogelijkheden binnen het betreffende plangebied. Het bestemmingsplan is het juridische toetsingskader dat bindend is voor de burger en overheid en geeft aan wat de gewenste planologische situatie voor het plangebied is.

In deze paragraaf worden de gemaakte keuzes nader onderbouwd.

# "Verkeer - Verblijf" (Artikel 3)

De strook openbare ruimte aan de oostzijde van het plangebied en het daaraan grenzende binnenterrein, welke als soort van aan-uitrit voor de achtertuinen van de woningen dient, wordt bestemd met als 'Verkeer-Verblijf.

Gronden met deze bestemming zijn voornamelijk bestemd voor de ontsluiting en benodigde parkeervoorzieningen van de woningen.

# "Wonen - Aaneen" (Artikel 4)

Functie:

De voor 'Wonen - Aaneen' aangewezen gronden zijn bestemd voor wonen in aaneen gebouwde (rijtjes) woningen of twee aaneen gebouwde woningen met bijbehorende tuinen erven en met aan huis verbonden beroeps- of bedrijfsactiviteiten, bed & breakfast in het hoofdgebouw en onderling toegankelijke aangebouwde bijbehorende bouwwerken en water.

# Bouwregels:

Er zijn, overeenkomstig de gewenste situatie, twee bouwwlakken opgenomen. Eén voor de vier woningen in het noorden van het plangebied en één voor de zeven woningen in het zuiden van het plangebied. Om het aantal woningen te maximaliseren is een aanduiding 'maximum aantal woningen' op de verbeelding opgenomen per bouwvlak.

De bouwregels bepalen dat de gebouwen binnen een bouwvlak moeten worden gebouwd. De bouw- en goothoogte verschilt per woning, teneinde aan te sluiten bij het bouwplan. De goot- en bouwhoogten zijn middels een maatvoeringsaanduiding op de verbeelding aangegeven.

In de bouwregels is onderscheid gemaakt tussen hoofdgebouwen en bijbehorende bouwwerken tussen de voorgevel en de 15 meter grens (tussen de voorgevel en het verlengde hiervan en de 15 meter er achter) en bijbehorende bouwwerken achter de 15 meter grens (achter 15 meter vanaf de voorgevel en het verlengde hiervan). In de bouwregeling zijn tevens een separate regelingen opgenomen voor uitbouwen, en bouwwerken, geen gebouwen en overkappingen zijnde.

In de specifieke gebruiksregels zijn bepalingen opgenomen welke mogelijkheden bieden om middels een omgevingsvergunning, onder voorwaarden, bijzondere woonvormen of kantoren en dienstverlening aan huis mogelijk te maken.

# 'Waarde - Archeologie middelhoge verwachting (Artikel 5)

Overeenkomstig het geldende bestemmingsplan kent het plangebied de dubbelbestemming 'Waarde – Archeologie middelhoge verwachting'. Gronden met deze bestemming zijn, behalve voor de andere daar

voorkomende bestemmingen, mede bestemd voor bescherming van aanwezige of naar verwachting aanwezige archeologische waarden.

Er worden regels gesteld omtrent het uitvoeren van werk, geen bouwwerk zijnde, of van werkzaamheden, vanwege de mogelijke archeologische waarde. Het heeft vooral betrekking tot activiteiten gericht op de bodem, normaal beheer en onderhoud is wel toegestaan alsmede het afgraven ten behoeve van een archeologisch onderzoek. Bij ontwikkelingen, geen normaal beheer en onderhoud zijnde, met een nader bepaalde oppervlakte en diepte moet een omgevingsvergunning worden aangevraagd.

#### HOOFDSTUK 8 ECONOMISCHE UITVOERBAARHEID

Artikel 6.12 van de Wet ruimtelijke ordening stelt dat de gemeenteraad naar aanleiding van een omgevingsvergunning moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk plan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan of omgevingsvergunning geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

In het voorliggende geval is een anterieure overeenkomst gesloten tussen initiatiefnemer en de gemeente Rijssen-Holten. Hierin is tevens het risico van planschade opgenomen, zodat het kostenverhaal voor de gemeente volledig is verzekerd. Dit brengt met zich mee dat vaststelling van een exploitatieplan achterwege kan blijven.

#### HOOFDSTUK 9 VOOROVERLEG, INSPRAAK EN ZIENSWIJZEN

Op grond van artikel 3.1.1 Bro is vooroverleg vereist met het waterschap en met de diensten van de provincie en het Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

#### 9.1 Vooroverleg

#### 9.1.1 Rijk

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Geoordeeld wordt dat deze ontwikkeling geen nationale belangen schaadt. Daarom is afgezien van het voeren van vooroverleg met het Rijk.

#### 9.1.2 Provincie Overijssel

Het provinciaal beleid laat zich niet specifiek uit over kleinschalige binnenstedelijke ontwikkelingen. De ontwikkeling raakt tevens geen provinciale belangen. Derhalve is besloten om geen vooroverleg met de provincie te voeren.

#### Waterschap Rijn en IJssel 9.1.3

De uitkomsten van paragraaf 6.2.2 hebben ertoe geleid dat nader overleg in het kader van vooroverleg niet

noodzakelijk is.

#### 9.2 Inspraak

Conform de gemeentelijke inspraakverordening kan het bestuursorgaan zelf besluiten of inspraak wordt verleend bij de voorbereiding van gemeentelijk beleid.

#### 9.3 Zienswijzen

Het ontwerpbestemmingsplan heeft vanaf 17 januari 2018 tot 27 februari 2018 voor een periode van zes weken voor een ieder als ontwerp ter inzage gelegen. In deze periode is er één zienswijze ingediend. Deze zienswijze heeft aanleiding gegeven het plan aan te passen. Naar aanleiding van de zienswijzen is de indeling van de parkeerplaatsen aangepast. Tevens is hierbij, als gevolg hiervan, de planverbeelding aangepast. De parkeerplaatsen met bijbehorende stoepen liggen binnen de bestemming 'Verkeer – Verblijf'. De kavels liggen binnen de woonbestemming. Bij het raadsbesluit is weergegeven op welke wijze tot een aanpassing van het plan heeft geleid.

Bijlagen bij de toelichting

#### Akoestisch onderzoek wegverkeerslawaai Bijlage 1

#### Bijlage 2 Verkennend bodemonderzoek

#### Quickscan natuurwaardenonderzoek Bijlage 3