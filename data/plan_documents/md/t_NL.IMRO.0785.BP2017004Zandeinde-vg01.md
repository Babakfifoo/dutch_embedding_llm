# **GEMEENTE GOIRLE**

# **BESTEMMINGSPLAN ZANDEIND 29a (RIEL)**

| GEMEENTE                       | : | Goirle                                        |
|--------------------------------|---|-----------------------------------------------|
| BESTEMMINGSPLANNUMMER          | : | NL.IMRO.0785.BP2017004Zandeinde-vg01          |
| SCHAAL VAN DE VERBEELDING      | : | 1:1000                                        |
| STATUS PLAN                    | : | vastgesteld                                   |
| DATUM TER VISIELEGGING ONTWERP | : | 28 september 2017 t/m 8 november 2017         |
| DATUM VASTSTELLING             | : | 30 januari 2018                               |
| DATUM UITSPRAAK ABRS           | : |                                               |
| DATUM INWERKINGTREDING         | : |                                               |
| DATUM ONHERROEPELIJK           | : |                                               |
| NAAM EN ADRES OPSTELLER        | : | Geling Advies, Burg. Wijtvlietlaan 1, De Rips |
|                                |   |                                               |

# **PLANTOELICHTING**

# **INHOUDSOPGAVE PLANTOELICHTING**

|      | HOOFDSTUK 1. INLEIDING                                 | 1  |
|------|--------------------------------------------------------|----|
| 1.1  | Aanleiding en doel van het bestemmingsplan             | 1  |
| 1.2  | Ligging en begrenzing plangebied                       | 1  |
| 1.3  | Vigerend bestemmingsplan                               | 2  |
| 1.4  | Bij het plan behorende stukken                         | 2  |
| 1.5  | Leeswijzer                                             | 2  |
|      | HOOFDSTUK 2 BESCHRIJVING PLANGEBIED                    | 3  |
| 2.1  | Historische ontwikkeling                               | 3  |
| 2.2  | Ruimtelijke en functionele structuur                   | 4  |
| 2.3  | Technische structuur                                   | 4  |
|      | HOOFDSTUK 3<br>RUIMTELIJK BELEIDSKADER                 | 5  |
| 3.1  | Rijk                                                   | 5  |
| 3.2  | Provincie                                              | 7  |
| 3.3  | Gemeente                                               | 10 |
|      | HOODSTUK 4<br>THEMATISCHE BELEIDSKADERS                | 13 |
| 4.1  | Stedenbouwkundige uitgangpunten en welstand            | 13 |
| 4.2  | Archeologie, cultuurhistorie en monumentenzorg         | 14 |
| 4.3  | Volkshuisvesting                                       | 15 |
| 4.3  | Groen                                                  | 17 |
| 4.4  | Verkeer en Parkeren                                    | 18 |
|      | HOOFDSTUK 5<br>MILIEUASPECTEN                          | 20 |
| 5.1  | Milieuhinder en bedrijf                                | 20 |
| 5.2  | Externe veiligheid                                     | 21 |
| 5.3  | Kabels, leidingen en straalpad                         | 24 |
| 5.4  | Geluid                                                 | 25 |
| 5.5  | Lucht                                                  | 26 |
| 5.6  | Geur                                                   | 27 |
| 5.7  | Bodem                                                  | 28 |
| 5.8  | Natuur                                                 | 28 |
| 5.9  | Milieueffectrapportage                                 | 31 |
|      | HOOFDSTUK 6 WATER                                      | 32 |
| 6.1  | Beleid                                                 | 32 |
| 6.2  | Huidige en toekomstige situatie                        | 34 |
|      | HOOFDSTUK 7 OPZET PLANREGELS                           | 37 |
| 7. 1 | Plansystematiek                                        | 37 |
| 7.2  | Hoofdstuk 1 van de regels: Inleidende regels           | 37 |
| 7.3  | Hoofdstuk 2 van de regels: Bestemmingsregels           | 37 |
| 7.4  | Hoofdstuk 3 van de regels: Algemene Regels             | 39 |
| 7.5  | Hoofdstuk 4 van de regels: Overgangsrecht en slotregel | 40 |
|      | HOOFDSTUK 8 UITVOERBAARHEID                            | 42 |
| 8.1  | Economische uitvoerbaarheid                            | 42 |

# **Bijlagen**

- 1. Eindverslag inspraakprocedure
- 2. Verslag overleg Besluit ruimtelijke ordening
- 3. Toelichting Staat van bedrijfsactiviteiten

# **Separate bijlagen**

- 1. Archeologisch onderzoek
- 2. Quick scan flora en fauna
- 3. Akoestisch onderzoek
- 4. Standaard advies externe veiligheid
- 5. Selectiebesluit

# **HOOFDSTUK 1. INLEIDING**

### **1.1 Aanleiding en doel van het bestemmingsplan**

Op het perceel Zandeind 29a te Riel is op dit moment het bijgebouw behorende bij de woning Zandeind 29 aanwezig. Het betreft een dubbele garage met aangebouwd een recreatieruimte. Dit bijgebouw ligt op enige afstand van de woning Zandeind 29. Gezien deze afstand heeft de initiatiefnemer het voornemen opgepakt om op de plaats van de bestaande bebouwing een woning te realiseren. Het perceel wordt afgesplitst van de bestaande woning.

# **1.2 Ligging en begrenzing plangebied**

Het plangebied betreft het perceel kadastraal bekend gemeente Goirle, sectie K, nummer 887. Het perceel heeft een omvang van 3.711 m 2 . Het plangebied is in het noorden begrensd door de bebouwing aan het Zandeind 31 en de tuin behorende bij deze woning. In het zuiden is het plangebied begrensd door de bebouwing op het perceel Zandeind 29 met behorende tuin. Daarnaast bevindt zich ten zuiden nog bebouwing op het perceel kadastraal bekend gemeente Goirle, sectie K, nummer 182. De oostzijde van het plangebied wordt begrensd door de Zandeind, terwijl het plangebied aan de westzijde begrensd wordt door agrarisch gebied.

Afbeelding 1: ligging plangebied

Afbeelding 2: Plangebied

# **1.3 Vigerend bestemmingsplan**

Tot het moment waarop het voorliggende bestemmingsplan in werking treedt, geldt in het plangebied het volgend bestemmingsplan.

| Bestemmingsplan                         | Vastgesteld | Inwerking  | ABRvS      |
|-----------------------------------------|-------------|------------|------------|
| Buitengebied Goirle                     | 09-12-2008  | 24-09-2009 | 20-04-2011 |
| Buitengebied Goirle, Herziening<br>2014 | 23-09-2014  | 23-12-2014 | 23-12-2014 |

# **1.4 Bij het plan behorende stukken**

Dit bestemmingsplan bestaat uit drie delen: een verbeelding waarop onder meer de bestemmingen in het plangebied zijn aangegeven, planregels waarin de bouwen gebruiksmogelijkheden voor de op de verbeelding vermelde bestemmingen zijn opgenomen en deze toelichting waarin de achtergronden van het bestemmingsplan zijn beschreven. De verbeelding vormt samen met de regels het bindende deel van het bestemmingsplan. In deze toelichting worden onder andere de keuzes die in het bestemmingsplan worden gemaakt nader gemotiveerd en verantwoord. Hierin staat ook beschreven wat het vigerend beleid inhoud en met welke (milieu)planologische aspecten rekening is gehouden.

# **1.5 Leeswijzer**

Deze toelichting bestaat uit acht hoofdstukken. Na dit inleidende hoofdstuk, wordt in hoofdstuk 2 een beschrijving gegeven van het plangebied. Hoofdstuk 3 gaat in op het ruimtelijk beleidskader van rijk, provincie en gemeente. Het thematische beleidskader komt aan de orde in hoofdstuk 4. In hoofdstuk 5 worden milieuaspecten behandeld. Hoofdstuk 6 gaat in op de wateraspecten. De opzet van de planregels wordt in hoofdstuk 7 besproken, gevolgd door de uitvoerbaarheid in hoofdstuk 8.

# **HOOFDSTUK 2 BESCHRIJVING PLANGEBIED**

Voor het opstellen van een bestemmingsplan is het van belang dat de uitgangssituatie, ofwel de bestaande situatie, goed in beeld wordt gebracht. In dit hoofdstuk volgt een beschrijving van deze situatie door middel van een beschrijving van de historische ontwikkeling, de ruimtelijke en functionele structuur.

# **2.1 Historische ontwikkeling**

Het dorp Riel is samengesteld uit de gehuchten Brakel, Zandeind en de dorpskom of Kerkeind. Brakel is daarvan het oudste buurtschap, waar al in de prehistorische en Romeinse tijd bewoners gevestigd waren. Zo zijn in 1840 op de heide onder Brakel meer dan 50 urnen opgegraven.

Riel is een typisch Brabants esdorp. De dorpen zijn hier niet, zoals in Drenthe, concentrisch van vorm, maar langgerekt. Deze zogenaamde kransakkerdorpen breidden zich uit naarmate de beschikbare bouwgrond rondom de akkers vol raakte. Nieuwe vestigingen vonden dan wat verderop aan de kronkelige weg rondom de akkers plaats. Dit nederzettingspatroon is in Riel goed bewaard gebleven. Een bijzonderheid is dat de eerste ontginningsactiviteiten hier al in de 7 e eeuw moeten hebben plaatsgevonden. De blokvormige verkaveling, waarbij akkers door hagen en houtwallen omringd werden om het vee te weren, is in Riel nog steeds te herkennen. In de eeuwen vóór het gebruik van kunstmest werden de akkers vruchtbaarder gemaakt door er zoden op te leggen die met dierlijke mest waren vermengd. Dit verklaart het holle, hoge karakter van de oude akkers.

In de 12e eeuw kwam er in Riel een opleving in de ontginning van de woeste gronden, doordat een kerkelijke instelling zich hierop toelegde. Later, toen Brabant door de Staten-Generaal tot Generaliteitsland was verklaard en als een wingewest werd uitgebuit, hadden de boeren weinig reden en mogelijkheden om hun arsenaal uit te breiden. De meeste boerderijen ter plaatse dateren uit het einde van de 19e eeuw, omdat bij een grote brand in 1877 vele hoeven verloren gingen. Riel maakte deel uit van de heerlijkheid Hilvarenbeek, maar lag echter daarvan gescheiden door het grondgebied van Goirle.

# **2.2 Ruimtelijke en functionele structuur**

Het plan voorziet de ontwikkeling van één woning. De woning komt op de plaats van het bijgebouw van de woning Zandeind 29. Het Zandeind vormt de historische verbindingsweg tussen de kern Riel en het buitengebied. Ter plaatse van het plangebied is er langs het Zandeind sprake van een geleidelijke afname van de bebouwingsdichtheid richting het buitengebied. De weg het Zandeind ligt aan de voorzijde van het plangebied. Het plangebied grenst met de achterzijden aan het buitengebied waardoor er een directe relatie met het open landschap waarneembaar is. Foto's van de huidige situatie zijn hieronder weergegeven.

Afbeelding 3: bestaande situatie

#### **2.3 Technische structuur**

Binnen het plangebied bevinden zich geen belangrijke technische infrastructurele voorzieningen met ruimtelijke relevantie.

# **HOOFDSTUK 3 RUIMTELIJK BELEIDSKADER**

Dit hoofdstuk geeft een korte weergave van het bij het opstellen van dit bestemmingsplan van kracht zijnde ruimtelijke beleidskader.

# **3.1 Rijk**

### **Structuurvisie Infrastructuur en Ruimte**

De Structuurvisie Infrastructuur en Ruimte (SVIR) geeft een nieuw, integraal kader voor het ruimtelijke en mobiliteitsbeleid op rijksniveau. Op 13 maart 2012 is de SVIR vastgesteld. In de SVIR schetst het kabinet hoe Nederland er in 2040 zou moeten uitzien: concurrerend, bereikbaar, leefbaar en veilig. Daarbij streeft het Rijk naar een aanpak die ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt. Bij deze aanpak hanteert het Rijk een filosofie die uitgaat van vertrouwen, heldere verantwoordelijkheden, eenvoudige regels en een selectieve rijksbetrokkenheid.

Daarnaast verstevigt de SVIR het motto 'decentraal wat kan, centraal wat moet'. De verantwoordelijkheid om te sturen in de ruimtelijke ordening wordt door de SVIR nog meer bij de provincies en gemeenten gelegd. Zo laat het Rijk de verantwoordelijkheid voor de afstemming tussen verstedelijking en groene ruimte op regionale schaal over aan provincies. Dit houdt in dat de betekenis van de nationale structuurvisie voor het bestemmingsplangebied zodoende zeer beperkt blijft.

De SVIR richt zich op een dusdanig schaalniveau en is als gevolg daarvan ook van een zeker (hoog) abstractieniveau, dat hieruit geen concrete beleidskaders voortkomen voor onderhavig bestemmingsplan. Door decentralisatie van bevoegdheden wordt het relevante beleidskader gevormd door de provincie Noord-Brabant en de gemeente Goirle.

Conclusie.

Dit rijksbeleid werkt niet direct door in onderhavig plan. De afweging vind voor onderhavige planontwikkeling decentraal plaats.

# **Realisatieparagraaf Nationaal Ruimtelijk Beleid**

In de zogenaamde Realisatieparagraaf ('Realisatie Nationaal Ruimtelijk Beleid') zijn alle nationale ruimtelijke belangen uit de verschillende Planologische Kern Beslissingen en de voorgenomen verwezenlijking daarvan gebundeld. Daarbij wordt onder meer ingezet op zuinig ruimtegebruik, de bescherming van kwetsbare gebieden (nationale landschappen en Ecologische Hoofdstructuur) en op bescherming van het land tegen overstromingen en wateroverlast. In de Realisatieparagraaf benoemt het kabinet ruim 30 nationale ruimtelijke belangen en de instrumenten om die uit te voeren. De Realisatieparagraaf is toegevoegd aan de Nota Ruimte en heeft de status van structuurvisie.

### Conclusie

Dit rijksbeleid werkt niet direct door in onderhavig plan. De afweging vindt voor onderhavige planontwikkeling decentraal plaats.

#### **AMvB Ruimte**

In het Besluit algemene regels ruimtelijke ordening (Barro) stelt het Rijk een aantal regels voor met betrekking tot de inhoud van bestemmingsplannen. De onderwerpen betreffen: project mainportontwikkeling Rotterdam, kustfundamenten, grote rivieren, Waddenzee en waddengebied en defensie (met uitzondering van radar). Voor de in het Barro genoemde onderwerpen moeten op grond van de Wet ruimtelijke ordening alle bestemmingsplannen binnen een jaar aan de bepalingen uit het Barro voldoen. Geen van de in het Barro genoemde onderwerpen hebben echter betrekking op onderhavig bestemmingsplan.

#### **Ladder voor duurzame ontwikkeling**

Per 1 oktober 2012 is in artikel 3.1.6 Bro een motiveringsplicht opgenomen voor nieuwe stedelijke ontwikkelingen in bestemmingsplannen. In de plantoelichting moet hiervoor een verantwoording plaatsvinden aan de hand van een drietal opeenvolgende treden (de "ladder duurzame verstedelijking"). De eerste trede in deze ladder is een beschrijving dat de voorgenomen stedelijke ontwikkeling voorziet in een actuele regionale behoefte. Hierbij kan het gaan om zowel kwantitatieve als kwalitatieve aspecten. De beide vervolgstappen uit de genoemde ladder hebben betrekking op de vraag of de ontwikkeling in bestaand stedelijk gebied ingepast kan worden en als dat niet mogelijk is op andere locaties, die vooral goed ontsloten moeten zijn.

De ladder duurzame verstedelijking ziet toe op stedelijke ontwikkelingen. Onderhavig plan ziet toe op de ontwikkeling van één woning. Jurisprudentie van de Raad van State blijkt dat ontwikkelingen waar minder dan 7 woningen ontwikkeld worden niet aangemerkt worden als stedelijke ontwikkeling (zie onder andere uitspraak 201302867/1/R4). Een nadere uitwerking van de ladder duurzame verstedelijking is niet noodzakelijk.

### Conclusie

Artikel 3.1.6 Bro heeft geen betrekking op onderhavig plan.

### **Crisis- en herstelwet**

Met de Crisis- en herstelwet (Chw) wil het kabinet de procedures voor grote projecten versnellen. Hiermee wordt een stap gezet om de gevolgen van de economische crisis te bestrijden. De Chw zorgt voor een toename van het aantal kwalitatief goede woningen en bedrijfslocaties. Integrale gebiedsontwikkeling krijgt een belangrijke impuls. Op het gebied van bedrijventerreinen ligt de nadruk op herstructurering. De regels uit de Chw betreffen in deze vooral het bestuursprocesrecht waardoor de doorlooptijd van procedures voor in de wet aangewezen projecten kan worden verkort.

# Conclusie

De Chw is niet van toepassing op onderhavig bestemmingsplan omdat dit plan niet kan worden aangemerkt als een besluit dat noodzakelijk is voor de verwezenlijking van een ruimtelijk project zoals omschreven in de Chw.

# **3.2 Provincie**

### **Structuurvisie ruimtelijke ordening**

Op 19 maart 2014 is de Structuurvisie Ruimtelijke Ordening (SVRO) in werking getreden, nadat Provinciale Staten de structuurvisie op 7 februari 2014 hebben vastgesteld. De SVRO schetst de hoofdlijnen van het provinciaal ruimtelijk beleid tot 2025 (met een doorkijk naar 2040). De visie is bindend voor het ruimtelijk handelen van de provincie, maar bindt gemeenten niet rechtsreeks. Het is de basis voor de wijze waarop de provincie de instrumenten inzet die de Wro biedt. Eén van deze instrumenten is de provinciale verordening. In de Verordening Ruimte zijn de kaderstellende elementen uit de structuurvisie vertaald in concrete regels die van toepassing zijn op (gemeentelijke) bestemmingsplannen.

De provincie stuurt door middel van vier ruimtelijke structuren: de groenblauwe structuur, het landelijk gebied, de stedelijke structuur en de infrastructuur. Binnen deze structuren worden de belangrijkste, maatschappelijke ontwikkelingen opgevangen en kiest de provincie voor een bepaalde ordening van functies. Hiermee wil de provincie een gevarieerd en aantrekkelijk woon-, werk- en leefklimaat ontwikkelen waarin een kennisinnovatieve economie centraal staat voor een duurzaam Brabant. Het principe van 'behoud en ontwikkeling' staat hierin centraal.

Binnen de stedelijke structuur worden twee ontwikkelingsperspectieven onderscheiden:

- stedelijk concentratiegebied (stedelijke regio's): in het stedelijk concentratiegebied, inclusief de bijbehorende zoekgebieden voor verstedelijking, wordt de bovenlokale verstedelijkingsbehoefte opgevangen;
- overig stedelijk gebied (landelijke regio's): het overige stedelijke gebied, met de bijbehorende zoekgebieden voor verstedelijking, voorziet in de opvang van de lokale verstedelijkingsbehoefte. Grootschalige

verstedelijking is ongewenst en voor woningbouw geldt in principe 'bouwen voor migratiesaldo -nul'.

Afbeelding 4: uitsnede SVRO met aanduiding van het plangebied

Bij verstedelijking wordt het accent verlegd van nieuwe uitleg naar het bestaand stedelijk gebied. Er wordt ingezet op zorgvuldig ruimtegebruik door de ruimte binnen het bestaand bebouwd gebied zo goed mogelijk te benutten door in te zetten op herstructurering en onderhoud. Daarnaast wordt door middel van gebiedspaspoorten aangegeven welke landschapskenmerken de provincie bepalend vindt en welke ambities de provincie heeft voor de ontwikkeling van de landschapskwaliteiten in deze gebieden. De ruimte binnen deze gebieden moet zo goed mogelijk benut worden waarbij rekening gehouden dient te worden met de gebiedskenmerken en de kwaliteiten van de omgeving.

### Conclusie

Onderhavige ontwikkeling vindt plaats in een gebied dat in de structuurvisie is aangeduid als bestaand stedelijk gebied. De ruimtevraag wordt binnen bestaand stedelijk gebied opgevangen. Zodoende sluit het initiatief aan bij de doelstellingen uit de SVRO.

### **Verordening Ruimte**

In de Wro is vastgelegd hoe de bevoegdheden op het gebied van ruimtelijke ordening zijn verdeeld tussen rijk, provincies en gemeenten. De provincie kan door middel van een planologische verordening regels formuleren waarmee gemeenten bij het opstellen van ruimtelijke plannen rekening moeten houden. De provincie Noord-Brabant heeft hiertoe de Verordening Ruimte opgesteld. De regels van de Verordening Ruimte zijn er, in lijn met het beleid van de SVRO, op gericht om het leeuwendeel van de stedelijke ontwikkelingen plaats te laten vinden in de stedelijke regio's en in het bestaand stedelijk gebied. De begrenzingen van de stedelijke en landelijke regio's zijn vastgelegd in kaarten behorende bij de Verordening Ruimte. In de verordening zijn ook het bestaande stedelijk gebied, de zoekgebieden voor stedelijke ontwikkeling en de ecologische hoofdstructuur begrensd. In de Verordening Ruimte zijn regels opgenomen waaraan ruimtelijke plannen dienen te voldoen. Nieuwe stedelijke ontwikkelingen dienen in principe plaats te vinden in bestaande stedelijk gebied of in een zoekgebied voor stedelijke ontwikkeling.

Afbeelding 5: uitsnede kaart Verordening Ruimte met aanduiding van het plangebied

### Conclusie

Het plangebied ligt binnen gronden die volgens de Verordening Ruimte zijn aangeduid als 'bestaand stedelijk gebied: stedelijk concentratiegebied'. Bestaand stedelijk gebied is gebied dat het bestaande ruimtebeslag van een kern bevat ten behoeve van een samenhangende ruimtelijke structuur van stedelijke functies. Op deze gronden mogen stedelijke ontwikkelingen plaatsvinden. De voorgestane ontwikkeling is zodoende in overeenstemming met het provinciale beleid.

# **3.3 Gemeente**

### **Structuurvisie**

De structuurvisie, vastgesteld door de gemeenteraad op 20 juli 2010, biedt het kader voor het te voeren ruimtelijke beleid tot 2020. Het omvat de visie en de hoofdlijnen van het ruimtelijk beleid.

Voor het aspect wonen wordt voor de kern Riel gestreefd naar 'dorps' bouwen en een inwonertal dat op peil blijft of gestaag groeit. Ook voor 'rode' ontwikkelingen in Riel geldt dat inbreiding in bestaand stedelijk gebied de voorkeur heeft boven uitbreiding.

Voldoende inwoners is de basis van een vitaal dorp. Woningbouw in Riel kan:

- een bijdrage leveren aan het op peil houden van het inwonertal, het verenigingsleven en het voorzieningenniveau,
- het voor starters mogelijk maken in Riel te blijven wonen,
- voor geschikte woningen voor senioren zorgen.

### Conclusie

Onderhavig plan ziet op de ontwikkeling van een woning langs het lint de Zandeind. De voorgestane ontwikkeling is in overeenstemming met de structuurvisie.

# **Bestemmingsplannen**

Het bestemmingsplan dat voor het plangebied vigeert, is het bestemmingsplan "Buitengebied Goirle" en "Buitengebied Goirle, herziening 2014'. In deze bestemmingsplannen heeft de locatie een woonbestemming. Binnen deze woonbestemming is één woning toegestaan, met een bijgebouw met een oppervlakte van 100 m2 . De realisatie van een tweede woning op de locaties in in deze bestemmingsplannen niet toegestaan. Nu het plan is om een tweede woning op het perceel te realiseren, is er sprake van een strijdigheid met de vigerende bestemmingsplannen.

Conclusie.

Om de gewenste ontwikkeling mogelijk te maken, is onderhavig bestemmingsplan opgesteld.

# **Stedenbouwkundige notitie 'Inbreidingsmogelijkheden kom Riel'**

In 2005 heeft de gemeenteraad de stedenbouwkundige notitie 'Inbreidingsmogelijkheden kom Riel' vastgesteld. Deze notitie vormt het toetsingskader waaraan toekomstige initiatieven stedenbouwkundige geobjectiveerd kunnen worden beoordeeld op hun aanvaardbaarheid. Het plangebied is net buiten de in de notitie aangegeven gebieden gesitueerd.

Conclusie Genoemde notitie is niet van toepassing

### **Integraal Dorpsontwikkelingsplan Riel**

De locatie is niet in het Integraal Dorpsontwikkelingsplan Riel opgenomen.

### Conclusie.

Het Integraal dorpsontwikkelingsplan in niet van toepassing.

### **Toekomstvisie**

In 2013 is door de gemeenteraad de "Toekomstvisie gemeente Goirle 2020" vastgesteld onder de titel "Thuis in Goirle: groen, sociaal, ondernemend" vastgesteld. Kortweg werd aan dit document de subtitel "Toekomstvisie 2020"gegeven. Deze visie - gebaseerd op de drie kernbegrippen 'groen, sociaal en ondernemend' – dient als leidraad voor de toekomstige beleidsontwikkeling. De ambitie voor Goirle in 2020 luidt: Onze inwoners voelen zich thuis in de gemeente Goirle, want Goirle is een groene, sociale en ondernemende gemeente.

#### *Goirle is Groen*

De gemeente Goirle wordt gekenmerkt door het dorpse en landschappelijke karakter en is een prettige en groene woonomgeving, gelegen in het prachtige groen (bossen, beken, Regte Heide) en nabij de grote stad.

#### *Goirle is Sociaal*

De gemeente Goirle is een dynamische en levendige gemeente. De onderlinge sfeer is goed, open en positief. Ieder handelt vanuit zijn of haar eigen verantwoordelijkheid. Problemen worden door onze inwoners zoveel als mogelijk zelf opgelost. In laatste instantie biedt de gemeente een vangnet voor diegenen die daarop zijn aangewezen. De gemeente denkt en handelt vanuit de ´menselijke maat´. De inwoners kennen elkaar en zijn betrokken bij hun directe naaste omgeving maar juist ook in buurten en wijken. De inwoners en de gemeente zijn er voor elkaar en zorgen voor elkaar als dat nodig is. Goirle heeft een actief verenigingsleven en er zijn veel vrijwilligers. De inwoners en de gemeente zijn trots op ons eigen karakter en onze eigen identiteit en houden deze graag in stand.

### *Goirle is Ondernemend*

Binnen de gemeente Goirle zijn voldoende voorzieningen voor wonen, leven, onderwijs, recreatie en zorg aanwezig voor jong en oud, voor ieder wat wils. Economische ontwikkelingen in dat kader worden waar mogelijk ondersteund. In onze afwegingen maken de gemeente een verantwoorde keuze gericht op duurzaamheid. Daarbij weegt de gemeente economische en ecologische argumenten in samenhang en zorgt de gemeente voor balans. De gemeente staan open voor nieuwe initiatieven van burgers, organisaties en ondernemers; soms initieert de gemeente deze initiatieven zelf als de gemeente kansen ziet of iets willen bereiken. De gemeente kiest hierbij bij voorkeur een regierol.

# **HOODSTUK 4 THEMATISCHE BELEIDSKADERS**

### **4.1 Stedenbouwkundige uitgangpunten en welstand**

### **Stedenbouwkundige uitgangspunten**

Het uitgangspunt voor de ontwikkeling van de woning op het perceel was aansluiten bij de bestaande situatie op het perceel, waarbij er aandacht is voor het realiseren van voldoende parkeergelegenheid.

Het college heeft randvoorwaarden vastgesteld:

- De woning dient gesitueerd te worden op de plaats van het bestaande bijgebouw, in een oppervlakte en volume, zoals in het principeverzoek geschetst.
- de woning moet worden ontsloten vanaf het bestaand pad, zodat de bestaande bomen aan de Zandeind behouden blijven.
- parkeren op eigen terrein. Bij de woning moeten minimaal 3 parkeerplaatsen gerealiseerd worden.

Daarnaast is, om het beeld in de omgeving niet te verstoren, gekozen voor een maximale goothoogte van 4 meter en een maximale bouwhoogte van 8 meter en het volume van de nieuwe woning aan te laten sluiten bij die van het bestaande bijgebouw.

# **Welstand**

Bouwplannen moeten onder meer worden getoetst aan 'redelijke eisen van welstand', aldus de Wet algemene bepalingen omgevingsrecht. Naast het bestemmingsplan is het welstandsbeleid een middel om de ruimtelijke kwaliteit van de publieke omgeving te waarborgen bij de bouwplannen die in de gemeente worden gerealiseerd. Sinds 1 juli 2004 moet iedere gemeente de gehanteerde welstandscriteria vastleggen in een Welstandsnota, die door de gemeenteraad moet worden vastgesteld. In Goirle is dat gebeurd op 11 maart 2014. De welstandsnota heeft een duidelijke relatie met bestemmingsplannen. Het bestemmingsplan beschrijft naast de toegelaten functies in stedenbouwkundige termen de toegestane bouwmassa's in een gebied en de plaats waar deze mogen worden gebouwd. Het is de taak van welstandsbeleid te borgen dat bij veranderingen de verschijning van de bouwmassa's passend is en blijft in de omgeving. De Welstandsnota verdeelt de gemeente hiertoe in verschillende soorten gebieden, ieder met hun eigen gebiedsgerichte criteria. Voor de gedetailleerde regeling wordt verwezen naar de welstandsnota.

# **4.2 Archeologie, cultuurhistorie en monumentenzorg**

# **Archeologie**

Omdat in groeiende mate het Europese archeologische erfgoed werd bedreigd, is in 1992 het Verdrag van Malta tot stand gekomen. Uitgangspunt van dit verdrag is het archeologisch erfgoed zo veel mogelijk in situ te behouden. Waar dit mogelijk is, dient het bodemarchief met zorg ontsloten te worden. Bij het ontwikkelen van ruimtelijk beleid moet het archeologische belang vanaf het begin meewegen in de besluitvorming. Om dit meewegen te laten plaatsvinden wordt, naast de in ontwikkeling zijnde regelgeving en beleid, een economische factor toegevoegd. De kosten voor het zorgvuldig omgaan met het bodemarchief, in casu de kosten voor inventarisatie, (voor)onderzoeken, bodemonderzoek en documentatie, worden door de initiatiefnemer betaald.

Op 1 september 2007 is de Wet op de archeologische monumentenzorg in werking getreden. Hiermee is het Verdrag van Malta in de Nederlandse wetgeving geïmplementeerd. Dit betekent onder meer het volgende:

- de introductie van het veroorzakersprincipe, waardoor de kosten van archeologische onderzoek verhaald kunnen worden op de verstoorder;
- de verankering van de archeologische monumentenzorg in de ruimtelijke ordening.

In wetgeving is de omgang met archeologisch erfgoed geregeld en zijn enkele uitgangspunten en doelstellingen gesteld. Zo kan iedere initiatiefnemer van projecten waarbij de bodem verstoord wordt, verplicht worden gesteld om een rapport over te leggen waaruit de archeologische waarde van het te verstoren terrein (het plangebied) blijkt. Voor een dergelijk rapport is archeologisch onderzoek vereist. Dit bestaat in de eerste plaats uit vooronderzoek: het bureauonderzoek en/of inventariserende veldonderzoek, elk met bijbehorende standaardrapportages. Tijdens het bureauonderzoek wordt gekeken naar wat er in historisch, archeologisch en aardwetenschappelijk opzicht al bekend is over het plangebied. De volgende fase bestaat in veel gevallen uit een veldonderzoek. Dergelijk onderzoek heeft als doel kansrijke en kansarme zones te karteren. Hierbij kan booronderzoek plaatsvinden alsmede proefsleuvenonderzoek. De resultaten dienen vervolgens te worden gewaardeerd. Tijdens de waarderende fase wordt van de aangetroffen vindplaatsen, ook wel site genoemd, de omvang, aard, datering en fysieke kwaliteit vastgesteld om zo tot een oordeel over de behoudenswaardigheid te komen. Op basis van dit oordeel neemt de betrokken overheid een (selectie)besluit hoe met eventueel aanwezige vindplaatsen dient te worden omgegaan.

Het plangebied kent op basis van de IKAW een hoge archeologische verwachtingswaarde. Door ADC ArcheoProjecten is een bureauonderzoek en een inventariserend veldonderzoek in de vorm van een verkennend booronderzoek uitgevoerd dat als separate bijlage bij deze plantoelichting is opgenomen. De nieuw te bouwen woning zal worden geprojecteerd op de locatie waar nu nog een bijgebouw aanwezig is. Ter plaatse van deze locatie is destijds ten behoeve van het bouwen van dit bijgebouw het bodemarchief verstoord. Op de verbeelding van het bestemmingsplan is ter bescherming van eventuele archeologische waarden de dubbelbestemming "Waarde-Archeologie" opgenomen. Aan deze bestemming zijn planregels verbonden die van toepassing zijn bij een voornemen tot bodemverstorende ingrepen die een bepaalde oppervlakte en diepte overschrijden. Daarmee zijn eventuele archeologische waarden voldoende geborgd. Burgemeester en wethouders van de gemeente Goirle hebben een selectiebesluit genomen waarbij het plangebied voor de realisatie van het plan is vrijgegeven. Het selectiebesluit is als separate bijlage bij deze plantoelichting opgenomen.

### **Cultuurhistorie en monumentenzorg**

Het gemeentelijk beleid is erop gericht om bestaande cultuurhistorische en architectonische kwaliteiten te handhaven. Hierbij zijn vooral de Monumentenwet 1988, de gemeentelijke Monumentenverordening en de lijst van gemeentelijke monumenten het kader.

### **Cultuurhistorisch waardevolle bebouwing**

In het plangebied komt geen cultuurhistorisch waardevolle bebouwing voor.

#### **Rijksmonumenten**

In het plangebied komen geen rijksmonumenten voor.

### **Gemeentelijke monumenten**

In het plangebied komen geen gemeentelijke monumenten voor.

### **4.3 Volkshuisvesting**

In de plantoelichting bij het bestemmingsplan dient op basis van artikel 3.1.6 Bro het bieden van ruimte voor een nieuw stedelijke ontwikkeling met de volgende opeenvolgende stappen te worden gemotiveerd.

- Stap 1: er wordt beschreven dat de voorgenomen stedelijke ontwikkeling voorziet in een actuele regionale behoefte?
- Stap 2: indien uit de beschrijving , bedoeld in onderdeel a, blijkt dat sprake is van een actuele regionale behoefte, wordt beschreven in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins, en
- Stap 3: indien uit de beschrijving, bedoeld in onderdeel b, blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende

middelen van vervoer, passend ontsloten zijn of als zodanig worden ontwikkeld.

Aangezien er sprake is van de ontwikkeling van één woning, is er geen sprake van een stedelijke ontwikkeling in het kader van artikel 3.1.6 Bro. In het Regionaal Ruimtelijk Overleg Midden Brabant van 15 december 2016 (Regionale Agenda Wonen Deel A) zijn afspraken gemaakt tussen gemeenten Dongen, Gilze en Rijen, Goirle, Hilvarenbeek, Loon op Zand, Oisterwijk, Tilburg en Waalwijk over het maximum aantal te bouwen woningen tot en met 2024. Dit document is te vinden op de website van de provincie Noord-Brabant (www.brabant.nl). Binnen deze afspraken mag de gemeente Goirle tot en met 2024 905 woningen bouwen. De harde plancapaciteit in de gemeente Goirle bedraagt 31%. De gemeente heeft hiermee een voldoende flexibiliteit in het plan ingebouwd. Dit maakt dat onderhavige ontwikkeling past binnen de opgave van de gemeente Goirle, zoals vastgelegd in de Regionale Agenda Wonen Deel A.

#### **Regionale Agenda Wonen**

In het Regionaal Ruimtelijk Overleg Midden-Brabant van 15 december 2016 zijn afspraken gemaakt tussen de gemeenten in de regio Hart van Brabant, waar Goirle onderdeel van is, over het maximum aantal te bouwen woningen tot en met 2025. De afspraken zijn vastgelegd in deel A van Regionale Agenda Wonen (RAW).

In de RAW wordt ingegaan op de ontwikkelingen in de regionale woningvoorraad, de verwachtingen op basis van de provinciale bevolkings- en woningbehoefteprognose, alsook de kwantitatieve en kwalitatieve samenstelling van de gemeentelijke woningbouwprogramma's.

Voor de nieuwe regionale woningbouwafspraken wordt uitgegaan van de komende 10-jaarsperiode 2016 t/m 2024. In deze periode mag de gemeente Goirle in totaal 755 woningen realiseren, zie onderstaande afbeelding.

|                                                                                                                                                                                                                      | feitelijke<br>woningvoorraad<br>per 1 januari<br>2016                         | prognose<br>woningvoorraad<br>per 1 januari<br>2026 | prognose<br>groei<br>woningvoorraad<br>2016 t/m 2025 |
|----------------------------------------------------------------------------------------------------------------------------------------------------------------------------------------------------------------------|-------------------------------------------------------------------------------|-----------------------------------------------------|------------------------------------------------------|
| Dongen                                                                                                                                                                                                               | 10.725                                                                        | 11.630                                              | 005                                                  |
| Gilze en Rijen                                                                                                                                                                                                       | 10.813                                                                        | 11.920                                              | 1.105                                                |
| Goirle                                                                                                                                                                                                               | 9.858                                                                         | 10.615                                              | 755                                                  |
| Hilvarenbeek                                                                                                                                                                                                         | 6.180                                                                         | 6.825                                               | 645                                                  |
| Loon op Zand                                                                                                                                                                                                         | 9.587                                                                         | 10.355                                              | 770                                                  |
| Oisterwijk                                                                                                                                                                                                           | 11.105                                                                        | 11.795                                              | 690                                                  |
| Tilburg                                                                                                                                                                                                              | 93.948                                                                        | 103.700                                             | 9.750                                                |
| Waalwijk                                                                                                                                                                                                             | 20.181                                                                        | 22.285                                              | 2.105                                                |
| Midden-Brabant                                                                                                                                                                                                       | 172.397                                                                       | 189.125                                             | 16.725                                               |
| Heusden                                                                                                                                                                                                              | 17.560                                                                        | 19.910                                              | 2.350                                                |
| Bronnen: - Provinciale inventarisatie gemeentelijke woningbouwontwikkelingen in 2015<br>- CBS-Statline, juli 2015 (BAG)<br>De geprognosticeerde groei van de woningvoorraad (2016 tim 2025) is afgerond op 5-tallen. | - De bevolkings - en woningbehoefteprognose Noord-Brabant, actualisering 2014 |                                                     |                                                      |

Afbeelding 6: t*abel regionale woningbouwopgave en afspraken 2016 t/m 2025*

### **Notitie Prioritering Woningbouwlocaties 2016-2021**

De locatie is niet opgenomen in deze notitie.

### **4.3 Groen**

De gemeenteraad heeft op 11 maart 2014 het Groenstructuurplan vastgesteld. In dit plan wordt een lange termijn visie voor het gemeentelijk groen binnen de bebouwde kom weergegeven.

Ten behoeve van het plan worden er geen bomen gekapt. De bomen aan de Zandeind vormen in het kader van het Groenstructuurplan een groene erftoegangsweg. Rondom de nieuwe woning zal een tuin worden aangelegd. De bestaande beplanting zal hierbij zoveel mogelijk in stand worden gehouden.

Afbeelding 7: luchtfoto van de bestaande beplanting

#### **4.4 Verkeer en Parkeren**

#### **Verkeer**

Op 10 december 2013 heeft de gemeenteraad van Goirle een nieuw Gemeentelijk Verkeers- en Vervoersplan (GVVP) vastgesteld. Het doel van het GVVP is het vastleggen van her verkeers- en vervoersbeleid van de gemeente Goirle voor de periode 2013 tot 2023. Het beleid moet aansluiten bij de ambities en de speerpunten die de gemeente heeft en moet tevens passen binnen de kaders die hogere overheden in hun beleid stellen.

In het GVVP worden de thema's verkeersveiligheid, fiets, bereikbaarheid en verkeerscirculatie, voetgangers/minder validen, parkeren, openbaar vervoer en leefbaarheid en milieu besproken.

De Zandeind is in het GVVP aangemerkt als een erftoegangsweg binnen de bebouwde kom. Verder is de weg aangemerkt als fietsroute. Specifieke fietsvoorzieningen ontbreken echter.

De locatie zal ontsloten worden via de bestaande oprit. Er is sprake van een vrijstaande woning in het buitengebied wat zorgt voor een beperkte toename van het aantal verkeersbewegingen (maximaal 8,5 per dag, volgens de publicatie "Kencijfers parkeren en verkeersgeneratie" van het CROW). Deze geringe toename van het aantal verkeersbewegingen kan de Zandeind makkelijk verwerken.

De ontsluiting van het plangebied verloopt via het Zandeind. In oostelijke richting verbindt deze weg het plangebied met de kern Riel. Via de Dorpstraat/Kerkstraat is er een verbinding naar het zuiden. Via de Tilburgeseweg/Rillaerse baan is er in oostelijke richting een verbinding naar de A58 en de kern Goirle. In westelijke richting verbindt de Zandeind het plangebied met de kern Gilze.

Het dichtstbijzijnde opstappunt voor openbaar vervoer is op de Dorpstraat in de kern Riel. Dit is op een afstand van circa 500 meter van het plangebied.

### Conclusie

De ontwikkeling past binnen het GVVP van de gemeente Goirle. Aanpassingen aan de bestaande infrastructuur zijn niet noodzakelijk.

# **Parkeren**

Bij de vestiging van nieuwe functies en intensivering van bestaande functies worden de parkeernormen gehanteerd zoals deze zijn opgenomen in de publicatie "Kencijfers parkeren en verkeersgeneratie" van het CROW. Dit is in de planregels opgenomen.

Volgens deze publicatie geldt voor een vrijstaande koopwoning in het buitengebied een maximale parkeernorm van 2,8 parkeerplaatsen per woning. Het perceel heeft een voldoende omvang om in de parkeerbehoefte te kunnen voorzien.

# Conclusie

Op het perceel worden 3 parkeerplaatsen gerealiseerd waarmee wordt voldaan aan de norm zoals vastgelegd in de publicatie "Kencijfers parkeren en verkeersgeneratie" van het CROW.

# **HOOFDSTUK 5 MILIEUASPECTEN**

Dit hoofdstuk geeft aan hoe de milieuaspecten een rol hebben gespeeld bij het opstellen van dit bestemmingsplan.

# **5.1 Milieuhinder en bedrijf**

Vanuit milieuoogpunt kan een bepaalde afstand tussen een milieubelastende activiteit en een milieugevoelig object noodzakelijk zijn. Deze afstand dient dan bijvoorbeeld om ter plaatse van een kwetsbaar object, zoals woningen, een aanvaardbaar geur-, geluid- of veiligheidsniveau te realiseren. Deze afstand wordt milieuzonering genoemd. Een milieuzonering vormt het indirecte ruimtegebruik van een milieubelastende activiteit. In VNG-brochure 'Bedrijven en milieuzonering' (2009) zijn richtafstanden opgenomen, waarmee rekening moet worden gehouden ten opzichte van gevoelige functies. Het gaat daarbij zowel om de invloed van omliggende milieubelastende activiteiten op nieuwbouwplannen, als om invloed van eventuele nieuwe milieubelastende activiteiten op milieugevoelige bestemmingen in de omgeving.

# **Invloed van de omgeving op het voornemen**

In de omgeving (500 meter) van het plangebied komen meerdere bedrijven voor. In het vigerende bestemmingsplan zijn deze bestemd als bedrijven in categorieën 1 en 2 van de Staat van bedrijfsactiviteiten. Voor deze bedrijvigheid geldt een maximale richtafstand van 30 meter. Daarnaast liggen er enkele agrarische bedrijven in de omgeving, net als een horeca voorziening.

In de navolgende tabel zijn deze bedrijven opgenomen, alsook de afstand tot het plangebied. De afstanden zijn gemeten van bouwvlak tot bouwvlak, waardoor rekening is gehouden met mogelijke ontwikkelingsruimte voor de bedrijven.

| Adres bedrijf                                | Richtafstand | Afstand tot<br>plangebied. |
|----------------------------------------------|--------------|----------------------------|
| Niet-agrarische bedrijven (categorie 1 en 2) |              |                            |
| Zandeind 26a                                 | 30           | 44 meter                   |
| Zandeind 10-12                               | 30           | 98 meter                   |
| Zandeind 8                                   | 30           | 125 meter                  |
| Zandeind 6a                                  | 30           | 180 meter                  |
| Goorweg 3a                                   | 30           | 340 meter                  |
| Bedrijven ten oosten van Bels Lijntje        | 30           | 250 meter                  |
| Horeca en recreatie                          |              |                            |
| Goorweg 3 (golfbaan)                         | 10           | 199                        |
| Goorweg 4 (golfbaan)                         | 10           | 320                        |
| Zandeind 6 (Horeca)                          | 10           | 195                        |

| Agrarische bedrijven                          |     |     |
|-----------------------------------------------|-----|-----|
| Zandeind 34a (zorgboerderij)                  | 100 | 190 |
| Zandeind 36 (grondgebonden agrarisch bedrijf) | 100 | 320 |
| Zandeind 37 (grondgebonden agrarisch bedrijf) | 100 | 380 |

Zoals blijkt uit bovenstaande tabel wordt aan de richtafstanden voldaan. De omliggende bedrijven worden door de ontwikkeling niet in hun bedrijfsvoering belemmerd.

# **5.2 Externe veiligheid**

# **Inleiding**

Externe veiligheid heeft betrekking op de risico's die mensen lopen ten gevolge van mogelijke ongelukken met gevaarlijke stoffen bij bedrijven en transportverbindingen (wegen, spoorwegen en waterwegen) en buisleidingen. Omdat de gevolgen van een ongeluk met gevaarlijke stoffen groot kunnen zijn, zijn de aanvaardbare risico's vastgelegd in diverse besluiten en regelingen. De belangrijkste zijn:

- Besluit externe veiligheid inrichtingen (Bevi);
- Besluit externe veiligheid transportroutes (Bevt);
- Besluit externe veiligheid buisleidingen (Bevb).

Binnen de beleidskaders voor deze drie typen risicobronnen staan altijd twee kernbegrippen centraal: het plaatsgebonden risico en het groepsrisico. Hoewel beide begrippen onderlinge samenhang vertonen zijn er belangrijke verschillen.

De risico's dienen te worden beoordeeld op het plaatsgebonden en het groepsrisico. Het plaatsgebonden risicobeleid bestaat uit harde afstandseisen tussen risicobron en (beperkt) kwetsbaar object. Het groepsrisico is een maat die aangeeft hoe groot de kans is op een ongeval met gevaarlijke stoffen met een bepaalde groep slachtoffers. Hoe hoger het groepsrisico, hoe groter deze kans. Het plaatsgebonden risico wordt weergegeven in de vorm van contouren rond een risicobron. Het groepsrisico wordt weergegeven in een grafiek: de fN-curve. Deze curve geeft aan hoe groot de kans is op een ongeval met een bepaald aantal slachtoffers.

# **Plaatsgebonden risico.**

Het plaatsgebonden risico is de kans dat iemand die zich op een bepaalde plaats bevindt, komt te overlijden ten gevolge van een ongeval met gevaarlijke stoffen. Het plaatsgebonden risico wordt weergegeven door een lijn op een kaart die de punten met een gelijk risico met elkaar verbindt (zogeheten risicocontour). Het rijk heeft als maatgevende risicocontour de kans op overlijden van 10-6 per jaar gegeven (indien een persoon zich gedurende een jaar binnen deze contour bevindt is de kans op overlijden groter dan één op een miljoen jaar).

Ruimtelijke ontwikkelingen moeten worden getoetst aan het plaatsgebonden risico 10-6. Het plaatsgebonden risico 10-6 is voor ruimtelijke besluiten vertaald naar grenswaarden en richtwaarden.

De wetgeving is erop gericht om voor bestaande situaties geen personen in kwetsbare objecten (zoals woningen, scholen, ziekenhuizen en grote kantoren) en zo min mogelijk personen in beperkt kwetsbare objecten (zoals kleine kantoren en sportcomplexen) bloot te stellen aan een plaatsgebonden risico dat hoger is dan 10-6 per jaar.

Nieuwe ontwikkelingen van kwetsbare objecten binnen de risicocontour van 10-6 per jaar zijn niet toegestaan. Nieuwe ontwikkelingen van beperkt kwetsbare objecten zijn ongewenst, maar wel toegestaan indien gemotiveerd kan worden waarom dit noodzakelijk is. Daarnaast dient aangetoond te worden dat afdoende maatregelen worden genomen om de risico's en de gevolgen van een eventueel ongeval te beperken.

Afbeelding 8: Uitsnede risicokaart van Nederland

# **Groepsrisico**

Het groepsrisico is een maat voor de kans dat een bepaald aantal mensen overlijdt als direct gevolg van een ongeval met gevaarlijke stoffen. De hoogte van het groepsrisico hangt af van:

- de kans op een ongeval;
- het effect van het ongeval;
- het aantal personen dat in de omgeving van de bron(inrichting of transportroute) verblijft;
- de mate waarin de personen in de omgeving beschermd zijn tegen de gevolgen van een ongeval.

Het groepsrisico kan worden weergegeven in een grafiek met op de horizontale as het aantal dodelijke slachtoffers en op de verticale as de kans per jaar op tenminste dat aantal slachtoffers. Het groepsrisico wordt bepaald binnen het zogenaamde *invloedsgebied* van een risicovolle activiteit. Hoe meer personen in het invloedsgebied aanwezig zijn, hoe groter het aantal (potentiële) slachtoffers is, en hoe hoger het groepsrisico.

Bij het opstellen van een bestemmingsplan, waarvan het plangebied is gelegen binnen het invloedsgebied van een risicobron, geldt een verantwoordingsplicht.

Het plangebied is niet gelegen binnen een invloedsgebied. Het invloedsgebied van de snelweg is 200 meter. De ontwikkeling vindt buiten deze zone plaats. Een nader onderzoek naar het groepsrisico is niet noodzakelijk.

# **Inrichtingen**

In dit bestemmingsplan liggen geen risicovolle bedrijven en opslagvoorzieningen. Buiten het plangebied zijn geen bedrijven of opslagvoorzieningen aanwezig met een risicocontour, die van invloed is op het onderhavige plangebied. Het bestemmingsplan maakt voorts geen ontwikkelingen mogelijk, die een vergroting van het groepsrisico met zich brengen.

# **Transport**

Het niet-leiding gebonden transport van gevaarlijke stoffen in Goirle vindt plaats over de weg. In de gemeente is geen sprake van vervoer per spoor en vervoer over water.

In de omgeving van het plangebied vindt transport van gevaarlijke stoffen plaats op via de A58. Deze snelweg is gelegen op een afstand van 900 meter. Dit maakt dat de geen belemmeringen zijn voor de ontwikkeling van de woning. De afstand voor plaatsgebonden risico van de A58 bedraagt te hoogte van het plangebied 23 meter volgens de Regeling Basisnet.

# **Buisleidingen**

Op 1 januari 2011 is het Besluit externe veiligheid buisleidingen (Bevb) van kracht geworden. Het Bevb regelt onder andere welke veiligheidsafstanden moeten worden aangehouden rond buisleidingen met gevaarlijke stoffen. In en rond het plangebied liggen geen leidingen welke relevant zijn voor de externe veiligheid.

### **Vuurwerk**

Op 1 maart 2002 is het Vuurwerkbesluit in werking getreden. Hierin zijn veiligheidsafstanden opgenomen, die moeten worden aangehouden tussen opslagplaatsen voor vuurwerk en kwetsbare objecten (zoals woningen, bedrijfsgebouwen, maar ook winkels, scholen en cafés). Bestaande vuurwerkbedrijven (inclusief detailhandel) kunnen positief worden bestemd, mits aan de veiligheidsafstanden ten opzichte van kwetsbare objecten wordt voldaan. Indien in een bestaande situatie niet wordt voldaan aan de geldende veiligheidsafstanden, dient een verandering in de inrichting te worden doorgevoerd, waardoor wel aan de veiligheidsafstand wordt voldaan, of dient het bedrijf te worden verplaatst. De veiligheidsafstanden worden gemeten vanaf de deuropening van de (buffer)bewaarplaats. Voor bedrijven waar niet meer dan 10.000 kg consumentenvuurwerk wordt opgeslagen, geldt een vaste afstand van 8 meter in de voorwaartse richting tot (geprojecteerde) kwetsbare objecten.

Voor bedrijven die meer dan 10.000 kg opslaan, geldt een vaste afstand van 20 meter in voorwaartse richting, indien het uitsluitend verpakt consumentenvuurwerk betreft. Indien er (ook) sprake is van onverpakt vuurwerk, dient een grotere afstand te worden aangehouden, afhankelijk van de hoeveelheid vuurwerk in de bufferbewaarplaats (deze afstand kan oplopen tot 48 meter voorwaarts).

In de directe nabijheid van het plangebied zijn geen bedrijven gevestigd die vuurwerk verkopen.

### **Overleg Brandweer Midden- en West-Brabant**

In het kader van het overleg op grond van het Bro heeft onder meer overleg plaatsgevonden met de Brandweer Midden- en West-Brabant. Deze organisatie heeft aangegeven dat het standaard advies externe veiligheid van toepassing is. Dit standaard advies is als bijlage bij de plantoelichting opgenomen.

# *Conclusie*

Ten aanzien van externe veiligheid kan gesteld worden dat er geen belemmeringen zijn ten aanzien van de doorgang van het plan.

# **5.3 Kabels, leidingen en straalpad**

In of nabij het plangebied liggen geen planologische relevante buisleidingen en lopen tevens geen relevante straalpaden.

# **5.4 Geluid**

De Wet geluidhinder (Wgh) vormt het juridische kader voor het Nederlandse geluidsbeleid. De Wgh bevat een uitgebreid stelsel van bepalingen ter voorkoming en bestrijding van geluidshinder door wegverkeer, industriële activiteit en railverkeer. Het stelsel is gericht op het voorkomen van nieuwe geluidhinder.

### **Wegverkeer**

Binnen het plangebied zijn geluidsgevoelige bestemmingen gelegen binnen de zones van wegen zoals bedoeld in hoofdstuk VI van de Wgh ("zones langs wegen"). Het betreft een woning. Voor deze geluidsgevoelige bestemmingsplan is een akoestisch onderzoek uitgevoerd (G&O consult, Akoestisch onderzoek wegverkeerslawaai voor het oprichten van een woning aan Zandeind 29a te Riel, rapportnummer 5351ao0117, d.d. 13-03-2017) en heeft een toetsing plaatsgevonden aan de normen uit de Wgh. De conclusie van dit onderzoek luidt als volgt:

# *Bespreking resultaten en aanbevelingen Wgh*

*In opdracht van de initiatiefnemer is een berekening wegverkeerslawaai uitgevoerd in het kader van een bestemmingsplanwijziging voor realiseren van een woning aan het Zandeind 29a te Riel.* 

*De te realiseren woning is aan het Zandeind gelegen. Deze weg is een 30 km/uur weg en derhalve niet zoneplichtig. Zodoende vindt geen toetsing plaats aan het gesteld in de Wet geluidhinder (Wgh) en het Bouwbesluit.* 

*Ter hoogte van de te realiseren woning bedraagt de geluidbelasting exclusief aftrek van artikel 110 g (Wgh) ten hoogste 51 dB. Ter hoogte van de voorgevel is sprake van een "Redelijke" milieukwaliteit en ter hoogte het terras is sprake van een "Goede" milieukwaliteit voor het aspect geluid.*

# *Bespreking geluidsbelasting irt bouwbesluit*

*Volgens het Bouwbesluit is de karakteristieke geluidwering van geveldelen (GA;k) in nieuwbouw ten minste 20 dB. Daarnaast stelt het Bouwbesluit dat een binnenwaarde van 33 dB moet zijn gewaarborgd ten opzichte van een te verlenen hogere waarde.* 

*Een hogere waarde is niet benodigd omdat het gestelde in de Wet geluidhinder niet van toepassing is. Toetsing aan het Bouwbesluit kan dan ook achterwege blijven. Volledigheidshalve kan nog worden gemeld dat met een standaardgevelwering van 20 dB en een geluidbelasting van 51 dB voldaan kan worden aan het geluidniveau van 33 dB in de woning.*

# *Bespreking goede ruimtelijke ordening*

*Ten aanzien van een verblijf buiten op een terras kan worden verondersteld dat sprake is van een "Goede" milieukwaliteit.* 

*Hierdoor kan worden verondersteld dat het aspect geluid een goede ruimtelijke ordening niet in de weg staat.* 

# *Conclusie*

Uit het akoestisch onderzoek blijkt dat in het kader van de Wgh geen restricties gelden voor onderhavig bestemmingsplan

# **Industrie**

Het plangebied ligt niet binnen en zone/contour van een ingevolgde de Wgh gezoneerd industrieterrein. Ook zijn er in of in de directe omgeving van het plangebied geen nieuwe industrieën voorzien. In de directe omgeving van het plangebied is geen sprake van andere geluidhinderlijke inrichtingen die van invloed zijn op de ontwikkelingen binnen het plangebied.

# Conclusie.

Er zijn geen belemmeringen voor de met dit plan voorziene ontwikkeling, zijnde de bouw van een woning.

# **Railverkeer**

Binnen de gemeente Goirle bevinden zich geen spoorwegen. Ook laat het bestemmingsplan geen nieuwe spoorwegen toe. Een akoestisch onderzoek naar spoorweglawaai is niet aan de orde.

# Conclusie

In het kader van de Wgh gelden geen restricties voor dit bestemmingsplan. Vanuit het aspect geluid zijn er geen belemmeringen voor de vaststelling van dit bestemmingsplan

# **5.5 Lucht**

Om de ontwikkeling van nieuwe functies mogelijk te maken dient de luchtkwaliteit in beschouwing te worden genomen. In hoofdstuk 5 van de Wet milieubeheer is de regelgeving met betrekking tot luchtkwaliteit vastgelegd. Doel ervan is het beschermen van mens en milieu tegen de negatieve effecten van luchtverontreiniging.

In de Regeling NIBM (niet in betekenende mate) is een lijst met categorieën opgenomen die niet in betekenende mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Ook als het bevoegd gezag op een andere wijze, bijvoorbeeld door berekeningen, aannemelijk kan maken dat het geplande project NIBM bijdraagt, kan toetsing van de luchtkwaliteit achterwege blijven.

Onderhavige ontwikkeling betreft het planologische maken van een dermate laag aantal woningen (zijnde één), dat dit niet behoort tot een categorie van gevallen waarvoor een luchtkwaliteitonderzoek nodig is. Het bestemmingsplan draagt derhalve niet in betekenende mate bij aan een (verslechtering) van de luchtkwaliteit en kan op dit vlak dus onbelemmerd doorgang vinden.

# Conclusie.

Er bestaan voor het onderhavige bestemmingsplan geen belemmeringen ten aanzien van het aspect luchtkwaliteit

### **5.6 Geur**

### **Industriële geur**

Het beleid voor industriële geur (geur van bedrijven die niet tot de agrarische sector behoren) is samengevat in een brief van het ministerie van VROM van 30 juni 1995. Kort gezegd komt het erop neer dat afgestapt is van stringente geurnormen: de toetsing of een ontwikkeling toelaatbaar is zonder voor overmatige geurhinder te zorgen, is grotendeels overgelaten aan lokale overheden. Er wordt in de brief een aantal algemene beleidsuitgangspunten gegeven, waarbij "het voorkomen van nieuwe geurhinder" voor de ruimtelijke ordening het belangrijkst is. Binnen de gemeente worden deze algemene uitgangspunten gehanteerd.

Voor een aantal categorieën bedrijven is dit algemene geurbeleid geconcretiseerd in de Nederlandse emissie Richtlijn lucht (NeR). Voor zover een "dosis-effectrelatie"(de relatie tussen de geuremissie bij het bedrijf en de hinder voor omwonenden) voor een bedrijfscategorie is vastgesteld, zijn voor die bedrijven "normen" vastgesteld waarbij hinder kan worden verwacht. Voor de overige categorieën bedrijven zal dit moeten worden vastgesteld door specifiek geuronderzoek. Aangezien de NeR een formele richtlijn is, en bovendien een concrete vertaling vormt van het algemene beleidskader, dient hier bij ruimtelijke plannen bij te worden aangesloten.

Voor enkele bedrijfscategorieën is behalve een grenswaarde voor nieuwe situaties ook een maximale geurimmissieconcentratie vastgesteld voor bestaande situaties.

### Conclusie

Het plangebied ligt niet binnen de invloedzone van bedrijven met geurhinder. Geurhinder van industriële bedrijvigheid vorm derhalve geen belemmering.

### **Agrarische geur**

Op bedrijven die tot de agrarische sector behoren (veehouderijen) is ten aanzien van het geurbeleid de Wet geurhinder en veehouderij (5 oktober 2006) en de bijbehorende Regeling geurhinder en veehouderij van toepassing. Deze regelgeving geeft normen voor de geurbelasting die een veehouderij mag veroorzaken op een geurgevoelig object. De geurbelasting wordt berekend en getoetst aan de hand van een verspreidingsmodel (V-stacks model). Dit geldt alleen voor dieren waarvoor geuremissiefactoren zijn opgenomen in de Regeling geurhinder en veehouderij. Voor dieren zonder geuremissiefactor gelden minimaal aan te houden afstanden. De wet geeft de mogelijkheid om op lokaal niveau gemotiveerd af te wijken van de wettelijke norm met een verordening. De gemeente Goirle heeft geen verordening met afwijkende normen vastgesteld.

### Conclusie.

In de omgeving van het plangebied zijn verschillende veehouderijen gelegen. De afstand tussen deze veehouderijen en het plangebied is aanzienlijk (190 meter en meer). Daarbij zijn er tussen deze veehouderijen en het plangebied meerdere andere geurgevoelige objecten gelegen welke een beperking geven voor de ontwikkelingsmogelijkheden van omliggende veehouderijen. Daarbij kan door de grote afstand tussen het plangebied en de omliggende veehouderijen ter plaatse van de woning een acceptabel woon- en leefklimaat worden gegarandeerd.

Het plan ligt in sterk stedelijk gebied. Het plangebied ligt niet in de nabijheid van agrarische bedrijven. Geurhinder van agrarische bedrijven vormt daarmee geen belemmering.

# **5.7 Bodem**

Omdat in de huidige situatie nog bebouwing op het perceel aanwezig is, zal het verkennend bodemonderzoek na de sloop worden uitgevoerd in het kader van de sloopvergunning. In de planregels is een voorwaardelijke verplichting opgenomen.

# **5.8 Natuur**

De bescherming van de natuur is vastgelegd in de Wet Natuurbescherming, die waardevolle natuurgebieden beschermt, en de Flora- en faunawet, die soorten beschermt. Deze wetten vormen een uitwerking van de Europese Vogelrichtlijn en Habitatrichtlijn.

### **Gebiedsbescherming**

In het kader van de Natuurbeschermingswet 1998 en Natuurnetwerk Nederland (NNN, voorheen de Ecologische hoofdstructuur) dient er getoetst te worden of de beoogde ontwikkelingen een negatieve invloed hebben op de beschermde gebieden. Het plan is niet in of in de nabijheid van een beschermd gebied gelegen.

De Natuurbeschermingswet 1998 kent tevens een zogenaamde "externe werking", wat betekent dat ook projecten buiten beschermde gebieden vergunningplichtig kunnen zijn wanneer zij een negatief effect hebben op deze gebieden. Gezien de aard en de omvang van de voorgestane ontwikkelingen en de afstand van 850 meter ten opzichte van het dichtstbijzijnde Natura 2000 gebied 'Regte Heide & Riels Laag' is het niet aannemelijk dat het plan negatieve effecten heeft op natuurgebieden.

# **Soortenbescherming**

Naast gebiedsbescherming vindt bescherming van soorten plaats via de Flora- en faunawet, die op 1 april 2002 in werking is getreden. Deze wet bundelt de bepalingen over soortenbescherming die voorheen in verschillende wetten waren opgenomen. Ook is in deze wet opnieuw vastgesteld welke planten- en diersoorten in Nederland beschermd zijn. Belangrijkste consequentie van deze wet is dat ontheffing moet worden aangevraagd voor uitvoeringswerkzaamheden in de meest brede zin van het woord, als een soort of leefgebied van een beschermde soort door deze werkzaamheden kan worden aangetast. De Floraen faunawet onderscheidt drie categorieën beschermde soorten. In navolgende tabel zijn deze categorieën uiteengezet.

| categorieën                             | omschrijving                                        |
|-----------------------------------------|-----------------------------------------------------|
| Algemene soorten                        | Zeer algemene soorten (genoemd in Tabel 1           |
|                                         | van de AMVB) en voor de meeste situaties            |
|                                         | vrijgesteld voor een ontheffingsaanvraag.           |
| Overige soorten                         | Soorten die genoemd zijn in Tabel 2 van de          |
|                                         | AMVB. Voor de meeste situaties vrijgesteld          |
|                                         | voor<br>een<br>ontheffingsaanvraag<br>indien<br>men |
|                                         | werkt<br>volgens<br>een<br>door<br>de<br>Minister   |
|                                         | goedgekeurde gedragscode.                           |
| Soorten, genoemd in bijlage IV van      | Soorten die genoemd zijn in Tabel 3 van de          |
| de Habitatrichtlijn en in bijlage 1 van | AMVB. Deze soorten genieten de zwaarste             |
| de AMvB                                 | bescherming. Voor ruimtelijke ontwikkeling en       |
|                                         | inrichting geldt ten aanzien van deze soorten       |
|                                         | dat er altijd een ontheffing moet worden            |
|                                         | aangevraagd waarvoor een uitgebreide toets          |
|                                         | geldt.                                              |

Vogelsoorten zijn niet in de verschillende tabellen van de Flora- en faunawet opgenomen. Alle vogelsoorten genieten in Nederland een gelijke bescherming. Samengevat kan worden geconcludeerd dat voor de meeste situaties thans een vrijstelling geldt. Voor bepaalde typen werkzaamheden geldt een vrijstelling als men handelt volgens een door de Minister goedgekeurde gedragscode. In specifieke gevallen moet een ontheffing worden aangevraagd.

Voor ruimtelijke ontwikkelingen in een gebied die negatieve effecten kunnen opleveren voor soorten uit de eerste categorie (streng beschermde soorten) is een ontheffingsaanvraag noodzakelijk, waarbij een uitgebreide toets geldt. Voor de tweede categorie soorten (beschermde soorten) is een vrijstelling van toepassing, indien er gewerkt wordt volgens een door het ministerie goedgekeurde gedragscode. Ontheffing voor deze soorten is alleen nodig voor werkzaamheden die anders dan voorheen worden uitgevoerd en voor grootschalige veranderingen. Om te bepalen of er beschermde flora en fauna voorkomt in het plangebied is er door Exlan een quickscan flora en Fauna uitgevoerd (Quickscan Flora & Fauna, Zandeind 29a – Riel, rapportnummer 171002, 14 maart 2017). De conclusie van dit onderzoek luidt als volgt:

*Voor de bepaling van de effecten en voor de beantwoording van de vraag of men in strijd komt met de Wet natuurbescherming, wordt de relatie gelegd tussen het initiatief met deze wet door waar mogelijk antwoord te geven op de volgende vragen:* 

- *1. Heeft de voorgenomen activiteit directe gevolgen op de voortplantingslocatie of standplaats?*
- *2. Heeft de voorgenomen activiteit indirecte gevolgen op de voortplantingslocatie of standplaats? En welk deel van het leefgebied wordt aangetast?*
- *3. Heeft de ingreep een invloed op individueel, lokaal, regionaal of Nederlands niveau?*
- *4. Blijven er voldoende alternatieve leefgebieden in het plangebied of in de omgeving over waar de soort naar toe kan uitwijken?*

*Het voornemen zal naar verwachting geen effect hebben op beschermde planten. Binnen het plangebied komen geen beschermde plantensoorten voor.* 

*Uit de effectenbeschrijving blijkt dat er geen directe of indirecte gevolgen zijn van de voorgenomen activiteit op de voortplanting en instandhouding van beschermde dier- en plantsoorten. Lokaal zullen niet specifiek beschermde diersoorten (muizen, konijnen, vogels) uit het plangebied trekken op zoek naar een vervangende biotoop. Voor eventuele aanwezige soorten is in de omgeving voldoende vervangende biotoop aanwezig. Geadviseerd wordt om het gebouw buiten het broedseizoen te slopen.* 

*Voor aanvang van de werkzaamheden binnen het plangebied, dient geen ontheffing voor strikt beschermde soorten aangevraagd te worden. De werkzaamheden kunnen leiden tot een beschadiging of vernietiging van mogelijke verblijfplaatsen en/of verstoring van eventueel aanwezige soorten. De werkzaamheden brengen het voortbestaan van deze en algemene soorten echter niet in gevaar. Een ontheffing of eventuele compensatie is hier niet van toepassing.* 

*Uit dit onderzoek blijkt dat de werkzaamheden binnen het plangebied geen significant negatief effect hebben op de natuurwaarden binnen het plangebied.* 

*Omdat er verwacht wordt dat geen strikt beschermde flora en fauna in het plangebied verblijven, zal de ingreep geen negatief effect hebben op deze soorten en hun omgeving.* 

*Voor het merendeel van de aanwezige of te verwachten beschermde soorten zijn de effecten gering.* 

# **Zorgplicht**

Bij realisering van de plannen dient rekening gehouden te worden met twee algemene voorwaarden uit de Flora- en faunawet. Deze voorwaarden zijn altijd van toepassing.

- in het broedseizoen van vogels (globaal half maart tot half juni) mogen eventueel in het plangebied aanwezige vegetatie, bosjes, en opstallen niet worden verwijderd. Werkzaamheden tijdens deze periode zouden leiden tot directe verstoring van broedvogels en het broedsucces. Alle vogels zijn beschermd. Er is geen vrijstelling te verkrijgen in het kader van Flora- en faunawet voor activiteiten die vogels in hun broedseizoen zouden kunnen verstoren.
- op basis van de zorgplicht volgens artikel 2 van de Flora- en faunawet dient bij de uitvoering van de werkzaamheden voldoende zorg in acht te worden genomen voor de in het wild levende dieren en hun omgeving

# Conclusie.

De ontwikkeling zal geen nadelige gevolgen hebben voor de beschermde natuurgebieden in de omgeving van het plangebied. Uit het uitgevoerde onderzoek blijkt dat er binnen het plangebied geen beschermde flora en fauna voorkomt. Verder zullen verstorende werkzaamheden, indien nodig, buiten broedseizoen plaatsvinden.

# **5.9 Milieueffectrapportage**

Ten behoeve van deze ontwikkeling is het niet noodzakelijk om een MER of m.e.r. beoordeling op te stellen.

# **HOOFDSTUK 6 WATER**

De watertoets, die wettelijk is verankerd in het Besluit ruimtelijke ordening, is het hele proces van vroegtijdig informeren, adviseren, afwegen en uiteindelijk beoordelen van waterhuishoudkundige aspecten in ruimtelijke plannen en besluiten. Het doel van de watertoets is dat de waterbelangen evenwichtig worden meegewogen bij de totstandkoming van een plan en het voorkomen van waterproblemen, zoals wateroverlast en verdroging. De watertoets verplicht tot het opnemen van een beschrijving van de wijze waarop rekening is gehouden met de gevolgen van het plan voor de waterhuishouding. Dit hoofdstuk geeft daar uitvoering aan.

# **6.1 Beleid**

### *Waterschap Brabantse Delta*

Waterschap Brabantse Delta is waterbeheerder van onder andere de gemeente Goirle en is verantwoordelijk voor de waterhuishoudkundige verzorging (waterkwaliteit en waterkwantiteit) binnen het plangebied. Het beleid van het waterschap is verwoord in de volgende documenten en wordt, voor zover relevant, hierna kort besproken:

- Waterbeheerplan 2016-2021;
- Kadernota 2013-2017;
- Ruimte voor de Rivier;
- Keur Waterschap Brabantse Delta.

### *Waterbeheerplan Brabantse Delta 2016-2021*

Het waterbeheerplan is het resultaat van een dialoog tussen alle verschillende partners die belang hebben bij goed waterbeheer. Het plan geeft inzicht in de doelen die het waterschap de komende zes jaar wil bereiken. Het is afgestemd op de gemeentelijke en provinciale plannen op het gebied van waterbeheer, de Europese Kaderrichtlijn Water en de Stroomgebiedbeheerplannen voor de Maas en de Schelde.

Het gaat over verschillende onderdelen:

- het watersysteem, bestaande uit het samenhangende geheel van oppervlaktewater en ondiep grondwater, inclusief kunstwerken zoals pompen en stuwen; het beheer gaat dan over de waterkwaliteit en de waterkwantiteit: over de stoffen in het water, de planten en dieren in en langs het water en over aan- en afvoer van water en het regelen van de waterstanden.
- de dijken (waterkeringen) langs de grote en kleine rivieren;
- de rioolwaterzuiveringsinstallaties, inclusief de bijbehorende pompen en transportleidingen (samen met de gemeentelijke riolering onderdeel van de afvalwaterketen);
- de regionale vaarwegen voor beroeps- en recreatievaart.

# *Kadernota 2013-2017.*

Deze nota beschrijft hoe het waterschap haar financiën op orde wil houden, omdat deze aanzienlijk zijn geslonken door twee ingrijpende calamiteiten afgelopen jaren (Moerdijk en Bath). Het geeft inzicht in de vorderingen, de noodzakelijke bijstellingen van de koers en de gevolgen daarvan voor de projectplanning, de financiële situatie en de tarieven. In de agenda staan de volgende kernpunten:

- streven naar een robuust watersysteem (rekening houdend met actuele klimaatscenario's) en tijdige realisatie van doelen;
- gematigde ontwikkeling van lasten en tarieven;
- intensieve samenwerking met andere partijen en een professionele organisatie en dienstverlening.

# *Keur*

Een van de instrumenten van het waterschap om zijn taken uit te oefenen is de Keur De Keur kent gebods- en verbodsbepalingen die erop gericht zijn watergangen te beschermen. Zo is het in bepaalde gevallen verboden om zonder vergunning water te lozen of te onttrekken aan oppervlaktewater. Ook legt de Keur in sommige gevallen aan burgers een onderhoudsverplichting op. Daarnaast mag men zonder vergunning geen activiteiten ontplooien of bouwwerken plaatsen die het onderhoud aan watergangen kunnen belemmeren. Dit betekent dat voor bepaalde activiteiten nabij watergangen of met mogelijke invloed op watergangen een vergunning bij het waterschap moet worden gevraagd.

Voor een aantal werkzaamheden is een vergunning vereist van het waterschap op grond van de Keur. Wanneer aan de bepalingen van de algemene regels van de Keur wordt voldaan is geen vergunning vereist. Voorbeelden van situaties waarbij de Keur van toepassing is zijn:

- het dempen of wijzigen van een watergang;
- het aanleggen van kabels of leidingen;
- het planten van bomen en struiken;
- het brengen van water in een watergang.

# **Gemeente**

# *Verbreed gemeentelijk Rioleringsplan 2015-2019*

Als antwoord op de zorgplicht voortkomend uit de Wet milieubeheer, is door de gemeenteraad het Verbreed Gemeentelijk Rioleringsplan 2015-2019 (VGRP) vastgesteld. Doelstelling van het VGRP zijn:

- beschermen volksgezondheid;
- voorkomen wateroverlast;
- voorkomen grondwateroverlast;
- voorkomen milieuoverlast;
- voorkomen instortingsgevaar (riolering);

- voorkomen langdurige lozingsbeperking (riolering);
De gemeente Goirle en waterpartners streven naar een integrale en duurzame benadering van het watersysteem en de afvalwaterketen. Hierbij wordt nadrukkelijk samenwerking tussen de ketenpartners gezocht. Integraliteit en samenwerking zijn hierbij geen doelen op zich, maar essentiële randvoorwaarden om kosten en kwetsbaarheid te verminderen en de kwaliteit en kennisuitwisseling te verbeteren.

Door klimaatverandering wordt het bestaande rioolstelsel steeds zwaarder op de proef gesteld. Buien worden heviger en duren langer. Hierdoor neemt het risico op (grond)wateroverlast toe. Het blijven verruimen van de ondergrondse riolering is geen optie, de afvoercapaciteit zal tijdens extreme neerslagomstandigheden niet toereikend zijn en het is bovendien te kostbaar. Nieuwe ruimtelijke ontwikkelingen worden niet afgewenteld op het bestaande watersysteem en rioolstelsel.

Om droge voeten te houden en schade te voorkomen wordt ruimte gecreëerd in het groen, oppervlaktewater en/of de openbare ruimte. Hierbij wordt de volgende voorkeursvolgorde aangehouden: infiltreren (vasthouden) waar mogelijk, bufferen op locaties met voldoende beschikbare ruimte en als het niet anders kan, dan pas afvoeren. In openbaar gebied komt dit tot uiting door hemelwatervoorzieningen in groenstroken die geschikt zijn gemaakt voor de opvang van overtollig hemelwater, aanpassing van waterpartijen en/of bovengrondse water regulerende constructies (bovengrondse waterslimme oplossingen). Indien doelmatig draagt de perceelseigenaar een steentje bij door op eigen terrein voorzieningen te treffen voor buffering en/of opslag van hemelwater en/of opvang van overtollig grondwater. De gemeente ziet hierbij toe op een doelmatige invulling van de hemelwateropgave. Afkoppelen is hierbij een van de middelen.

Nieuwe ontwikkelingen en reconstructies worden hydrologisch neutraal ingepast. Gestreefd wordt om de menselijke activiteiten zo veel mogelijk af te stemmen op de natuurlijke (grond)waterfluctuaties.

# **6.2 Huidige en toekomstige situatie**

### *Verdeling verhard oppervlak*

Het plangebied is nu in gebruik als tuin en bijgebouw bij een woning. De verharding binnen het plangebied is als volgt:

| Oppervlaktes                              | Huidige m2 | Toekomstige m2 |
|-------------------------------------------|------------|----------------|
| Daken                                     | 265        | 265            |
| Terrein verhardingen<br>Onverhard terrein | 270        | 300            |
|                                           | 3.172      | 3.142          |
| Totaal                                    | 3.707      | 3.707          |

# *Bodem en grondwater*

De ondergrond op de planlocatie bestaat voor de eerste 53 centimeter uit de formatie van Boxtel. Deze laag bestaat uit voornamelijk uit matig fijn tot matig grof zand. De laag onder de formatie van Boxtel is de formatie van Sterksel (tot een diepte van (7,16 meter). Deze laag bestaat voornamelijk uit matig grof tot uiterst grof zand.

De gemiddeld hoogste grondwaterstand (GHG) ter plaatse van het plangebied bedraagt 1 meter onder het maaiveld. De grondwaterkwaliteit is voldoende.

De hoogte van het maaiveld ter plaatse van het plangebied is 16,47 boven NAP.

# *Oppervlaktewater en watergangen*

In het plangebied komt geen oppervlaktewater voor. De ontwikkeling heeft geen invloed om het oppervlaktewatersysteem.

# *Afvalwater*

Het vuile huishoudelijke afvalwater wordt via het riool afgevoerd. Het schone hemelwater dat op de daken valt wordt via infiltratiekoffers in de grond geïnfiltreerd.

# *Hemelwater*

Voor hemelwater dient onderstaande voorkeursvolgorde te worden toegepast, waarbij optie 1 het meest wenselijk en optie 5 het minst wenselijk is:

- 1. hergebruik
- 2. vasthouden / infiltreren
- 3. bergen en afvoeren
- 4. afvoeren naar oppervlaktewater (direct of indirect)
- 5. afvoeren naar de riolering

Bij de inrichting, bouw en beheer dienen zo min mogelijk vervuilende stoffen te worden toegevoegd aan de bodem en het grond- en oppervlaktewatersysteem. Conform de waterkwaliteitstrits, 1. schoonhouden 2. scheiden 3. zuiveren, dienen de mogelijkheden voor bronmaatregelen (schoonhouden) te worden onderzocht. Denk hierbij bijvoorbeeld aan zorgvuldige materiaalkeuze (Convenant Duurzaam Bouwen West-Brabant), geen blootstelling van uitloogbare bouwmaterialen zoals zink, koper lood en bitumen zonder KOMO-keurmerk, aan hemelwater en een verantwoord beheer van de openbare ruimte (weg- en groenbeheer).

Het schone hemelwater kan binnen het plangebied uitsluitend hergebruikt worden voor het bewateren van de tuin. De daarvoor benodigde hoeveelheid water is beperkt. Al het hemelwater zal op deze wijze benut worden. Het is hiermee niet gezegd dat er geen voorziening aangelegd wordt waarmee water tijdelijk geborgen wordt om vervolgens af te voeren. Het hemelwater zal niet worden afgevoerd via de gemeentelijke riolering.

### Conclusie

De toename van het verharde oppervlakte bedraagt 30 m2 . In de algemene regels en de hydrologische uitgangspunten bij de Keurregels voor afvoeren van hemelwater is bepaald dat bij een toename van het verharde oppervlakte tot 2.000 m2 geen compensatie geëist wordt. Deze oppervlakten leiden hydrologisch gezien tot dermate kleine afvoeren dat deze geen probleem vormen voor de afvoercapaciteit van het afwateringsstelsel. Compenserende maatregelen ten aanzien van de toename verhard oppervlakte zijn derhalve niet noodzakelijk.

# **HOOFDSTUK 7 OPZET PLANREGELS**

# **7. 1 Plansystematiek**

Bij het opstellen van dit bestemmingsplan is aansluiting gezocht bij de in de Wet ruimtelijke ordening en het Besluit ruimtelijke ordening geformuleerde uitgangspunten. Gestreefd is hierbij naar uniformering en standaardisering van bestemmingen en regels. Voor de opbouw van de regels is aangesloten bij de geldende Standaard Vergelijkbare Bestemmingsplannen (SVBP).

# **7.2 Hoofdstuk 1 van de regels: Inleidende regels**

Dit hoofdstuk bevat twee artikelen over de in het plan gehanteerde begrippen en de wijze van meten.

# Begrippen

In dit artikel zijn de begrippen die in de planregels worden gehanteerd gedefinieerd. Bij de toetsing aan het bestemmingsplan moet worden uitgegaan van de in dit artikel aan de betreffende begrippen toegekende betekenis. Als gebruikte begrippen niet in artikel 1 voorkomend dan geldt de uitleg/interpretatie die daaraan in het dagelijkse taalgebruik wordt gegeven.

# Wijze van meten

In dit artikel is aangegeven hoe de hoogte en andere maten die bij het bouwen in acht genomen dienen te worden, gemeten moeten worden.

# **7.3 Hoofdstuk 2 van de regels: Bestemmingsregels**

De standaard opbouw van de bestemmingsregels conform de SVBP betreft:

- bestemmingsomschrijving: een beschrijving van de bestemming;
- bouwregels: regels voor het oprichten van gebouwen en bouwwerken;
- nadere eisen: indien noodzakelijk staan hier aanvullende regels waarin specifieke eisen kunnen worden gesteld aan de realisatie van de op te richten bouwwerken;
- afwijken van de bouwregels: de gevallen waarin afgeweken kan worden van de bouwregels;
- specifieke gebruiksregels: indien noodzakelijk worden hier aanvullende regels gegeven voor het gebruik van de gronden binnen de betreffende bestemming;
- afwijken van de gebruiksregels: de gevallen waarin afgeweken kan worden van de gebruiksregels;
- omgevingsvergunning voor het uitvoeren van werken, geen bouwwerk zijnde, of van werkzaamheden;
- omgevingsvergunning voor het slopen van een bouwwerk ;
- wijzigingsbevoegdheid.

In voorliggend bestemmingsplan is alleen de bestemming Wonen opgenomen.

### **Wonen**

De bestemming 'Wonen' is toegekend aan gronden waarop het wonen de hoofdfunctie is. Daarnaast zijn in de woning en in de bijgebouwen onder voorwaarden aan huis gebonden beroepen en bedrijven als ondergeschikte nevenfunctie toegestaan. De begrippen aan huis verbonden beroep en bedrijf zijn omschreven in artikel 1 van de planregels. Belangrijke voorwaarden voor de uitoefening van een aan huis verbonden beroep en bedrijf als nevenfunctie zijn onder meer dat de nevenfunctie ondergeschikt blijft aan de woonfunctie en dat degene die de nevenfunctie uitoefent ook zelf de bewoner van de woning is. Voorts geldt dat geen detailhandel mag plaatsvinden en dat aan huis gebonden bedrijven behoren tot de categorie A volgens de als bijlage bij de regels gevoegde Staat van bedrijfsactiviteiten. De toelichting op de Staat van bedrijfsactiviteiten is opgenomen als bijlage bij de toelichting.

#### *Verbeelding*

Op de verbeelding is binnen het bestemmingsvlak een bouwvlak aangewezen. Woningen (hoofdgebouwen) zijn uitsluitend toegestaan binnen het bouwvlak, behoudens een algemene regeling voor overschrijding van bouwgrenzen.

Ook bijgebouwen mogen alleen binnen het bouwvlak worden gebouwd. Voor de maximale goot- en bouwhoogte van woningen gelden de maxima zoals die op de verbeelding zijn aangegeven.

### *Bouwregels*

De bouwmogelijkheden zijn gekoppeld aan het begrip bouwperceel. De omschrijving van een bouwperceel luidt als volgt: 'een aaneengesloten stuk grond, waarop ingevolge de regels een zelfstandige, bij elkaar behorende bebouwing is toegestaan'.

Daarmee beslaat het bouwperceel nagenoeg altijd het gehele perceel. Het begrip bouwperceel is in die zin direct toepasbaar voor alle particuliere percelen. Onder bouwwerken vallen gebouwen en bouwwerken, geen gebouwen zijnde, zoals erfafscheidingen.

De bouwregels maken onderscheid tussen de woning (het hoofdgebouw), bijgebouwen en bouwwerken, geen gebouw zijnde.

Onder bijgebouwen worden begrepen alle vrijstaande en aangebouwde bijgebouwen. De begripsomschrijving is in artikel 1 opgenomen. Bijgebouwen moeten binnen het bouwvlak worden gebouwd.

Een aangebouwd bijgebouw mag voor woondoeleinden worden gebruikt, mits dat niet leidt tot een toename van het aantal woningen. De goothoogte van bijgebouwen mag maximaal 3,65 meter bedragen, de bouwhoogte van bijgebouwen mag maximaal 5 meter bedragen. Indien binnen een bouwvlak voor een woning, een gebouw de maximale hoogtemaat van een bijgebouw overstijgt, dan zal dat gebouw niet worden beschouwd als bijgebouw, omdat het in bouwkundige opzicht niet ondergeschikt is aan het hoofdgebouw. Toetsing vindt dan plaats aan de hoogtematen voor het hoofdgebouw, de woning.

### *Carports*

In de bouwregels is een afzonderlijke regeling opgenomen voor carports. In artikel 1 wordt het begrip carport omschreven. Op elk bouwperceel mag maximaal één carport van maximaal 30 m² worden opgericht, welke achter (het verlengde van) de voorgevel van de woning moet worden gebouwd. Daarnaast geldt, dat een carport grotendeels moet worden opgericht naast de zijgevel van de woning. De hoogte van een carport mag niet meer dan 3,25 meter bedragen.

# *Erfafscheidingen*

In de bouwregels voor bouwwerken, geen gebouw zijnde, is een regeling opgenomen voor erfafscheidingen. Erfafscheidingen vóór de naar de weg gekeerde gevel van de woning mogen niet hoger zijn dan 1 meter; overige erfafscheidingen niet hoger dan 2 meter. Onder omstandigheden kan hiervan worden afgeweken.

# *Beroep/bedrijf aan huis*

Zoals hierboven aangegeven mogen de woning en de daarbij behorende bijgebouwen tevens worden gebruikt voor de uitoefening van een aan huis verbonden eroep/bedrijf. Hierbij geldt, dat maximaal 30% van het vloeroppervlak van de woning of bijgebouwen tot een oppervlakte van maximaal 60 m² mag worden gebruikt voor de uitoefening van een aan huis verbonden beroep/bedrijf. Het percentage van 30 % wordt berekend over het bestaande totale vloeroppervlak van de woning en de bijgebouwen.

### *Mantelzorg*

In de gebruiksregels is, naast het algemene verbod om gronden in strijd met de bestemming te gebruiken, een verbod opgenomen om bijgebouwen (niet zijnde aangebouwde bijgebouwen te gebruiken voor (al dan niet afhankelijke) bewoning. Van deze bepaling kan worden afgeweken ten behoeve van mantelzorg.

# **7.4 Hoofdstuk 3 van de regels: Algemene Regels**

Dit hoofdstuk bevat artikelen, waarin bepalingen zijn opgenomen die gelden voor het gehele plangebied, te weten de anti-dubbeltelbepaling, algemeen geldende bouw-, gebruiks-, procedure-, afwijkings- en wijzigingsregels.

### Anti-dubbeltelbepaling

In dit artikel is bepaald dat gronden, die al eens als berekeningsgrondslag voor bouwen hebben gediend, niet nogmaals als zodanig kunnen dienen. De antidubbeltelbepaling wordt conform het Bro overgenomen in het bestemmingsplan.

# Algemene bouwregels

Deze regels bevatten een regeling voor een beperkte overschrijding van bouwgrenzen.

Daarnaast is een regeling opgenomen voor de ruimte tussen bouwwerken. Deze bepaling is bedoeld om het ontstaan van smalle ontoegankelijke open ruimten tussen gebouwen op aangrenzende terreinen te voorkomen, omdat deze aanleiding tot hinder door vervuiling kunnen geven. De bepaling kan zowel worden nageleefd door gebouwen tegen elkaar aan te plaatsen, indien het bestemmingsplan dat toestaat, als door een tussenruimte van meer dan een meter breedte te realiseren. Het bevoegd gezag kan bij omgevingsvergunning hiervan afwijken, indien de smalle open ruimte voldoende voor onderhoud bereikbaar is. Hierbij kan bijvoorbeeld worden gedacht aan een opening in de zijgevel van het gebouw.

### Algemene gebruiksregels

Deze regels bevatten de voor het plan geldende algemene gebruiksregels voor wat betreft strijdig gebruik en bevatten parkeerregels.

### Algemene procedureregels

In dit artikel zijn de regels opgenomen die burgemeester en wethouders in acht dienen te nemen bij het nemen van een besluit omtrent een andere eis overeenkomstig een in het plan opgenomen regel over nadere eisen.

### Algemene afwijkingsregels

In dit artikel is een aantal algemene afwijkingsmogelijkheden opgenomen.

### Algemene wijzigingsregels

In dit artikel is een wijzigingsbevoegdheid opgenomen voor het corrigeren van de bestemmingsgrenzen ten behoeve van een praktische uitvoering van het plan.

### Overige regels

Dit artikel bevat een bepaling over de wettelijke regelingen waar in de planregels naar verwezen wordt.

# **7.5 Hoofdstuk 4 van de regels: Overgangsrecht en slotregel**

### Overgangsrecht

In dit artikel is het overgangsrecht ten aanzien van gebruik en bebouwing opgenomen. Het overgangsrecht houdt in dat gebruik en bebouwing dat in strijd is met het nieuwe bestemmingsplan, maar reeds aanwezig was ten tijde van de voorgaande plannen, onder voorwaarden, mag worden voortgezet. Gebruik dat strijdig was met het vorige bestemmingsplan blijft strijdig. Er is geen sprake van legalisatie van reeds strijdig gebruik door dit bestemmingsplan en er kan ook nog steeds worden gehandhaafd. Ook bouwwerken die op de peildatum illegaal zijn, blijven illegaal. Het overgangsrecht volgt uit het Besluit ruimtelijke ordening, dat verplicht tot het opnemen van een standaard overgangsregel voor bouwwerken (artikel 3.2.1) en gebruik (artikel 3.2.2).

### Slotregel

Hier wordt vermeld onder welke naam de regels van dit bestemmingsplan kunnen worden aangehaald.

# **HOOFDSTUK 8 UITVOERBAARHEID**

### **8.1 Economische uitvoerbaarheid**

Op grond van artikel 6.12 van de Wet ruimtelijke ordening moet een exploitatieplan worden vastgesteld voor gronden waarop een bouwplan is voorzien, tenzij het verhaal van grondexploitatiekosten over de in het bestemmingsplan begrepen gronden anderszins, zoals bijvoorbeeld door middel van een overeenkomst, is verzekerd, of, zoals hier het geval is, er geen kosten in het openbaar gebied worden gemaakt. Nu deze laatste situatie zich voordoet kan gelijktijdig met de vaststelling van het bestemmingsplan worden besloten dat geen exploitatieplan wordt vastgesteld.

Het project wordt op kosten van initiatiefnemer gerealiseerd. Het bestemmingsplan is opgesteld op kosten van de initiatiefnemer. Alleen de kosten voor begeleiding van de planologische procedure komen voor rekening van de gemeente (waarvoor leges bij initiatiefnemer in rekening worden gebracht). Omdat het verhaal van kosten daarmee is verzekerd, is het op- en vaststellen van een exploitatieplan niet vereist en kan als zodanig worden besloten. Tevens is met initiatiefnemer een planschadeverhaalsovereenkomst gesloten.

# **Onderzoekuitvoerbaarheid**

Conform artikel 3.1.6, onder f. Bro heeft een onderzoek plaatsgevonden naar de economische uitvoerbaarheid van het plan. Het plan komt voor rekening en risico van de initiatiefnemer.

Gelet op de bescheiden omvang van het plan, de aankoopsom van de kavel en de te verwachten opbrengsten wordt het plan financieel haalbaar geacht.

# **8.2 Maatschappelijke uitvoerbaarheid**

Het plan is onderworpen aan inspraak en heeft ter inzage gelegen voor ingezetenen van de gemeente Goirle en belanghebbenden. Tijdens deze periode konden zij schriftelijk een zienswijze indienen bij het college van burgemeester en wethouders van Goirle. Van de gevoerde inspraakprocedure is een eindverslag opgesteld dat als bijlage in deze toelichting is opgenomen. Van het gevoerde overleg op grond van artikel 3.1.1 van het Besluit ruimtelijke ordening is een verslag gemaakt dat eveneens in de bijlagen is opgenomen.

**Verslag van het overleg ex artikel 3.1.1 van het Besluit ruimtelijke ordening ten aanzien van het voorontwerp bestemmingsplan "Zandeind 29a".** 

# Inleiding

Artikel 3.1.1 van het Besluit ruimtelijke ordening schrijft voor dat burgemeester en wethouders bij de voorbereiding van een bestemmingsplan overleg plegen met de besturen van bij het plan betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

Op grond van dit artikel is het voorontwerpbestemmingsplan "Zandeind 29a" toegestuurd aan onderstaande instanties met het verzoek om vÛÛr afloop van de inspraaktermijn te reageren:

- 1. Provincie Noord-Brabant;
- 2. Waterschap Brabantse Delta ;
- 3. Ministerie van Defensie;
- 4. Ministerie van Economie, Landbouw & Innovatie;
- 5. Rijkswaterstaat Zuid-Nederland.
- 6. Stichting Biodiversiteit Goirle-Riel;
- 7. Brandweer Midden West Brabant.

De ontvangen reacties zijn in onderstaande tabel samengevat weergegeven. In de volgende kolom is de reactie van de gemeente weergegeven en in de laatste kolom de gevolgen voor het plan.

|    | Reactie diverse instanties                                                                                                                                                                                                                                                                                                                                                                                                                                                                                                                                                                                      | Reactie gemeente                                                | Gevolgen voor het plan                                      |
|----|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|-----------------------------------------------------------------|-------------------------------------------------------------|
| 1. | Provincie Noord-Brabant                                                                                                                                                                                                                                                                                                                                                                                                                                                                                                                                                                                         |                                                                 |                                                             |
|    | De provincie heeft bij brief van 1 augustus 2017<br>aangegeven dat het voorontwerpbestemmingsplan<br>geen aanleiding geeft tot het maken van<br>opmerkingen.                                                                                                                                                                                                                                                                                                                                                                                                                                                    | Niet van toepassing.                                            | Geen.                                                       |
| 2. | Waterschap Brabantse Delta                                                                                                                                                                                                                                                                                                                                                                                                                                                                                                                                                                                      |                                                                 |                                                             |
|    | Het waterschap heeft bij e-mail van 1 augustus<br>2017 aangegeven dat de ontwikkeling dermate<br>klein is dat er op basis van het waterschapsbeleid<br>geen compensatie nodig is. In de waterparagraaf<br>wordt aangegeven dat het schone hemelwater dat<br>op de daken valt via infiltratiekoffers in de grond<br>wordt geÔnfiltreerd. In de conclusie van de<br>waterparagraaf spreekt men over het afstromen<br>van hemelwater naar omliggende gronden ter<br>infiltratie. Beide oplossingen zijn wat het<br>waterschap betreft wenselijk (tenzij deze geen<br>overlast opleveren voor de omwonenden), omdat | Deze opmerking zal<br>worden verwerkt in<br>de plantoelichting. | De waterparagraaf zal<br>worden aangepast zoals<br>verzocht |

|     | het hemelwater wordt teruggebracht in de bodem.<br>Verzocht wordt beide stukken tekst op elkaar af te<br>stemmen.<br>In het kader van verontreiniging van de bodem<br>wordt verzocht om geen uitlogende materialen te<br>gebruiken, zoals lood, zink en bitumen zonder<br>KOMO-keurmerk. Richtlijnen hiervoor zijn<br>vastgelegd in het Convenant Duurzaam Bouwen<br>West-Brabant. Verzocht wordt om dit op te nemen<br>in de waterparagraaf. |                                                                                       |                                                                                                              |
|-----|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|---------------------------------------------------------------------------------------|--------------------------------------------------------------------------------------------------------------|
| 3.  | Ministerie van Defensie                                                                                                                                                                                                                                                                                                                                                                                                                       |                                                                                       |                                                                                                              |
|     | Het ministerie heeft niet gereageerd.                                                                                                                                                                                                                                                                                                                                                                                                         | Geen.                                                                                 | Geen.                                                                                                        |
| 4.  | Ministerie van Economie, Landbouw & Innovatie                                                                                                                                                                                                                                                                                                                                                                                                 |                                                                                       |                                                                                                              |
|     | Het ministerie heeft niet gereageerd.                                                                                                                                                                                                                                                                                                                                                                                                         | Geen.                                                                                 | Geen.                                                                                                        |
| 5.  | Rijkswaterstaat Zuid-Nederland                                                                                                                                                                                                                                                                                                                                                                                                                |                                                                                       |                                                                                                              |
| 5a. | Rijkswaterstaat heeft aangegeven geen<br>inhoudelijke reactie te geven omdat het plangebied<br>niet ligt in het beheersgebied van Rijkswaterstaat<br>Zuid Nederland.                                                                                                                                                                                                                                                                          | Geen.                                                                                 | Geen.                                                                                                        |
| 6.  | Stichting Biodiversiteit Goirle-Riel                                                                                                                                                                                                                                                                                                                                                                                                          |                                                                                       |                                                                                                              |
|     | De stichting heeft niet gereageerd.                                                                                                                                                                                                                                                                                                                                                                                                           | Geen.                                                                                 | Geen.                                                                                                        |
| 7.  | Brandweer Midden-West Brabant                                                                                                                                                                                                                                                                                                                                                                                                                 |                                                                                       |                                                                                                              |
| 7a. | De brandweer heeft bij e-mail van 17 juli 2017<br>aangegeven dat het standaardadvies externe<br>veiligheid van toepassing is.                                                                                                                                                                                                                                                                                                                 | Het standaardadvies<br>zal als bijlage bij de<br>plantoelichting<br>worden opgenomen. | In de plantoelichting zal<br>het standaardadvies<br>externe veiligheid wor<br>den opgenomen als bij<br>lage. |

**Eindverslag inspraakprocedure voorontwerpbestemmingsplan ìZandeind 29a"**

 

 

 

 

**Gemeente Goirle Afdeling Ontwikkeling Postbus 17 5050 AA Goirle**

### **INHOUDSOPGAVE**

 

| 1. Overzicht van de gevolgde procedure |              | 3                    |   |
|----------------------------------------|--------------|----------------------|---|
|                                        | 1.1.         | Algemeen             | 3 |
|                                        | 1.2.         | Object van inspraak  | 3 |
|                                        | 1.3.         | Subject van inspraak | 3 |
|                                        | 1.4.         | Inspraakprocedure    | 3 |
|                                        | 2. Tenslotte |                      | 4 |

### **1. Overzicht van de gevolgde procedure.**

### *1.1. Algemeen.*

 

Artikel 150 van de Gemeentewet draagt de gemeenteraad op een inspraakverordening vast te stellen, waarin regels worden gesteld met betrekking tot de wijze waarop ingezetenen en in de gemeente een belang hebbende natuurlijke personen en rechtspersonen bij de voorbereiding van gemeentelijk beleid worden betrokken. Deze verordening is de door de gemeenteraad van Goirle op 20 december 2005 vastgestelde "Inspraakverordening Goirle" (hierna te noemen: de inspraakverordening). Ten aanzien van bestemmingsplannen is op 14 december 2010 door de gemeenteraad besloten inspraak te verlenen. Tevens is een inspraakprocedure vastgesteld (zie paragraaf *1.4. Inspraakprocedure*). Conform artikel 5 van de inspraakverordening van de gemeente Goirle, dienen burgemeester en wethouders ter afronding van de inspraak een eindverslag op te maken. Voorliggend stuk behelst dit verslag en bestaat, zoals voorgeschreven in artikel 5, tweede lid, onder a, b, en c, van de inspraakverordening, uit een overzicht van de gevolgde procedure.

### *1.2. Object van inspraak.*

Object van inspraak is het voorontwerpbestemmingsplan "Zandeind 29a".

### *1.3. Subject van inspraak.*

Inspraak is verleend aan ingezetenen van de gemeente Goirle en belanghebbenden.

### *1.4. Inspraakprocedure.*

De wijze waarop inspraak wordt gegeven is geregeld in de inspraakverordening, zoals deze door de gemeenteraad op 20 december 2005 is vastgesteld. Artikel 4, tweede lid, van de inspraakverordening bepaalt dat ons college voor ÈÈn of meer beleidsvoornemens een andere inspraakprocedure kan vaststellen, waarbij kan worden afgeweken van het bepaalde in artikel 4, eerste lid, van de inspraakverordening (waarin een standaardprocedure is opgenomen).

Van deze mogelijkheid hebben wij op 14 december 2010 gebruik gemaakt, waarbij de volgende inspraakprocedure is vastgesteld.

- 1 Burgemeester en wethouders leggen het voorontwerpbestemmingsplan, met de daarop betrekking hebbende stukken die redelijkerwijs nodig zijn voor een beoordeling daarvan, ter inzage.
- 2 Voorafgaand aan de terinzagelegging geven burgemeester en wethouders in ÈÈn of meer dag- of nieuws- of huis-aan-huisbladen of op een andere geschikte wijze kennis van de terzagelegging van het voorontwerpbestem-mingsplan. Volstaan kan worden met het vermelden van de zakelijke inhoud.
- 3 In de kennisgeving als bedoeld onder 2, wordt vermeld:
- waar en wanneer de stukken ter inzage liggen;
- wie in de gelegenheid wordt gesteld om zienswijzen naar voren brengen en
- op welke wijze dat kan geschieden.
- 4 Insprekers kunnen bij burgemeester en wethouders schriftelijk een zienswijze omtrent het voorontwerpbestemmingsplan naar voren brengen.
- 5 De termijn voor het naar voren brengen van zienswijzen bedraagt drie weken. De termijn vangt aan met de dag, waarop het voorontwerpbestemmingsplan ter inzage is gelegd. De artikelen 6:8 en 6:9 van de Algemene wet bestuursrecht zijn van overeenkomstige toepassing.

Het voorontwerpbestemmingsplan met de daarop betrekking hebbende stukken die redelijkerwijs nodig zijn voor een beoordeling daarvan hebben gedurende drie weken ter inzage gelegen. Hiervan is kennis gegeven op de gemeentelijke website, in het plaatselijke nieuws- en advertentieblad "Goirles Belang", alsmede op de in de gemeente gebruikelijke wijze door middel van aankondiging van de bekendmaking op het gemeentelijke publicatiebord. Gedurende de termijn van terinzagelegging konden ingezetenen van de gemeente Goirle en belanghebbenden schriftelijk zienswijzen omtrent het voorontwerpbestemmingsplan naar voren brengen bij het college van burgemeester en wethouders van Goirle.

### *Schriftelijke zienswijzen.*

Van de mogelijkheid om een zienswijze naar voren te brengen is geen gebruik gemaakt.

### **2. Tenslotte.**

De inspraakprocedure heeft niet geleid tot aanpassingen van het voorontwerpbestemmingsplan. Dit eindverslag zal ter kennis worden gebracht van de gemeenteraad .

### Goirle, 3 augustus 2017.

namens burgemeester en wethouders van de gemeente Goirle, de planologisch-juridisch medewerker,