Noordeinde 61

Noordeinde 61

=============

Toelichting

-----------

| Type plan: | bestemmingsplan |

| --- | --- |

| Naam van het plan: | Noordeinde 61 |

| Status: | vastgesteld |

| Plan identificatie: | NL.IMRO.1884\.BPNOORDEINDE61\-VAS1 |

* Toelichting

* Bijlagen bij toelichting

* Regels

* Vaststellingsbesluit

#### Toelichting

##### 1 Inleiding

###### 1\.1 Aanleiding voor het bestemmingsplan

kantoorgebouw aan het Noordeinde 61 te Roelofarendsveen staat

sinds ruime tijd leeg. Gelet op de huidige kantorenmarkt

wordt niet verwacht dat zich een nieuwe gebruiker gaat melden. Samen

met de 'Stichting Wonen en Leven in de Veense Tuin' is initiatiefnemer

voornemens het kantoorgebouw te slopen en de locatie te herontwikkelen.

De beoogde

ontwikkeling, genaamd 'de Veense Tuin', betreft een nieuw

woonconcept met maximaal 44 appartementen voor een brede

doelgroep met mogelijk een zorg\- of hulpvraag. Vanuit het

woonconcept wordt daarnaast voorzien in enkele gemeenschappelijke

voorzieningen zoals een tuin, ondergrondse

parkeerfaciliteiten, gemeenschappelijke ruimte en collectieve

vormen van hulp aan huis.

In het vigerende

bestemmingsplan "Braassemerland" is de locatie bestemd als 'Kantoor' en

'Woongebied uit te werken \- 3'. Het beoogde bouwplan is niet passend

binnen de bestemmingsplanbepalingen van het vigerende plan.

Om in de toekomst

de beoogde woningbouw te kunnen realiseren is derhalve een nieuw

planologisch kader noodzakelijk. Voorliggend bestemmingsplan

voorziet hierin. Dit nieuwe planologische kader beperkt de

flexibiliteit voor de ontwikkeling maar geeft tegelijkertijd

rechtszekerheid voor omwonenden en andere

belanghebbenden.

###### 1\.2 Ligging van het plangebied

plangebied wordt gevormd door de voormalige Rabobanklocatie aan het

Noordeinde 61 te Roelofarendsveen. Hiernavolgende afbeeldingen tonen de

ligging en begrenzing van het plangebied. In basis wordt het plangebied

aan de westzijde begrensd door het Noordeinde, aan de noordzijde zijn

twee bestaande woningen gesitueerd alsmede de Braassemerdreef. Aan

de oostzijde sluit het plangebied aan op het thans in ontwikkeling

zijnde centrumplan. De zuidzijde wordt begrensd door de ontsluiting van

de woningen Noordeinde 65 t/m 67\.

![](i_NL.IMRO.1884.BPNOORDEINDE61-VAS1_afbeelding12.jpg)

*Ligging plangebied op lokale schaal*

![](i_NL.IMRO.1884.BPNOORDEINDE61-VAS1_afbeelding13.jpg)

*Begrenzing plangebied*

###### 1\.3 Opbouw bestemmingsplan

bestemmingsplan is een bindend plan voor zowel overheid als burgers. In

een bestemmingsplan wordt de bestemming, ofwel de functie van de grond

aangewezen. Ook geeft het bestemmingsplan regels over het gebruik van

de grond en hetgeen daarop gebouwd mag worden. Omgevingsvergunningen

moeten worden getoetst aan het bestemmingsplan. Een bestemmingsplan

bestaat uit een toelichting, een verbeelding en planregels.

**Toelichting**

toelichting wordt opgesteld overeenkomstig artikel 3\.1\.6 van het

Besluit ruimtelijke ordening (Bro). In de toelichting is opgenomen:

* een verantwoording van de in het plan gemaakte keuze van bestemmingen;

* een beschrijving van de wijze waarop in het plan rekening is gehouden met de gevolgen voor de waterhuishouding;

* de uitkomsten van het in artikel 3\.1\.1 Bro bedoelde overleg;

* de uitkomsten van het met toepassing van artikel 3\.2 van de Algemene wet bestuursrecht (Awb) verrichte onderzoek;

* een beschrijving

van de wijze waarop burgers en maatschappelijke organisaties bij de

voorbereiding van het bestemmingsplan zijn betrokken;

* de inzichten over de uitvoerbaarheid van het plan.

Daarnaast

voldoet de toelichting bij een bestemmingsplan dat een nieuwe

stedelijke ontwikkeling mogelijk maakt, volgens artikel 3\.1\.6 lid 2 Bro

aan de volgende voorwaarden:

* er wordt beschreven dat de voorgenomen stedelijke ontwikkeling voorziet in een actuele regionale behoefte;

* indien blijkt

dat sprake is van een actuele regionale behoefte, wordt beschreven in

hoeverre in die behoefte binnen het bestaand stedelijk gebied van de

betreffende regio kan worden voorzien door benutting van beschikbare

gronden door herstructurering, transformatie of anderszins;

* indien blijkt

dat de stedelijke ontwikkeling niet binnen het bestaand stedelijk

gebied van de betreffende regio kan plaatsvinden, wordt beschreven in

hoeverre wordt voorzien in die behoefte op locaties die, gebruikmakend

van verschillende middelen van vervoer, passend ontsloten zijn of als

zodanig worden ontwikkeld.

zover bij de voorbereiding van het bestemmingsplan geen

milieueffectrapport als bedoeld in hoofdstuk 7 van de Wet

milieubeheer wordt opgesteld, worden in de toelichting, conform

artikel 3\.1\.6 lid 4 Bro, ten minste neergelegd:

* een beschrijving

van de wijze waarop met de in het gebied aanwezige cultuurhistorische

waarden en in de grond aanwezige of te verwachten monumenten rekening

is gehouden;

* voor zover nodig

een beschrijving van de wijze waarop rekening is gehouden met overige

waarden van de in het plan begrepen gronden en de verhouding tot het

aangrenzende gebied;

* een beschrijving

van de wijze waarop krachtens hoofdstuk 5 van de Wet milieubeheer

vastgestelde milieukwaliteitseisen bij het plan zijn betrokken.

**Verbeelding**

verbeelding, een kaart, geeft de bestemming van de grond aan met

daarbij eventuele aanduidingen zoals bijvoorbeeld bouwvlakken. Door op

de verbeelding te kijken is te zien welke bestemmingen en mogelijke

aanduidingen er gelden. De verbeelding omvat de laatste afspraken

omtrent InformatieModel Ruimtelijke Ordening (IMRO) en Standaard

Vergelijkbare BestemmingsPlannen (SVBP) 2012\.

**Planregels**

planregels geven de gebruiksmogelijkheden aan van de grond en, vaak ook

op welke wijze de gronden bebouwd mogen worden. In het vormgeven van de

planregels wordt aangesloten bij de SVBP 2012\.

###### 1\.4 Leeswijzer

dit inleidende hoofdstuk wordt in hoofdstuk 2 het initiatief

beschreven. In hoofdstuk 3 is een beschrijving van het relevante

rijks\-, provinciale, en gemeentelijke beleid opgenomen. In hoofdstuk 4

wordt het project inhoudelijk op haalbaarheid getoetst aan de hand van

het geldende beleid en (milieu)wetgeving. Tevens wordt in dit hoofdstuk

ingegaan op de economische haalbaarheid van het plan. In hoofdstuk 5

wordt vervolgens een juridische planbeschrijving gegeven. Tot slot

bevat hoofdstuk 6 de maatschappelijke uitvoerbaarheid van het plan,

waarbij de uitkomsten van de inspraak en overlegmomenten zijn

opgenomen.

##### 2 Het initiatief

###### 2\.1 Huidige situatie

beschreven in paragraaf 1\.1 van de voorliggende toelichting staat het

kantoorgebouw leeg. Begin 2013 heeft de vorige gebruiker, de Rabobank,

elders huisvesting betrokken. Sindsdien staat het kantoorgebouw leeg en

bevindt zich enkel nog een geldautomaat in de huidige bebouwing.

Het gebouw is in 1969 gerealiseerd, inmiddels gedateerd en kent

een bruto vloeroppervlak van circa 1\.840 m². Gelet op de huidige

kantorenmarkt is het niet aannemelijk dat een nieuwe gebruiker zal

worden gevonden.

het kantoorgebouw maken de omliggende bijhorende

parkeervoorzieningen, enkele groenvoorzieningen en een watergang

onderdeel uit van het plangebied. Hiernavolgende afbeelding geeft een

impressie van het plangebied. De vorige gebruiker was toen nog niet

vertrokken.

![](i_NL.IMRO.1884.BPNOORDEINDE61-VAS1_afbeelding3.jpg)

*Impressie plangebied*

de directe omgeving van het plangebied zijn voornamelijk woningen

gesitueerd. Direct ten oosten van het plangebied en ten noorden (aan de

andere zijde van de Braassemerdreef) wordt momenteel het centrumplan

ontwikkeld. Aan de oostzijde wordt voorzien in een nieuwe supermarkt

met bovenliggende appartementen. Direct ten noorden van de

Braassemerdreef worden enkele grondgebonden en gestapelde woningen

gerealiseerd.

###### 2\.2 Toekomstige situatie

####### 2\.2\.1 Woonconcept

De planlocatie

zal worden herontwikkeld met een nieuw woonconcept. Het concept behelst

de realisatie van woningen in de categorie 'Geschikt Wonen' (4 sterren)

zoals genoemd in de Woonzorgmonitor 2011 Zuid\-Holland Noord. Deze

woningen zijn, zonder ingrijpende bouwkundige aanpassingen, ook

geschikt voor 'Verzorgd Wonen'. Het betreft ruim opgezette woningen,

voorzien van huisautomatisering (domotica) die zowel voor luxe en gemak

als voor eventueel noodzakelijke zorg geschikt zijn. Door de opzet van

de woningen zijn bouwkundige aanpassingen niet of nauwelijks

noodzakelijk als verzorging in de vorm van bijvoorbeeld thuishulp

onverhoopt noodzakelijk wordt. Daarmee is een mogelijke toekomstige

inzet van WMO gelden, bij verslechtering van de toestand van de

bewoner, niet of nauwelijks noodzakelijk.

concept kenmerkt zich verder door leefcomfort voor alle leeftijden

en ruimte voor zorg op maat. Hierbij staat de behoefte van de bewoner

centraal. Door middel van een landelijk netwerk van dienstverleners

heeft de bewoner toegang tot diverse vormen van woonservice zoals:

thuiszorg, huishoudelijke hulp, boodschappenservice, maaltijdservice,

huisdierenservice of een kapper/pedicure aan huis.

Verdere

gemeenschappelijke voorzieningen, zoals een gemeenschappelijke ruimte

en een tuin, bieden ruimte voor ontmoeting en activiteiten. De

parkeervoorzieningen voor de bewoners zijn direct onder de woning

gelegen. Daarmee is een droge loop, zonder trappen of obstakels, naar

de woning gegarandeerd.

Bij vertrek van

de bewoners zijn de woningen ook verkoopbaar als reguliere

appartementen. Hierdoor wordt door de ontwikkelaar optimaal ingespeeld

op de demografische ontwikkeling in Nederland. Met name hierdoor

zijn de woningen zeer duurzaam en toekomst bestendig.

*Doelgroep*

Door de

realisering in nieuwbouw, een uitgekiende opzet van het ontwerp, slimme

toepassing van technologie en dienstverlening is het wonen in dit

concept voor een grote groep haalbaar en betaalbaar. De verwachting is

dat deze groep aanvankelijk bestaat uit mensen met een zorg\- of

hulpvraag. De demografische ontwikkeling volgend zal doelgroep naar

loop van de tijd gevarieerder en breder worden.

*Terugtredende overheid en vergrijzende samenleving*

Met dit unieke

woonconcept spelen Holland Huis en Stichting ‘Wonen en leven in

een Veense Tuin’ in op de ontwikkelingen van een terugtredende

overheid en de vergrijzing van de samenleving. Bij de totstandkoming

van het woonconcept zijn diverse belanghebbende partijen betrokken

geweest zoals het Aedes\-Actiz Kenniscentrum Wonen en Zorg, VU

Medisch Centrum, thuiszorgorganisaties, architecten en overheden.

Potentiële kopers krijgen de mogelijkheid mee te denken over de

specifieke indeling van hun eigen appartement.

####### 2\.2\.2 Ruimtelijke ingrepen

hiernavolgende afbeelding weergeeft bestaat

de beoogde bouwplan uit twee grotere bouwmassa’s. De

bouwmassa gesitueerd aan het Noordeinde kent twee bouwlagen en een

bewoonde kapverdieping. Daarmee voegt de bouwmassa zich naar het lint

Noordeinde. Dit lint heeft een kleinschalig karakter met doorgaans

gebouwen en woningen bestaande uit één tot twee lagen met

kap. De tweede bouwmassa vormt, met drie bouwlagen en een

bewoonde kapverdieping, de opmaat voor het oostelijk gelegen

centrumplan. Binnen het centrumplan is het mogelijk tot 15 meter hoog

te ontwikkelen.

*![](i_NL.IMRO.1884.BPNOORDEINDE61-VAS1_afbeelding1.png)*

*Beoogde situatie*

twee bouwmassa's worden gekoppeld door een gemeenschappelijke ruimte

van één bouwlaag. Deze ruimte krijgt een open,

serre\-achtig karakter. In het totaal worden maximaal 44

appartementen gerealiseerd. Direct onder deze appartementen is een

ondergrondse parkeervoorziening, incl. bergruimte, beoogd. Rondom

de bouwmassa's zijn parkeerplaatsen, toegangspaden en een

gemeenschappelijke tuin gepland. Onderdeel van deze buitenruimte is een

verplaatste watergang. Omdat de bouwmassa's zijn gesitueerd op de

huidige watergang zal deze worden verplaatst richting de woningen

Noordeinde 65 \- 65d. Het is technisch niet haalbaar de bouwmassa

verder naar achter te plaatsen in verband met de aanleg van de

fundering en ondergrondse parkeervoorziening. Daarbij is tevens

rekening gehouden met de benodigde hoeveelheid parkeerplaatsen en de

ter plaatse geldende stramienen. De totale ontwikkeling wordt ontsloten

op het Noordeinde. Het gedeelte van de toekomstige parkeerplaats maakt

geen onderdeel uit van het plangebied. Het gebruik en de inrichting als

parkeerplaats van dit gebied is reeds mogelijk op basis van het

vigerende plan.

aangegeven wordt de huidige watergang verplaatst naar de zuidzijde

van het perceel. De nieuwe watergang kent een gelijke oriëntatie.

Hierdoor blijft de 'veengebiedbeleving' vanaf het Noordeinde behouden.

Wel wordt de watergang zodanig verbreed dat het mogelijk is hier

enkele boten of sloepen aan te leggen. Hiermee wordt aangesloten bij

het (water)recreatief karakter van de gemeente. Voorts wordt de kavel,

waar mogelijk, beperkt verhoogd. Omdat het perceel in veengebied is

gesitueerd is de kavel een stuk ingeklonken. Door de kavel op

onderdelen te verhogen wordt aangesloten bij de recent aangelegde

Braassemerdreef en wordt geanticipeerd op een mogelijke toekomstige

verhoging van het Noordeinde.

*Bezonningsstudie*

Om te bepalen

welk schaduweffect het te realiseren project creëert, is een

bezonningsstudie (VRP Architecten, werknr. 09051, BA\- 101,

28\-09\-2015\) uitgevoerd. Hiermee wordt een indruk gegeven of, en in

hoeverre voor de woningen in de directe omgeving een ongunstige

situatie dreigt te ontstaan ten gevolge van de nieuwe ontwikkeling. Uit

de Zonnestudie blijkt dat de woningen ten zuiden van de projectlocatie

geen hinder zullen ondervinden van schaduw. Voor de woningen ten westen

van de projectlocatie geldt dat in de periode van september t/m maart

er op de vroege ochtend sprake is van (beperkte) schaduweffecten ten

gevolge van de projectlocatie. In de tussengelegen periode \- april t/m

augustus \- is hier geen sprake van.

##### 3 Beleidskader

###### 3\.1 Rijksbeleid

####### 3\.1\.1 Structuurvisie Infrastructuur en Ruimte

Op 13 maart 2012

is de Structuurvisie Infrastructuur en Ruimte vastgesteld. De

Structuurvisie vervangt een groot aantal verschillende

beleidsnota’s op het gebied van ruimte en mobiliteit zoals de

Nota Ruimte (2006\), Structuurvisie Randstad 2040 en de Structuurvisie

voor de snelwegomgeving (2008\). Door onder andere nieuwe politieke

accenten, veranderende economische omstandigheden, klimaatverandering

en toenemende regionale verschillen zijn de geldende beleidsnota's

gedateerd.

visie heeft als doel dat Nederland in 2040 concurrerend, bereikbaar,

leefbaar en veilig is. Daarbij gaat de visie uit van het

‘decentraal, tenzij...’ principe. Hiermee wordt de

ruimtelijke ordening in toenemende mate neergelegd bij gemeenten en

provincies. Een rijksverantwoordelijkheid kan aan de orde zijn indien:

* een onderwerp nationale baten en/of lasten heeft en de doorzettingskracht van provincies en gemeenten overstijgt;

* over een onderwerp internationale verplichtingen of afspraken zijn aangegaan;

* een onderwerp provincie\- of landsoverschrijdend is en ofwel een hoog afwentelingsrisico kent ofwel in beheer bij het Rijk is.

*Nederland concurrerend*

Nederland

heeft een goede ruimtelijke economische structuur voor een excellent

vestigingsklimaat voor bedrijven en kenniswerkers. Dit betekent onder

andere een uitstekende internationale bereikbaarheid van stedelijke

regio’s en optimale (logistieke) verbindingen van de mainports

Rotterdam en Schiphol, de brainport Zuidoost Nederland en de greenports

met Europa en de rest van de wereld.

*Nederland bereikbaar*

De groei van

mobiliteit over de weg, spoor en vaarwegen zal worden gefaciliteerd. De

ambitie is dat gebruikers beschikken over optimale ketenmobiliteit via

multimodale knooppunten en door goede afstemming van infrastructuur en

ruimtelijke ontwikkeling.

*Nederland leefbaar en veilig*

De woon\- en

werklocaties in steden en dorpen moeten aansluiten op de kwalitatieve

vraag en de locaties voor transformatie en herstructurering worden zo

veel mogelijk benut. Waterveiligheid en beschikbaarheid van voldoende

zoetwater heeft ruimte nodig en stelt eisen aan de stedelijke

ontwikkeling. Nederland behoudt haar unieke cultuurhistorische waarden

en heeft een natuurnetwerk dat de flora\- en faunasoorten in stand

houdt. Het aandeel duurzame energiebronnen moet toenemen.

**Planspecifiek**

project omvat geen rijksverantwoordelijkheid. Voorts is het reduceren

van aantal m² kantoorfunctie niet strijdig aan de gestelde

doelstellingen. Zoals uit paragraaf 3\.1\.3 zal blijken sluit de

woonlocatie en het woonprogramma aan op de kwalitatieve vraag. Door het

gebruiken van de locatie ten behoeve van herstructurering draagt het

plan, hetzij beperkt, bij aan de doelstelling 'Nederland leefbaar en

veilig'.

####### 3\.1\.2 Besluit algemene regels ruimtelijke ordening

30 december 2011 is het Besluit algemene regels ruimtelijke ordening

(Barro) in werking getreden. Vervolgens is op 1 oktober 2012 een 1e

aanvulling van kracht geworden. Voortaan moeten gemeenten bij het

vaststellen van bestemmingsplannen, wijzigingsplannen en

uitwerkingsplannen rekening houden met het Barro. Doel van het

Barro is bepaalde onderwerpen uit de Structuurvisie Infrastructuur en

Ruimte te verwezenlijken.

het Barro worden een aantal projecten die van Rijksbelang zijn met name

genoemd en exact ingekaderd. Per project worden vervolgens regels

gegeven, waaraan bestemmingsplannen zullen moeten voldoen. Het

nationale belang dat het stellen van regels voor deze onderwerpen

rechtvaardigt, is vastgelegd in de Structuurvisie Infrastructuur en

Ruimte.

het Barro worden vijftien onderwerpen beschreven zoals

Kustfundament, Waddenzee en Waddengebied, Erfgoederen van

uitzonderlijke universele waarde, Elektriciteitsvoorziening, Veiligheid

rond rijksvaarwegen en Verstedelijking in het IJsselmeer.

**Planspecifiek**

voorliggende ontwikkeling valt niet binnen één van de

vijftien beschreven onderwerpen uit het Barro. Daarmee is de

ontwikkeling niet strijdig aan het gestelde in dit besluit.

####### 3\.1\.3 Ladder voor duurzame verstedelijking

een zorgvuldig gebruik van de schaarse ruimte te bevorderen, heeft de

rijksoverheid de ladder voor duurzame verstedelijking

geïntroduceerd. Deze ladder is per 1 oktober 2012 juridisch

verankerd in het Besluit ruimtelijke ordening (Bro). Dat betekent voor

alle ruimtelijke plannen:

1. eerst kijken of er vraag is naar een bepaalde nieuwe ontwikkeling;

2. vervolgens kijken of het bestaande stedelijk gebied of bestaande bebouwing kan worden hergebruikt;

3. mocht nieuwbouw echt nodig zijn, dan altijd zorgen voor een optimale inpassing en bereikbaarheid.

provincie Zuid\-Holland heeft in haar Verordening Ruimte (2014\) een

vergelijkbare ladder opgenomen. In de Verordening wordt

voorgeschreven dat bestemmingsplannen welke nieuwe stedelijke

ontwikkelingen mogelijk maken moeten voldoen in moeten gaan op de

volgende eisen:

1. de stedelijke ontwikkeling voorziet in een actuele behoefte, die zo nodig regionaal is afgestemd;

2. in die behoefte

wordt binnen het bestaand stads\- en dorpsgebied voorzien door benutting

van beschikbare gronden door herstructurering, transformatie of

anderszins, of

3. indien

de stedelijke ontwikkeling niet binnen het bestaand stads\- en

dorpsgebied van de betreffende regio kan plaatsvinden, wordt gebruik

gemaakt van locaties die,

1. gebruikmakend van verschillende middelen van vervoer, passend ontsloten zijn of als zodanig worden ontwikkeld,

2. passen in de

doelstellingen en richtpunten van de kwaliteitskaart van de Visie

ruimte en mobiliteit, waarbij artikel 2\.2\.1\. (voldoende ruimtelijke

kwaliteit) van toepassing is, en

3. zijn opgenomen in het Programma ruimte, voor zover het gaat om locaties groter dan 3 hectare.

**Planspecifiek**

op de overeenkomsten van beide ladders wordt de beantwoording

gecombineerd. Met de ontwikkeling van het centrumplan en het

woningbouwplan de Akkers is in de directe omgeving van het plangebied

veel plancapaciteit voor nieuwe woningen voorhanden. Vanuit duurzame

verstedelijking is het gewenst af te wegen op welke manier de

voorliggende ontwikkeling zich verhoudt tot deze capaciteit. De

binnenstedelijke locatie is reeds multimodaal ontsloten voor regionale

behoeften.

de provinciale woonvisie is de voorgenomen ontwikkeling

opgenomen. Hiermee is de stedelijke ontwikkeling regionaal

afgestemt, zoals gevraagd in trede 1 van de provinciale ladder. De

woningen zijn ook meegenomen in de regionale woonagenda waar de

provincie Zuid\-Holland haar goedkeuring aan heeft gegeven.

de MRSV geeft de gemeente, op basis van een onderzoek uit

2011, inzicht in de woonbehoefte. Aangegeven wordt dat de

verdubbeling van het aantal 75\-plussers in de komende twintig jaar

vraagt om een toename in het aantal woningen dat geschikt is voor deze

doelgroep. Het gaat om zorgplekken en zelfstandige woningen waar men

zorg kan leveren en 24\-uurs zorggarantie kan bieden. Voorliggende plan

voorziet in maximaal 44 appartementen in de categorie 'Geschikt

Wonen' (4 sterren). Deze appartementen zijn specifiek ontworpen

voor een brede doelgroep (ZZP 1 t/m 4\) met een mogelijke

aanvullende hulp\- of zorgvraag en zorggarantie. Met het woonconcept,

zoals uiteengezet in paragraaf 2\.2, vormt het voorliggende plan

derhalve aan aanvulling op de bestaande woningen en de nog te

realiseren woningen. Daarbij speelt niet alleen de domotica en de

beoogde woonservice maar zeker ook het overdekt parkeren en een

gemeenschappelijke ruimte met tuin een doorslaggevende rol.

Initiatiefnemer

ontwikkelt de woningen samen met de 'Stichting Wonen en Leven in de

Veense Tuin'. De leden van deze stichting hebben reeds een aantal

woningen afgenomen. Daarmee is de vraag vanuit de markt naar de

voorliggende ontwikkeling evident en aantoonbaar.

Voorts

kan worden gesteld dat als direct gevolg van de ontwikkeling circa

1\.840 m² kantoor van de markt wordt gehaald. Het verdwijnen

van dit metrage draagt, beperkt, bij aan het verder op elkaar afstemmen

van vraag en aanbod binnen de regionale kantorenmarkt. Gelet op

het zeer specifieke aanbod, de verwachte demografische ontwikkelingen

en de gebleken interesse is er voldoende vraag naar de voorliggende

ontwikkeling.

planlocatie is gesitueerd in bestaand stads\- en dorpsgebied

(BSD) alsmede bestaand stedelijk gebied. Hergebruik van het

bestaande pand is niet mogelijk. De zeer specifieke bouweisen

(domotica, drempelvrij, parkeervoorzieningen) zijn niet realiseerbaar

in het bestaande pand. Daarnaast is het pand, gelet op leeftijd en

andere eigenschappen, zeer verouderd. Omdat het in casu een

binnenstedelijke herstructureringslocatie betreft voldoet de beoogde

ontwikkeling daarmee aan de redeneerlijn vanuit de twee verschillende

ladders.

###### 3\.2 Provinciaal beleid

####### 3\.2\.1 Algemeen

Provincie

Zuid\-Holland heeft voor haar ruimtelijke visie de Visie Ruimte en

Mobiliteit, de Verordening Ruimte 2014 en het Programma Ruimte

vastgesteld. De Visie Ruimte en Mobiliteit bevat het strategische

beleid. Het ruimtelijk\-relevante, operationele beleid is opgenomen in

het Programma Ruimte. De verplichtingen voor ruimtelijke plannen van de

provincie of lagere overheden zijn opgenomen in de

Verordening.

####### 3\.2\.2 Visie Ruimte en Mobiliteit

Provinciale Staten van provincie Zuid\-Holland hebben op 9 juli 2014 de

Visie Ruimte en Mobiliteit vastgesteld. Met het vaststellen van de VRM

is de Provinciale Ruimtelijke Structuurvisie uit 2010, incl.

onderliggende herzieningen, komen te vervallen.

In de VRM

signaleert de provincie de structurele veranderingen in samenleving,

economie en milieu. De voorspelbaarheid van

nieuwe ontwikkelingen vermindert, demografische

ontwikkelingen verschillen en de regionale economie internationaliseert

en is kwetsbaar voor externe schokken. Tegelijkertijd gaan

technologische innovaties snel en kunnen oplossingen in beeld brengen

die nu nog onhaalbaar lijken. Deze tijd vraagt om maatwerk,

flexibiliteit en aanpassingsvermogen. De economische, technologische en

demografische ontwikkelingen werken door in de wijze waarop mensen en

bedrijven de ruimte en het mobiliteitsnetwerk gebruiken. De provincie

wil aansluiten op de bestaande en toekomstige dynamiek door waar

mogelijk flexibiliteit in regelgeving te bieden. De Visie Ruimte en

Mobiliteit is opgesteld vanuit de gedachte dat regels en kaders van de

overheid nodig blijven, maar niet nodeloos mogen knellen.

De Visie Ruimte

en Mobiliteit biedt geen vastomlijnd ruimtelijk eindbeeld, maar wel een

perspectief voor de gewenste ontwikkeling van Zuid\-Holland als

geheel. De gewenste ontwikkeling is verwoord in vier rode draden:

1. beter benutten en opwaarderen van wat er is;

2. vergroten van de agglomeratiekracht;

3. verbeteren van de ruimtelijke kwaliteit;

4. bevorderen van de transitie naar een water\- en energie\-efficiënte samenleving.

Vanuit het besef

dat stad en land één leefomgeving vormen met elkaar

aanvullende kwaliteiten, kent deze Visie Ruimte en Mobiliteit een

indeling in functionele hoofdstukken. Het hoofdstuk 'Mobiliteit en

bebouwde ruimte' geeft uitwerking aan de eerste en tweede rode

draad. Het verbeteren van de ruimtelijke kwaliteit (derde rode draad)

komt hoofdzakelijk tot uiting in het hoofdstuk 'Kwaliteit van

landschap, groen en erfgoed’ en het bevorderen van de transitie

naar een water\- en energie\-efficiënte samenleving hoofdzakelijk

bij ‘Water, bodem en energie’. Onder planspecifiek wordt

voor voorliggende ontwikkeling nader ingegaan op de hoofdstukken.

**Planspecifiek**

de hand van voorgaande hoofdstukindeling wordt hiernavolgend de relatie

tussen beoogde ontwikkeling en de VRM beschreven.

*Mobiliteit en bebouwde ruimte*

Om de bebouwde

ruimte beter te laten benutten heeft de provincie het bestaand stads\-

en dorpsgebied en de linten in het buitengebied aangegeven en gesteld

dat, in beginsel, hierbinnen de verstedelijking dient plaats te vinden.

Hiernavolgende afbeelding toont een uitsnede uit de VRM. Het plangebied

is binnen het bestaande dorpsgebied gesitueerd. Daarmee past het

planvoornemen binnen het provinciale voornemen de bebouwde ruimte beter

te laten benutten. De huidige infrastructuur is reeds berekend op het

gebruik van het plangebied ten behoeve van een kantoor. Zoals uit

hoofdstuk 4 zal blijken heeft het planvoornemen een

zeer beperkte stijging van verkeersbewegingen tot

gevolg.

![](i_NL.IMRO.1884.BPNOORDEINDE61-VAS1_afbeelding5.jpg)

*Uitsnede VRM (plangebied rood omlijnd)*

De voorgaande

uitsnede is inmiddels, gelet op het centrumplan en woningbouwplan de

Akkers, verouderd. Waar op de uitsnede de locatie aan de rand van de

bebouwde ruimte is gesitueerd ligt de locatie thans midden in de

bebouwde ruimte. Het plangebied is niet gesitueerd in gebieden met

beschermingscategorieën, beschermde natuur of gebieden met

bijzondere wateropgaven. Daarmee is de beoogde ontwikkeling niet in

strijd met de VRM. De VRM vormt geen belemmering voor de beoogde

ontwikkeling.

####### 3\.2\.3 Programma Ruimte

Tegelijk

met de Visie Ruimte en Mobiliteit (VRM) hebben Provinciale Staten van

Zuid\-Holland ook het Programma Ruimte vastgesteld. Dit Programma

kent, net als de Visie Ruimte en Mobiliteit, de status van

structuurvisie. Gezamenlijk beschrijven ze het integrale ruimtelijk

beleid. De vier rode draden die beschreven zijn in de Visie Ruimte en

Mobiliteit en die richting geven aan de gewenste ontwikkeling en het

handelen van de provincie, komen ook terug in het Programma Ruimte.

programma biedt daarom ook zoveel mogelijk de ruimte om kansen,

vernieuwende ideeën en plannen uit de samenleving, gezamenlijk

door te vertalen naar concrete handelingsperspectieven. Door

bijvoorbeeld het proces van gebiedsgerichte verkenningen,

kennisontwikkeling, strategisch onderzoek en beleidsinformatie op

onderdelen meer in samenwerking met partners in de regio te

organiseren, schept de provincie belangrijke voorwaarden voor het

(laten) ontstaan van nieuwe vitale coalities van partijen en

initiatieven uit de samenleving aan de voorkant van ontwikkelingen

gefaciliteerd worden. De verschillende activiteiten zijn inzichtelijk

gemaakt in de Actieagenda ruimte.

Het Programma Ruimte beschrijft de operationele doelen en de

realisatiemix om deze doelen te (doen) bereiken. Ook wordt ingegaan op

de rolverdeling en afspraken tussen gemeenten, regio’s en

provincie. De realisatiemix uit het Programma Ruimte bestaat uit

juridische, financiële en bestuurlijke instrumenten en nader uit

te werken beleid. In de praktijk worden deze vrijwel altijd

gecombineerd ingezet.

**Planspecifiek**

Voorliggend

planvoornemen maakt geen onderdeel uit van één van de

in het Programma Ruimte beschreven projecten. De sloop\-nieuwbouw

opgave kent ook geen verdere raakvlak met het Programma Ruimte. Daarmee

vormt dit provinciale programma geen belemmering voor de

uitvoerbaarheid van voorliggend planvoornemen.

####### 3\.2\.4 Verordening Ruimte

Tegelijk

met de Visie Ruimte en Mobiliteit (VRM) hebben Provinciale Staten van

Zuid\-Holland ook de Verordening Ruimte 2014 vastgesteld. In de

verordening stelt de provincie regels aan ruimtelijke ontwikkelingen.

De Verordening Ruimte draagt bij aan het realiseren van de provinciaal

ruimtelijke beleid zoals dat benoemd zijn in de VRM. De verordening

omvat in aanvulling op de Visie Ruimte en Mobiliteit toetsbare criteria

waaraan planvorming moet voldoen.

**Planspecifiek**

De Verordening wijst

het plangebied aan als bestaand dorps\- of stadsgebied.

Daarmee worden, aanvullend aan de ladder (zie paragraaf

3\.1\.3\), enkel eisen gesteld rondom de ruimtelijke kwaliteit.

De ruimtelijke ontwikkeling dient binnen de aard en schaal van het

gebied te passen en te voldoen aan de richtpunten van de

kwaliteitskaart. Hiertoe is het initiatief getoetst aan het provinciale

gebiedsprofiel en de gemeentelijke nota inbreidingslocaties. De

ontwikkeling past binnen de kaders van beide documenten.

In de provinciale

woonvisie is de voorgenomen ontwikkeling opgenomen. Hiermee is de

stedelijke ontwikkeling regionaal afgestemt, zoals gevraagd in trede 1

van de provinciale ladder. De woningen zijn ook meegenomen in de

regionale woonagenda waar de provincie Zuid\-Holland haar goedkeuring

aan heeft gegeven. Ook hiermee wordt voldaan aan de eerste trede van de

ladder.

Gezien bovenstaande voldoet de ruimtelijke kwaliteit aan de vereisten van de locatie.

####### 3\.2\.5 Gebiedsprofiel Hollandse Plassen

gebiedsprofiel staat tussen de kwaliteitskaart van de structuurvisie en

bijvoorbeeld een beeldkwaliteitplan van de gemeente. Begin 2012 is het

gebiedsprofiel ‘Hollandse Plassen’ vastgesteld door

Gedeputeerde Staten en vormt een handreiking om de ruimtelijke

kwaliteit mee te nemen in de ruimtelijke planvorming. Het profiel is

een gezamenlijk vertrekpunt ten aanzien van de karakteristiek, de

ruimtelijke kwaliteit en de ambitie voor dit specifieke gebied. Het

profiel verbeeldt en beschrijft wat wordt verstaan onder

‘ruimtelijke kwaliteit’, welke elementen aan die kwaliteit

ten grondslag liggen in relatie tot de kwaliteitskaart en hoe sturing

gegeven kan worden aan behoud en ontwikkeling van ruimtelijke kwaliteit.

gebiedsprofiel is opgebouwd uit 13 elementen zoals onder andere

'veenweidelandschap', 'water als structuurdrager', 'kwaliteit in stads\-

en dorpsgebied' ‘Linten blijven linten’ en

‘Identiteitsdragers van Zuid\-Holland’.

**Planspecifiek**

Vanuit

het element veenweidelandschap volgt de aanwijzing van

het plangebied als droogmakerij met veen in de

ondergrond. Ten opzichte van de droogmakerij met klei in de

ondergrond is dit gebied waterrijker, vaak wat kleinschaliger (met name

de kavelmaat) en is de bodem minder draagkrachtig. Deze droogmakerijen

bestaan veelal uit open grasland en zijn waardevolle

weidevogelgebieden. Bij ontwikkelingen in deze droogmakerijen wordt

rekening gehouden met:

* de droogmakerij blijft herkenbaar als een polderentiteit met een rationele opzet, begrensd door hooggelegen dijken;

* openheid, maat, schaal, kavelrichting en structuur van de polder dienen herkenbaar aanwezig te blijven;

* nieuwe eenvoudige recreatieve verbindingen door het gebied zijn gewenst.

planontwikkeling is, in tegenstelling tot het gebiedsprofiel aangeeft,

niet gesitueerd in een droogmakerij die bestaat uit open grasland met

eventuele waardevolle weidevogelgebieden. De ontwikkeling is gesitueerd

in bestaand stedelijk gebied. Het oude ontginningslint, het Noordeinde,

wordt gerespecteerd. Bewust wordt op gepaste afstand van dit lint

gebouwd en de bebouwing past, qua goot\- en nokhoogte, in het beeld van

1 tot 2 lagen met kap. Het gebied kent geen benoemenswaardige openheid.

De kavelrichting blijft behouden. Hoewel de bestaande watergang wordt

verplaatst leidt de ontwikkeling niet tot een onacceptabele aantasting

van de structuur van de polder. De nieuwe locatie van de watergang

sluit bovendien goed aan op de herontwikkeling van het centrumplan.

Door het overeind houden van de watergang en het verbreden worden

nieuwe mogelijkheden geboden voor sloepjes en bootjes. Dit draagt bij

aan de beoogde recreatieve verbindingen.

de aanwijzing van historische kern stuurt het gebiedsprofiel op de

ligging in een bestaand dorp. Vanuit het gebiedsprofiel worden de

volgende aspecten geambieerd:

* behoud en

versterking van een brede waaier aan woon\- en werkmilieus; elk dorp en

stad zijn eigen kleur; vergroten van de diversiteit van steden;

* hoogteaccenten; (waaronder hoogbouw) vallen zoveel mogelijk samen met 'zwaartepunten' in de stedelijke structuur;

* elke kern (dorp)

ontwikkelt zijn eigen identiteit en bouwt voort op haar karakteristieke

structuur en ligging aan en in het landschap. Het dorp is deel van het

omringende landschap, doordat onderliggende patronen herkenbaar zijn in

de structuur van het dorp;

* cultuurhistorisch

waardevolle gebouwen worden behouden door ze waar mogelijk een functie

te geven die aansluit bij de behoeften van deze tijd;

ontwikkelingen plaatsvinden in of in de nabijheid van het historisch

centrum dan dragen deze bij aan behoud en versterking van de vitale

stads\- en dorpscentra met een gevarieerd functioneel en ruimtelijk

beeld.

herstructurering, transformatie of uitbreiding plaatsvindt binnen de

stad, dan draagt dit bij aan het in balans brengen van de mix aan

woonmilieus.

de ladder voor duurzame verstedelijk is gemotiveerd dat de voorliggende

ontwikkeling voorziet in een toevoeging van woningen met een bijzondere

doelgroep. Gelet op het woonzorgconcept wordt een bijzondere woonvorm

toegevoegd in Roelofarendsveen. Dit versterkt de brede waaier aan

woonmilieus en draagt bij aan de balans in de mix

van woonmilieus. Het van de markt halen van het kantoor doet

niets met de waaier van werkmilieus. Er is aantoonbaar geen vraag naar

kantoren, met deze leeftijd, op deze locatie. Voorts zijn elders binnen

de regio voldoende kantoren voorhanden om de vraag naar kantoren op te

vangen. Zoals reeds in paragraaf 2\.2 uiteengezet bestaat de

ontwikkeling uit twee woonblokken. Het woonblok aan de westzijde

bestaat uit twee lagen met een kap en voegt zich daarmee naar andere

gebouwen aan het Noordeinde. Het oostelijk woonblok vormt een opmaat

naar de oostelijk gelegen voorzieningen (detailhandel) en daarvoor te

realiseren beperkte hoogbouw. Daarmee wordt een zwaartepunt

gerealiseerd richting het nieuwe centrumgebied.

identiteit van het gebied wordt met name ingegeven door de relatie met

het water, de verspringende rooilijn aan het Noordeinde en de

diversiteit van gebouwen aan het Noordeinde. In het plangebied wordt de

watergang zodanig verbreed dat de beleving van de waterstructuur

verbetert. Voorts sluit, zoals gesteld, de ontwikkeling aan bij de

overige punten. In hoofdstuk 4 wordt aangegeven dat de ontwikkeling

niet ten koste gaat van cultuurhistorische bebouwing.

![](i_NL.IMRO.1884.BPNOORDEINDE61-VAS1_afbeelding1.jpg)

*Uitsnede kaartblad linten blijven linten (plangebied in rode cirkel)*

bewoning in het Hollands Plassengebied bestaat grotendeels uit

langgerekte bebouwingslinten met woon\- en werkfuncties langs water,

wegen of dijken en met een sterke relatie met het omliggend landschap.

Elk lint bezit een eigen kenmerkend karakter. Vanuit het element

'linten blijven linten' is het gedeelte Noordeinde ter hoogte van het

plangebied aangewezen als ingesloten lint. Binnen deze linten

is weinig ruimte voor ontwikkelingen door de dichtheid van het

lint, tenzij bebouwing vervangen wordt. Het is wenselijk dat bij

ontwikkelingen rekening gehouden wordt met:

* behouden van de cultuurhistorisch waardevolle ligging, maat en vorm van de lijn;

* versterken van de recreatieve bruikbaarheid.

voorliggende initiatief voegt zich naar de omgeving. De ligging en maat

van de bebouwing sluit daarmee nauw aan bij de bestaande

gebiedskarakteristieken. Hoewel de bijdrage aan

de recreatieve bruikbaarheid beperkt is, is deze wel

aanwezig. De bestaande, niet toegankelijke, watergang wordt verbreedt

en toegankelijk gemaakt. Daarmee ontstaan zeer kleinschalige

mogelijkheden voor ligplaatsen van bootjes. Middels het

waterstelsel is het Braassemermeer bereikbaar.

**Conclusie**

De ontwikkeling is in lijn met het gestelde in het provinciale gebiedsprofiel.

###### 3\.3 Gemeentelijk beleid

####### 3\.3\.1 Maatschappelijk Ruimtelijke Structuurvisie 2025

De gemeenteraad

van de gemeente Kaag en Braassem heeft op 12 december 2011 de

Maatschappelijk Ruimtelijke Structuurvisie (MRSV) vastgesteld. De MRSV

is de gemeentelijke visie op de maatschappelijke en ruimtelijke

ontwikkeling in het jaar 2025\.

De MRSV

integreert het beleid vanuit verschillende beleidssectoren tot een

logisch en samenhangend geheel. De MRSV biedt een beleidslijn op

hoofdlijnen vanuit de gedachte dat de gemeente zich niet (meer) tot in

detail met alles gaat bemoeien. Voor zaken en activiteiten waar de

gemeente de komende jaren nog wel een duidelijke verantwoordelijkheid

heeft of wil hebben, moet aanvullend beleid worden ontwikkeld. Voor dit

aanvullende beleid geldt de MRSV als basis.

De MRSV is in

lijn gebracht met de beleidsdoelen van het Rijk en de provincie. Zo

zijn de ‘gebiedsprofielen’ van de provincie gebruikt als

basis voor de ruimtelijke structuur. Op regionale schaal zijn de

beleidsdoelen van Holland Rijnland in deze MRSV geïntegreerd. Ook

is gekeken naar de verschillende beleidsdoelen van de voormalige

gemeenten Alkemade en Jacobswoude. De gemeente maakt in de MSRV vijf

strategische keuzes:

1. geen nieuwe woningbouwplannen; wel afronding huidige projecten en versterken bestaande woonmilieus.

2. delen verantwoordelijkheid; de gemeente neemt niet meer zelf initiatief, maar faciliteert.

3. verschil tussen

groei\- en groenkernen; het behoud van voorzieningen is ondergeschikt

aan de kwaliteit van (samen)leven. Bundelen van voorzieningen en

woningaanbod enkel in de groeikernen. Dit versterkt de

levensvatbaarheid van die voorzieningen.

4. ruimtelijke

kwaliteit staat voorop; economische ontwikkelingen worden gestimuleerd

langs de hoofdverkeersaders en langs de intensievere recreatieve

routes. Daarmee worden de waardevolle landschappen beschermd.

5. ontwikkeling

door beheer; de focus komt steeds meer te liggen op de ontwikkeling van

kleinschalige herstructureringen binnen de bestaande

woonomgeving.

**Planspecifiek**

plangebied is gesitueerd in Roelofarendsveen. Deze kern is

aangewezen als groeikern. Het verdichten

van het bestaand stedelijk gebied met nieuwe woningen is

in lijn met de MRSV. Zoals onder meer uit de paragraaf 'Nota

inbreidingslocaties' en de paragraaf 'gebiedsprofiel Hollandse Plassen'

blijkt voegt de ontwikkeling zich naar haar omgeving. De beoogde

ruimtelijke kwaliteit is daarmee in voldoende mate aangetoond.

Voorliggend initiatief is aan te merken als kleinschalige

herstructurering, hetgeen geheel in lijn is met de strategische keuzes.

woningbouwprogramma komt overeen met de behoefte uit de MRSV. Door

het woningbouwvoornemen wordt een verdere diversificatie van het

woningbouwaanbod in Roelofarendsveen gerealiseerd. Conform

het gestelde in paragraaf 3\.1\.3 bestaat er voldoende vraag naar de

beoogde ontwikkeling. De sociale component voor de beoogde ontwikkeling

wordt in paragraaf 'Nota vereveningsfondsen' verder behandeld. De

ontwikkeling is passend binnen de kaders van de MRSV.

####### 3\.3\.2 Nota Inbreidingslocaties

Op 7 februari

2011 is de Nota inbreidingslocaties vastgesteld door de gemeenteraad

van Kaag en Braassem. De ‘nota Inbreidingslocaties’ heeft

als doel om een ruimtelijk beleidskader te bieden aan

woningbouwinitiatieven binnen de rode contour. Hierdoor worden deze

uniform en transparant beoordeeld. Er wordt in de nota een beschrijving

gegeven van de bestaande stedenbouwkundige situatie en kwaliteiten

binnen elke kern. Uitgangspunt is om nieuwe initiatieven aansluiting te

laten vinden bij deze bestaande situatie en kwaliteiten. Hiervoor wordt

een afwegingskader gegeven, waardoor ruimtelijke beslissingen

gemotiveerd kunnen worden genomen. Dit leidt tot een duurzame

ruimtelijk/functionele ontwikkeling van de locaties zelf en de kern als

geheel.

De nota geeft

geen kant en klaar antwoord op de wenselijkheid van een initiatief. De

beschreven gebiedskenmerken en samenhangende waardeoordelen gelden als

basis voor het verdere onderhandelings\- en ontwerptraject bij

ruimtelijke ontwikkelingen. Het kader biedt de gemeente enerzijds

houvast om te kunnen sturen op kwaliteit, maar zorgt anderzijds ook

voor flexibiliteit om in te kunnen spelen op (markt)ontwikkelingen.

**Planspecifiek**

De nota doet in

beginsel geen uitspraken over ontwikkelingen van meer dan 10 woningen.

Wel is er een beschrijving van het lint die als leidraad kan dienen. De

nota schetst een beeld van een lint door een veengebied. Het lint en

het achterliggende landschap liggen hoger dan het omliggende landschap.

Passend hierbij is dat de kavel beperkt opgehoogd wordt. Deze verhoging

zorgt ervoor dat ook de komende jaren de kavel hoger blijft liggen dan

het achterliggende landschap.

Verder benoemd de

nota waardevolle doorsteken. Het landelijke karakter dient behouden te

blijven. Derhalve wordt vastgehouden aan de fijnmazige verkaveling en

de vele kleinschalige bouwvolumes. Deze bouwvolumes zijn bijna altijd

uitgevoerd in één of twee lagen met kap. Kenmerkend is

verder de diversiteit van bebouwingsvormen. Naast oude agrarische

complexen zijn afgelopen eeuw veel woningen en bedrijfsgebouwen

verschenen. Elke realisatieperiode kent zijn specifieke

eigenschappen. Het noorden van het Noordeinde wordt gedomineerd door

centrumfuncties. De ontwikkeling voegt zich naar het beeld van het

Noordeinde. Door de ontwikkeling zal een bedrijfsfunctie

verdwijnen, waarmee het lint monofunctioneler

wordt. Hoewel functiemenging kenmerkend is voor het

Noordeinde is het niet aannemelijk dat een bedrijfsfunctie,

binnen het bestaande pand, ooit zal terugkeren. Het gevaar van

verval en de daarmee verband houdende kwaliteitsverbetering van de

voorliggende ontwikkeling prevaleert boven de wens het

Noordeinde functioneel zo breed mogelijk te houden.

*Centrumplan*

nota geeft verder aan dat bij de beoordeling van inbreidingsverzoeken

getoetst dient te worden aan de actuele plannen. In het kader hiervan

is toetsing aan het centrumplan gewenst. Het centrumplan sluit aan op

het plan aan de noord\- en oostzijde. Aan de oostzijde is een supermarkt

met sociale appartementen gepland met voorlopig een goothoogte van 8,5

meter en een nokhoogte van circa 11 meter. Er bestaat echter de

mogelijkheid dat de maximale bouwhoogte 15 meter gaat bedragen.

Ten noorden is een mix van appartementen en rijwoningen gepland met een

goothoogte van 7 meter en een nokhoogte van 12 meter. Ook hier bestaat

de mogelijkheid dat de uiteindelijke bouwhoogte 15 meter kan

bedragen. Daarmee is de bouwhoogte en de korrel van aangrenzende deel

van het centrumplan sterk afwijkend van het Noordeinde. Voorliggende

ontwikkeling koppelt beide gebieden waardoor een harde confrontatie

wordt gemeden. Daarmee is de voorliggende ontwikkeling stedenbouwkundig

gewenst.

####### 3\.3\.3 Welstandsnota

Op 6 september

2010 heeft de gemeenteraad van Kaag en Braassem een nieuwe

welstandsnota vastgesteld. De welstandsnota bevat de basisvoorwaarden,

waaraan bouwaanvragen op welstands\-aspecten getoetst zullen worden en

het legt voor bepaalde gebieden beoordelingskaders vast. Dit is

opgesteld vanuit een visie op de toekomst van het gebied en vanuit een

beeld van aanwezige waarden. Er zijn criteria benoemd die bijdragen dat

de toekomstige bebouwing past in de omgeving. De gemeentelijke

welstandsnota richt zich daarmee op bestaande karakteristieken.

In het

welstandsbeleid heeft de initiatiefnemer veel vrijheid. Dit betekent

dat er in principe geen welstandstoets wordt gedaan, met uitzondering

van de monumenten en beschermde dorpsgezichten. Uitgangspunt voor het

welstandsbeleid is dat de cultuurhistorisch waardevolle gebouwen en

gebieden beschermd worden. Alle bouwwerken aan\- of bij (het perceel

van) een monument of in een beschermd dorpsgezicht zijn

vergunningsplichtig. Deze vergunningsplichtige gebieden zijn

weergegeven op de welstandskaart.

**Planspecifiek**

Het plangebied is

gelegen in welstandsluw gebied. Er zijn geen monumenten aanwezig binnen

het plangebied en het plangebied maakt eveneens geen onderdeel uit van

een beschermd dorpsgezicht. Aan de ontwikkeling worden vanuit het

gemeentelijk welstandsbeleid geen nadere voorwaarden

gesteld. Hiernavolgend is een uitsnede van de welstandskaart

opgenomen.

![](i_NL.IMRO.1884.BPNOORDEINDE61-VAS1_afbeelding16.jpg)

*Uitsnede welstandskaart*

####### 3\.3\.4 Nota Vereveningsfondsen

uitwerking op de MRSV is op 17 juni 2013 de Nota Vereveningsfondsen

door de gemeenteraad vastgesteld. Hierin worden bestemmingsreserves

sociale woningbouw en parkeren aangewezen. Doel van deze reserves is

tenminste 30% sociale woningbouw te realiseren bij nieuwbouwprojecten

en te voorzien in voldoende parkeervoorzieningen bij

nieuwbouwontwikkelingen (niet alleen voor sociale woningbouw).

Indien

in uitzonderlijke gevallen niet aan de gestelde normen kan worden

voldaan zal op basis van een overeenkomst met de initiatiefnemer van

een bouwplan een bijdrage aan de betreffende bestemmingsreserve(s)

worden afgesproken. Conform de ambitie uit de MRSV is deze norm voor

sociale woningbouw op 30% gesteld. Deze bijdrage kan vervolgens worden

ingezet bij projecten die meer sociale woningbouw realiseren dan de

gestelde norm, dit alles met als doel gemiddeld 30% sociale woningbouw

bij nieuwbouw projecten te realiseren. De bijdrage aan de

parkeerbestemmingsreserve wordt gebruikt om in geval van nieuwbouw in

de openbare ruimte ontbrekende parkeergelegenheid aan te leggen.

**Planspecifiek**Het beoogde bouwplan betreft maximaal 44 woningen. In de

planregels is een regeling opgenomen dat 30% van deze woningen

als sociale woning wordt gerealiseerd. Specifiek gaat het hier om

maximaal 13 woningen. Omdat het uiteindelijke ontwikkelprogramma

flexibel is, er wordt immers gesproken van een maximum, is in

de regeling van het voorliggende plan dit percentage

doorvertaald. Uit paragraaf 4\.6 blijkt dat voldaan kan worden aan

de parkeernorm binnen het plangebied. Daarmee wordt voldaan aan de

bepalingen uit de Nota Vereveningsfondsen.

####### 3\.3\.5 Bestemmingsplan 'Braassemerland'

vigerende bestemmingsplan voor de planlocatie is het bestemmingsplan

'Braassemerland'. Dit bestemmingsplan is op 1 oktober 2008 vastgesteld.

Het grootste deel van de voorgestelde bebouwing valt binnen de

kantoorbestemming. Woningbouw aldaar is uitgesloten. Verder valt de

ontwikkeling deels binnen de bestemming 'Woongebied uit te werken \- 3',

maar buiten het gebied van de GEM en het centrumplan. Volgens het

procesdocument voor initiatieven voor Braassemerland is ontwikkeling

van woningen in beginsel mogelijk.

![](i_NL.IMRO.1884.BPNOORDEINDE61-VAS1_afbeelding2.jpg)

*Uitsnede plankaart vigerend bestemmingsplan*

##### 4 Uitvoerbaarheid

uitvoerbaarheid van een bestemmingsplan moet ingevolge de Wet

ruimtelijke ordening (Wro) aangetoond worden (artikel 3\.1 lid 3 van de

Wro). Daaronder valt zowel de onderzoeksverplichting naar verschillende

ruimtelijk relevante aspecten (geluid, bodem, ect.) als ook de

economische uitvoerbaarheid van het plan.

###### 4\.1 Milieueffectrapportage

milieueffectrapportage (m.e.r.) is een hulpmiddel om bij diverse

procedures het milieubelang een volwaardige plaats in de besluitvorming

te geven. Een m.e.r. is verplicht bij de voorbereiding van plannen en

besluiten van de overheid over initiatieven en activiteiten van

publieke en private partijen die belangrijke nadelige gevolgen voor het

milieu kunnen hebben. De m.e.r. is wettelijk verankerd in hoofdstuk 7

van de Wet milieubeheer. Naast de Wet milieubeheer is het Besluit

m.e.r. belangrijk om te kunnen bepalen of bij de voorbereiding van een

plan of een besluit de m.e.r.\-procedure moet worden doorlopen. Bij

toetsing aan het Besluit m.e.r. zijn er vijf mogelijkheden:

1. het plan of besluit is direct m.e.r.\-plichtig;

2. het plan of

besluit bevat activiteiten uit kolom 1 van onderdeel D, en ligt boven

de (indicatieve) drempelwaarden, zoals beschreven in kolom 2

‘gevallen’, van onderdeel D. Het besluit moet eerst worden

beoordeeld om na te gaan of er sprake is van m.e.r.\-plicht: het besluit

is dan m.e.r.\-beoordelingsplichtig. Voor een plan in kolom 3

‘plannen’ geldt geen m.e.r\-beoordelingsplicht, maar direct

een (plan\-)m.e.r.\-plicht;

3. het plan of

besluit bevat wel de activiteiten uit kolom 1, maar ligt beneden de

drempelwaarden, zoals beschreven in kolom 2 ‘gevallen’, van

onderdeel D: er dient in overleg met de aanvrager van het bijbehorende

plan of besluit beoordeeld te worden of er aanleiding is voor het

uitvoeren van een m.e.r.\-beoordeling (als sprake is van een besluit) of

het direct uitvoeren van een m.e.r. (als sprake is van een plan). Deze

keuze wordt uiteindelijk in het bijbehorende plan of besluit

gemotiveerd;

activiteit(en) of het betreffende plan en/of besluit worden niet

genoemd in het Besluit m.e.r.: er geldt geen

m.e.r.\-(beoordelings)plicht;

5. aan de hand van

een passende beoordeling in het kader van de Natuurbeschermingswet

1998 kan geconcludeerd worden dat het plan mogelijk

m.e.r.\-plichtig is.

**Planspecifiek**

toetsing aan het Besluit m.e.r. volgt dat het besluit tot vaststelling

van het bestemmingsplan valt onder mogelijkheid c. Het besluit bevat

namelijk wel een activiteit uit kolom 1 (de aanleg, wijziging of

uitbreiding van een stedelijk ontwikkelingsproject met inbegrip van de

bouw van winkelcentra of parkeerterreinen), maar er wordt niet voldaan

aan de gegeven drempelwaarde van 2000 of meer woningen. Omdat er

slechts maximaal 44 woningen worden gerealiseerd (2% van

de drempelwaarde) kan afgezien worden van een m.e.r.\-beoordeling en kan

worden volstaan met een vormvrije m.e.r. beoordeling. Ook

bestaat, gelet op het gestelde in paragraaf 4\.5\.1, geen noodzaak

voor het uitvoeren van een passende beoordeling. De vormvrije

m.e.r.\-beoordeling kan tot twee conclusies leiden:

1. belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

2. belangrijke

nadelige gevolgen voor het milieu zijn niet uitgesloten: er moet toch

een m.e.r.\-beoordeling plaatsvinden of er kan direct worden gekozen

voor m.e.r.

vormvrije m.e.r.\-beoordeling wordt gevormd door de hiernavolgende

paragraven. Daarin worden geen belangrijke nadelige milieugevolgen

gesignaleerd. Deze gevolgen kunnen derhalve worden uitgesloten; een

nadere m.e.r.\-beoordeling is niet noodzakelijk.

###### 4\.2 Milieu

####### 4\.2\.1 Bodem

het kader van een bestemmingsplan moet aangetoond worden dat de

kwaliteit van de bodem en het grondwater in het plangebied in

overeenstemming zijn met het beoogde gebruik. Dit is geregeld in de Wet

Bodembescherming. Ontwikkelingen kunnen pas plaatsvinden als de bodem

waarop deze ontwikkelingen plaatsvinden geschikt is of geschikt is

gemaakt voor het beoogde doel.

herinrichtingssituaties is doorgaans een bodemonderzoek noodzakelijk in

het kader van de Woningwet. Bij een bestemmingswijziging is een

bodemonderzoek slechts noodzakelijk, indien de bestemmingswijziging

tevens een wijziging naar een strenger bodemgebruik inhoudt. Bij een

bestemmingswijziging die een gelijkblijvend of minder streng

bodemgebruik oplevert, is de bodemkwaliteit in het kader van de

bestemmingswijziging niet relevant en is bodemonderzoek niet

noodzakelijk.

Voor bodemgebruik wordt uitgegaan van acht verschillende bodemfuncties:

1. landbouw;

2. moestuin/volkstuin;

3. wonen met tuin;

4. kinderspeelplaatsen;

5. natuurgebieden;

6. groen met natuurwaarden;

7. industrie en ander groen;

8. bebouwing en infrastructuur.

het kader van de Wet bodembescherming worden de acht bodemfuncties

in het Besluit Bodemkwaliteit onderscheiden in drie bodemklassen:

* klasse landbouw en natuur (1,  2 en 5\);

* klasse wonen (3, 4 en 6\);

* klasse industrie/bedrijven (7 en 8\).

Wanneer onderzoek

noodzakelijk is wordt in eerste instantie volstaan met een historisch

vooronderzoek. Wanneer uit het vooronderzoek blijkt dat op grond van de

resultaten een verontreiniging te verwachten is, dient een verkennend

bodemonderzoek te worden uitgevoerd.

**Planspecifiek**

beoogde ontwikkeling voorziet in een bestemmingswijziging waarbij voor

de nieuwe bestemming een strenger bodemregime van toepassing is.

Gekozen is een middels een verkennend onderzoek (Econsultancy,

14083670, 29 september 2014, zie bijlage) uit te voeren naar

de bodemkwaliteit en de waterbodemkwaliteit.

*Verkennend bodemonderzoek*

De bodem op het

zuidelijk deel van de locatie bestaat voornamelijk uit zwak tot sterk

zandig veen. De bodem op het noordelijk deel bestaat tot ca. 0,8 m \-mv

uit matig siltig, matig humeus, matig fijn zand. Vanaf 0,8 m \-mv

bestaat de ondergrond volledig uit veen. De ondergrond is tevens matig

plantenhoudend.

Ter plaatse van het zuidwestelijk deel van het terrein is de bovengrond

zwak puinhoudend. Dit is vermoedelijk te relateren aan de sloop van de

voormalige bebouwing in de jaren '90\. Tevens is de bodem bij boring 10

tot 1,3 m \-mv zwak puinhoudend. Ter plaatse van het zuidelijke

parkeerterrein is tot 0,5 m \-mv sprake van puingranulaat (aangelegd in

de jaren '90\. Verder zijn er zintuiglijk geen verontreinigingen

waargenomen.

Tijdens de veldwerkzaamheden is ter plaatse van het zuidoostelijke

parkeerterrein een stabilisatielaag (puingranulaat) aangetroffen. In

deze stabilisatielaag zijn géén asbestverdachte

materialen aangetroffen.

De bovengrond ter

plaatse van het zuidelijk terreindeel is licht verontreinigd met kwik,

lood, zink, PCB en PAK. Deze is te relateren aan de zwakke bijmenging

van puin ter plaatse. In de zintuiglijk schone bovengrond van het

noordelijk terreindeel zijn geen verontreinigingen aangetroffen. De

ondergrond is licht verontreinigd met kobalt, kwik en lood. Het

grondwater is licht verontreinigd met barium. Deze

metaalverontreiniging is te relateren aan regionaal verhoogde

achtergrondconcentraties in het grondwater.

Gelet op de aard

en mate van verontreiniging, bestaat er geen reden voor een nader

onderzoek en bestaan er met betrekking tot de milieuhygiënische

kwaliteit van de bodem geen belemmeringen voor de nieuwbouw op de

onderzoekslocatie, mits ter plaatse van de gedempte sloot (ALKEMADE K

3353 1900\), welke het noordelijk deel van de onderzoekslocatie

doorsnijdt, geen werkzaamheden worden uitgevoerd aan de verharding of

de onderliggende bodem. Op deze gronden wordt niet gebouwd. De

bestaande verhardingen worden gehandhaafd.

*Verkennend waterbodemonderzoek*

Omdat de

bestaande sloot zal worden gedempt dient de kwaliteit van de waterbodem

inzichtelijk te worden gemaakt. Dit slib is over de gehele

onderzoekslocatie licht verontreinigd met arseen, cadmium, koper, kwik,

lood, zink, molybdeen, chloordaan, pentachloorbenzeen, pentachloorfenol

en PAK. Getoetst aan het Besluit bodemkwaliteit voldoet het slib voor

toepassing op de landbodem aan de functieklasse Industrie en voor de

toepassing onder water aan klasse B. Uit de msPAF toetsing blijkt dat

het slib niet verspreidbaar is over de aangrenzende percelen.

*Conclusie*

De bodemkwaliteit

van de planlocatie vormt geen belemmering voor de herontwikkeling mits

ter plaatse van een voormalige sloot de erfverharding wordt gehandhaafd

en het slib uit de bestaande sloot niet wordt verspreid over de

percelen.

####### 4\.2\.2 Geluid

mate waarin het geluid, het woonmilieu mag belasten, is geregeld in de

Wet geluidhinder (Wgh). De kern van de wet is dat geluidsgevoelige

objecten worden beschermd tegen geluidhinder uit de omgeving. In de Wgh

worden de volgende objecten beschermd (artikel 1 Wgh):

* woningen;

* geluidsgevoelige terreinen (woonwagenstandplaatsen, ligplaatsen voor woonschepen);

* andere

geluidsgevoelige gebouwen (onderwijsgebouwen, ziekenhuizen,

verpleeghuizen, verzorgingstehuizen, psychiatrische inrichtingen,

kinderdagverblijven).

beschermen van deze geluidsgevoelige objecten gebeurt aan de hand van

vastgestelde zoneringen. De belangrijkste geluidsbronnen die in de Wet

geluidhinder worden geregeld zijn: industrielawaai, wegverkeerslawaai

en spoorweglawaai. Verder gaat deze wet onder meer ook in op

geluidwerende voorzieningen en geluidbelastingkaarten en actieplannen.

**Planspecifiek**

plangebied is buiten de onderzoekszone van het treintraject Rotterdam \-

Amsterdam gesitueerd. Voorts is het plangebied niet gesitueerd binnen

het invloedsgebied van bedrijven (zie paragraaf 4\.2\.4\) of van

industrieterreinen. Daarmee dient enkel onderzoek te worden gedaan naar

wegverkeerslawaai. Ingevolge de Wet geluidhinder is onderzoek naar

wegverkeerslawaai enkel noodzakelijk bij een snelheidsregime van 50

km/uur. Blijkens het Verkeersstructuurplan Roelofarendsveen en het

Categoriseringsplan wegen Kaag en Braassem wordt het snelheidsregime

in de omgeving van het plangebied bijgesteld naar 30 km/uur.

Ondanks dat bij 30 km/uur\-wegen onderzoek niet noodzakelijk is, is er wel een akoestisch onderzoek uitgevoerd (weergegeven in bijlagen bij toelichting).

Uit dit onderzoek blijkt dat de geluidbelasting op de gevels van

de te realiseren woningen ten hoogste Lden\=56 dB bedraagt (zonder

aftrek artikel 110 g Wgh). De meeste appartementen ondervinden een

lagere geluidbelasting. Vanuit het oogpunt van een goede ruimtelijke

ordening zijn deze waarden niet ideaal maar wel acceptabel. Voorts zal

het wettelijk binnenniveau wel worden behaald. Hiertoe worden mogelijk

extra geluidsisolerende maatregelen genomen. Daarmee vormt het aspect

geluid geen belemmering. Een Hogere waardeprocedure is niet

noodzakelijk. Ten tijde van de aanvraag voor de omgevingsvergunning

voor bouwen zal uit aanvulling blijken dat er een aanvaardbaar woon\- en

leefklimaat zal ontstaan.

####### 4\.2\.3 Luchtkwaliteit

de Wet Milieubeheer gaat paragraaf 5\.2 over luchtkwaliteit. Deze

paragraaf vervangt het Besluit Luchtkwaliteit 2005 en staat ook wel

bekend als de ‘Wet luchtkwaliteit’. De Wet luchtkwaliteit

introduceert het onderscheid tussen 'kleine' en 'grote' projecten.

Kleine projecten dragen 'niet in betekenende mate' (NIBM) bij aan de

verslechtering van de luchtkwaliteit. Een paar honderd grote projecten

dragen juist wel 'in betekenende mate' bij aan de verslechtering van de

luchtkwaliteit. Het gaat hierbij vooral om bedrijventerreinen en

infrastructuur (wegen).

het begrip 'in betekenende mate' precies inhoudt, staat in een de

algemene maatregel van bestuur ‘Niet in betekenende mate

bijdragen’ (Besluit NIBM). Op hoofdlijnen komt het erop neer dat

'grote' projecten die jaarlijks meer dan 3 procent bijdragen aan de

jaargemiddelde norm voor fijn stof en stikstofdioxide (1,2 microgram

per m3) een 'betekenend' negatief effect hebben op de

luchtkwaliteit. 'Kleine' projecten die minder dan 3 procent bijdragen,

kunnen doorgaan zonder toetsing. Dat betekent bijvoorbeeld dat lokale

overheden een woonwijk van minder dan 1\.500 huizen niet hoeven te

toetsen aan de normen voor luchtkwaliteit. Deze kwantitatieve vertaling

naar verschillende functies is neergelegd in de 'Regeling niet in

betekenende mate bijdragen'.

belangrijk onderdeel voor de verbetering van de luchtkwaliteit is het

Nationale Samenwerkingsprogramma Luchtkwaliteit (NSL). Binnen dit NSL,

dat sinds 1 augustus 2009 in werking is, werken het Rijk, de provincies

en gemeenten samen om de Europese eisen voor luchtkwaliteit te

realiseren.

*Besluit gevoelige bestemmingen*

16 januari 2009 is het Besluit gevoelige bestemmingen in werking

getreden. Het Besluit gevoelige bestemmingen is gebaseerd op artikel

5\.16a van de Wet milieubeheer. Met het Besluit wordt de vestiging van

zogeheten 'gevoelige bestemmingen' in de nabijheid van provinciale\- en

rijkswegen beperkt. Dit heeft consequenties voor de ruimtelijke

ordening.

Besluit is gericht op bescherming van mensen met een verhoogde

gevoeligheid voor fijn stof (PM10\) en stikstofdioxide (NO2\), in het

bijzonder kinderen, ouderen en zieken. Indien een project betrekking

heeft op een gevoelige bestemming en geheel of gedeeltelijk is gelegen

op een afstand van 300 meter aan weerszijden van rijkswegen en 50 meter

langs provinciale wegen (gemeten vanaf de rand van de weg) mag het

totaal aantal mensen dat hoort bij een gevoelige bestemming niet

toenemen als overschrijding van de grenswaarden voor PM10 of NO2

dreigt/plaatsvindt.

De volgende gebouwen met de bijbehorende terreinen zijn aangemerkt als gevoelige bestemming:

* scholen;

* kinderdagverblijven;

* verzorgings\-, verpleeg\- en bejaardentehuizen.

gaat niet om bestemmingen in de meest enge zin van het woord, maar om

alle vergelijkbare functies, ongeacht de exacte aanduiding ervan in

bestemmingsplannen en andere besluiten.

het kader van het opstellen van een bestemmingsplan moeten er twee

aspecten in beeld gebracht worden. Ten eerste of de luchtkwaliteit de

nieuwe functie toelaat. Ten tweede moet bekeken worden of het plan de

luchtkwaliteit ‘niet in betekenende mate’ verslechtert.

Indien het plan wel ‘in betekenende mate’ bijdraagt

aan verslechtering van de luchtkwaliteit, is het van belang om te

toetsen of de grenswaarden niet overschreden worden. Indien geen

overschrijding van de grenswaarden plaatsvindt, kan het plan alsnog

gerealiseerd worden.

**Planspecifiek**

paragraaf 4\.4\.1 blijkt dat het plan een maximale verkeergeneratie van

187 verkeersbewegingen per etmaal kent. Hoewel gemotiveerd kan

worden dat het bestaande planologische regime een groter aantal

verkeersbewegingen toelaat, vinden er in de huidige situatie van

en naar het plangebied niet tot nauwelijks verkeersbewegingen

plaats. Derhalve is besloten de 278 verkeersbewegingen, in het kader

van de milieutoetsing, als nieuwe verkeersbewegingen te beoordelen.

Blijkens de NIBM tool (zie hiernavolgend) dragen deze

verkeersbewegingen niet in betekenende mate bij aan de verslechtering

van de luchtkwaliteit. Daarmee valt het voorliggende project onder de

genoemde NIBM regeling.

![](i_NL.IMRO.1884.BPNOORDEINDE61-VAS1_afbeelding17.jpg)

*NIBM tool (versie mei 2014\)*

Voorts

dient beoordeeld te worden of de luchtkwaliteit op de planlocatie de

beoogde functie toelaat. De ontwikkeling kan worden gezien als

gevoelige bestemming. Het plangebied is echter niet gelegen

binnen de gestelde zones langs rijks\- en provinciale

infrastructuur. In het kader van een goede ruimtelijke ordening is de

onderzoek gedaan naar de aanwezige luchtkwaliteit. Daarbij is gebruik

gemaakt van de NSL monitoringstool. Het gekozen rekenpunt is direct ten

westen van het plangebied gesitueerd. Zoals uit hierna opgenomen

overzicht blijkt voldoet deze aan de grenswaarden. Daarmee vormt de

aanwezige luchtkwaliteit geen verdere belemmering.

![](i_NL.IMRO.1884.BPNOORDEINDE61-VAS1_afbeelding18.jpg)

*Uitsnede NSL\-kaart (ligging rekenpunt)*

|  | Grenswaarde | Rekenwaarde 2015 | Rekenwaarde 2020 | Voldoet |

| --- | --- | --- | --- | --- |

| NO2 | 40 µg/m³ | 22,1 µg/m³ | 22,6 µg/m³ | Ja |

| PM10 | 40 µg/m³ | 18,3 µg/m³ | 21,4 µg/m³ | Ja |

| PM2,5 | 25 µg/m³ | 13 \- 14 µg/m³ | \- | Ja |

*Gegevens NSL Monitoringstool*

####### 4\.2\.4 Bedrijven en milieuzonering

aspect bedrijven en milieuzonering gaat in op de invloed die bedrijven

kunnen hebben op hun omgeving. Deze invloed is afhankelijk van de

afstand tussen een gevoelige bestemming en de bedrijvigheid.

Milieugevoelige bestemmingen zijn gebouwen en terreinen die naar hun

aard bestemd zijn voor het verblijf van personen gedurende de dag of

nacht of een gedeelte daarvan (bijvoorbeeld woningen). Daarnaast kunnen

ook landelijke gebieden en/of andere landschappen belangrijk zijn bij

een zonering tot andere, minder gevoelige, functies zoals bedrijven.

een ruimtelijke ontwikkeling kan sprake zijn van reeds aanwezige

bedrijvigheid en van nieuwe bedrijvigheid. Milieuzonering zorgt er voor

dat nieuwe bedrijven een juiste plek in de nabijheid van de gevoelige

functie krijgen en dat de (nieuwe) gevoelige functie op een

verantwoorde afstand van bedrijven komen te staan. Doel hiervan is het

waarborgen van de veiligheid en het garanderen van de continuïteit

van de bedrijven als ook een goed klimaat voor de gevoelige functie.

Milieuzonering

beperkt zich tot milieuaspecten met een ruimtelijke dimensie zoals:

geluid, geur, gevaar en stof. De mate waarin de milieuaspecten gelden

en waaraan de milieucontour wordt vastgesteld, is voor elk type

bedrijvigheid verschillend. De 'Vereniging van Nederlandse Gemeenten'

(VNG) geeft sinds 1986 de publicatie 'Bedrijven en

Milieuzonering' uit. In deze publicatie is een lijst

opgenomen, met daarin de minimale richtafstanden tussen een gevoelige

bestemming en bedrijven. Indien van deze richtafstanden afgeweken wordt

dient een nadere motivatie gegeven te worden waarom dat wordt gedaan.

belang van milieuzonering wordt steeds groter aangezien functiemenging

steeds vaker voorkomt. Hierbij is het motto: 'scheiden waar het moet,

mengen waar het kan'. Het scheiden van milieubelastende en

milieugevoelige bestemmingen dient twee doelen:

* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van

voldoende zekerheid aan de milieubelastende activiteiten (bijvoorbeeld

bedrijven) zodat zij de activiteiten duurzaam, en binnen aanvaardbare

voorwaarden, kunnen uitoefenen.

**Planspecifiek**

In de directe

omgeving van het plangebied zijn voornamelijk woningen gesitueerd.

Behalve deze woningen zijn in de directe omgeving de volgende bedrijven

aanwezig of kunnen de hierna volgende bedrijven worden gerealiseerd. In

het overzicht is rekening gehouden met de ligging in gemengd gebied.

*Voorzieningen Centrumplan*

Hoewel feitelijk

nog niet gerealiseerd maakt het naastliggende centrumplan detailhandel,

dienstverlening, maatschappelijke voorzieningen en horeca in de

categorieën 1, 2 en 3 in de bestemming 'Gemengd' mogelijk. Deze

bestemming is op circa 20 meter van de grens van het plangebied

gesitueerd. De mogelijke functies vallen allen binnen categorie 1 van

de VNG\-publicatie. Daarmee is een richtafstand van 0 meter voldoende om

een goed woon\- en leefklimaat bij de woningen te garanderen. De

woningen zullen de (milieu planologische) mogelijkheden voor de

toekomstige bedrijfsvoeringen eveneens niet belemmeren.

*Omliggende inrichtingen/bedrijven*

In de omgeving

van het plan zijn drie inrichtingen en/of bedrijven geleven,

vallend in verschillende milieucategorieën (zie onderstaande

tabel). Gelet op de aanwijzing van gemengd gebied kennen deze

inrichtingen een richtafstand (milieuzonering) van 0, 10 en

30 meter. De bedrijven zijn met een minimale afstand van 50 meter

van het plangebied gesitueerd. Daarmee is voldoende afstand tussen de

inrichtingen en het plangebied aanwezig om te veronderstellen dat de te

realiseren woningen de bedrijfsvoering niet belemmeren en een goed

woon\- en leefklimaat kan worden geboden binnen het plangebied.

| **bedrijf/ activiteit** | **Adres** | **SBI\-2008** | **Milieu cat.** | **Minimale gewenste afstand** | **Huidige afstand tot het plangebied** | |

| --- | --- | --- | --- | --- | --- | --- |

| *Aannemersbedrijf* | Noordeinde 38 | 41, 42, 43 | 3\.1 | 30 | 50 | voldoet |

| *Detailhandel* | Noordeinde 43 | 47 | 1 | 0 | 50 | voldoet |

| *Autobedrijf* | Noordeinde 91 | 451, 452, 454 | 2 | 10 | 87 | voldoet |

####### 4\.2\.5 Externe veiligheid

Sommige

activiteiten brengen risico's op zware ongevallen met mogelijk grote

gevolgen voor de omgeving met zich mee. Externe veiligheid richt zich

op het beheersen van deze risico's. Het gaat daarbij om onder meer de

productie, opslag, transport en het gebruik van gevaarlijke stoffen.

Dergelijke activiteiten kunnen een beperking opleggen aan de omgeving.

Door voldoende afstand tot de risicovolle activiteiten aan te houden

kan voldaan worden aan de normen. Aan de andere kant is de ruimte

schaars en het rijksbeleid erop gericht de schaarse ruimte zo

efficiënt mogelijk te benutten. Het ruimtelijk beleid en het

externe veiligheidsbeleid moeten dus goed worden afgestemd. De

wetgeving rond externe veiligheid richt zich op de volgende

risico’s:

* risicovolle (Bevi\-)inrichtingen;

* vervoer gevaarlijke stoffen door buisleidingen;

* vervoer gevaarlijke stoffen over weg, water en spoor.

Daarnaast

wordt er in de wetgeving onderscheid gemaakt tussen de begrippen

kwetsbaar en beperkt kwetsbaar en plaatsgebonden risico en

groepsrisico.

*Kwetsbaar en beperkt kwetsbaar*

Kwetsbaar

zijn onder meer woningen, onderwijs\- en

gezondheidsinstellingen, kinderopvang\- en dagverblijven en grote

kantoorgebouwen (\>1500 m²). Beperkt kwetsbaar zijn onder meer

kleine kantoren, winkels, horeca en parkeerterreinen. De volledige

lijst wat onder (beperkt) kwetsbaar wordt verstaan is in het Besluit

externe veiligheid inrichtingen (Bevi) opgenomen.

*Plaatsgebonden risico en groepsrisico*

Het plaatsgebonden risico (voorheen individueel risico) wordt uitgedrukt in een contour van 10\-6

als grenswaarde. Het realiseren van kwetsbare objecten binnen deze

contour is niet toegestaan. Het realiseren van beperkt kwetsbare

objecten binnen deze contour is in principe ook niet toegestaan.

Echter, voor beperkte kwetsbare objecten is deze 10\-6 contour een richtwaarde. Mits goed gemotiveerd kan worden afgeweken van deze waarde tot de 10\-5 contour.

groepsrisico is gedefinieerd als de cumulatieve kansen per jaar dat ten

minste 10, 100 of 1000 personen overlijden als rechtstreeks gevolg van

hun aanwezigheid in het invloedsgebied van een inrichting en een

ongewoon voorval binnen die inrichting waarbij een gevaarlijke stof

betrokken is. Het groepsrisico wordt niet in contouren vertaald, maar

wordt weergegeven in een grafiek. In de grafiek wordt de groepsgrootte

van aantallen slachtoffers (x\-as) uitgezet tegen de cumulatieve kans

dat een dergelijke groep slachtoffer wordt van een ongeval (y\-as). Voor

het groepsrisico geldt geen grenswaarde, maar een zogenaamde

oriëntatiewaarde. Daarnaast geldt voor het groepsrisico een

verantwoordingsplicht. Het bevoegd gezag moet aangeven welke

mogelijkheden er zijn om het groepsrisico in de nabije toekomst te

beperken, het moet aangeven op welke manier hulpverlening,

zelfredzaamheid en bestrijdbaarheid zijn ingevuld. Hierbij geldt hoe

hoger het groepsrisico, hoe groter het belang van een goede

groepsrisicoverantwoording.

**Risicovolle (Bevi\-)inrichtingen**

(de omgeving van) de meest risicovolle bedrijven is het 'Besluit

externe veiligheid inrichtingen' (Bevi) van belang. Het Bevi legt

veiligheidsnormen op aan bedrijven die een risico vormen voor mensen

buiten de inrichting. Het Bevi is opgesteld om de risico's, waaraan

burgers in hun leefomgeving worden blootgesteld vanwege risicovolle

bedrijven, te beperken. Het besluit heeft tot doel zowel individuele

als groepen burgers een minimaal (aanvaard) beschermingsniveau te

bieden. Via een bijhorende ministeriële regeling (Revi) worden

diverse veiligheidsafstanden tot kwetsbare en beperkt kwetsbare

objecten gegeven. Aanvullend op het Bevi zijn in het Vuurwerkbesluit en

het Activiteitenbesluit (Besluit algemene regels inrichtingen

milieubeheer) veiligheidsafstanden genoemd die rond minder risicovolle

inrichtingen moeten worden aangehouden.

**Vervoer gevaarlijke stoffen door buisleidingen**

betrekking tot het beleid en de regelgeving voor het vervoer van

gevaarlijke stoffen door buisleidingen zijn het Besluit externe

veiligheid buisleidingen en de Structuurvisie buisleidingen van belang.

Deze Structuurvisie bevat een lange termijnvisie op het

buisleidingentransport van gevaarlijke stoffen. Het Besluit externe

veiligheid buisleidingen (Bevb) en de bijbehorende Regeling externe

veiligheid buisleidingen (Revb) zijn op 1 januari 2011 in werking

getreden. Het Bevb regelt onder andere welke veiligheidsafstanden

moeten worden aangehouden rond buisleidingen met gevaarlijke stoffen.

Op basis van het Bevb wordt het voor gemeenten verplicht om bij de

vaststelling van een bestemmingsplan, op basis waarvan de aanleg van

een buisleiding of een kwetsbaar object of een risicoverhogend object

mogelijk is, de grenswaarde voor het PR in acht te nemen en het GR te

verantwoorden.

**Vervoer gevaarlijke stoffen over weg, water en spoor**

externe veiligheidsbeleid voor het vervoer van gevaarlijke stoffen

staat beschreven in de nota Risiconormering vervoer gevaarlijke stoffen

(Rnvgs). In de circulaire Rnvgs is dit beleid nader uitgewerkt. In de

nota en circulaire Rnvgs staan normen voor het vervoer van gevaarlijke

stoffen via weg, water en spoor. Deze normen hebben echter geen

wettelijke status.

is het Basisnet voor vervoer van gevaarlijke stoffen over weg, water en

spoor in voorbereiding. Dit Basisnet geeft de relatie aan tussen de

ruimtelijke ordening en de vervoersrisico’s. Zo wordt beschreven

welke ruimtelijke ontwikkelingen wel en niet zijn toegestaan in een

gebied tot 200 meter vanaf de infrastructuur. Om het Basisnet

wettelijke grondslag te geven zal bestaande wetgeving aangepast en

nieuwe wetgeving ontwikkeld moeten worden. Derhalve wordt een nieuwe

Algemene Maatregel van Bestuur opgesteld om de regels voor de

ruimtelijke ordening van het Basisnet vast te leggen: het Besluit

transportroutes externe veiligheid (Btev). Het Btev zal op korte

termijn de circulaire Rnvgs vervangen. Vanuit het Btev moet een

basisveiligheidsniveau rond transportassen (plaatsgebonden risico)

opgenomen worden en moet een transparante afweging van het groepsrisico

worden gewaarborgd.

Wet Basisnet, het Btev en de ontwerp regeling Basisnet zijn reeds

gepubliceerd maar nog niet in werking getreden. Vooruitlopend op de

inwerkingtreding zijn de Basisnetten Weg en Water al als bijlage bij de

circulaire Rnvgs opgenomen.

**Planspecifiek**

In de directe

omgeving zijn geen risicobronnen aanwezig. Wel is het plangebied op

circa 960 meter van de A4 gesitueerd. Deze rijksweg is aangewezen als

transportroute voor gevaarlijke stoffen. Daarmee is de planlocatie in

het effectgebied (1% letaliteit) van de A4 gesitueerd. Vanwege het

transport van toxische stoffen van klasse LT3 heeft de A4 een

effectgebied van meer dan 4 km. Voor de bestemmingsplannen 'Floraweg en

Geestweg', 'Sotaweg 134\-150' en 'Bedrijventerreinen A4' heeft de

Omgevingsdienst risicoberekeningen voor de A4 uitgevoerd. Het

groepsrisico van de A4 in de omgeving van Roelofarendsveen en Oude

Wetering ligt onder de oriëntatiewaarde.

Deze conclusie

wordt bevestigd in de toelichting van het uitwerkingsplan

'Centrumplan'. In het kader van het centrumplan is berekend dat het

groepsrisico lager is dan 0,01 maal de oriëntatiewaarde. Het

voorliggende plan maakt maximaal 44 woningen mogelijk.

De komst van deze woningen heeft automatisch het verdwijnen van 1840

m² kantoorruimte tot gevolg. Uitgaande van een gemiddelde

werkplek, incl. algemene ruimten, van ongeveer 20 \- 25 m², biedt

het bestaande kantoor ruimte aan circa 75\-90 mensen. Het

toekomstige gebruik laat ruimte aan maximaal 44 woningen en 50

tot 100 inwoners.

Het aantal mensen

in de toekomstige situatie ligt ongeveer gelijk op het aantal mensen in

de situatie dat het bestaande gebouw als kantoor in gebruik is. Gelet

op de afstand tot de Rijksweg kan daarmee worden gesteld dat de

oriëntatiewaarde niet tot zeer beperkt zal worden beïnvloed.

De huidige oriëntatiewaarde is zodanig laag dat dit niet leidt tot

problemen.

###### 4\.3 Water

aspect water is van groot belang binnen de ruimtelijke ordening. Door

verstandig om te gaan met het water kan verdroging en wateroverlast

(waaronder ook risico van overstromingen e.d.) voorkomen worden en de

kwaliteit van het water hoog gehouden worden.

####### 4\.3\.1 Generiek beleid

Rijksniveau en Europees niveau zijn de laatste jaren veel plannen en

wetten gemaakt met betrekking tot water. De belangrijkste hiervan zijn

het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw*

De Commissie Waterbeheer 21ste

eeuw heeft in augustus 2000 advies uitgebracht over het toekomstige

waterbeleid in Nederland. De adviezen van de commissie staan in het

rapport ‘Anders omgaan met water, Waterbeleid voor de 21ste

eeuw’ (WB21\). De kern van het rapport WB21 is dat water de ruimte

moet krijgen, voordat het die ruimte zelf neemt. In het Waterbeleid

voor de 21e eeuw worden twee principes (drietrapsstrategieën) voor duurzaam waterbeheer geïntroduceerd:

* vasthouden,

bergen en afvoeren: dit houdt in dat overtollig water zoveel mogelijk

bovenstrooms wordt vastgehouden in de bodem en in het oppervlaktewater.

Vervolgens wordt zo nodig het water tijdelijk geborgen in

bergingsgebieden en pas als vasthouden en bergen te weinig opleveren

wordt het water afgevoerd.

* schoonhouden,

scheiden en zuiveren: hier gaat het erom dat het water zoveel mogelijk

schoon wordt gehouden. Vervolgens worden schoon en vuil water zoveel

mogelijk gescheiden en als laatste komt het zuiveren van verontreinigd

water aan bod.

*Waterwet*

Centraal

in de Waterwet staat een integraal waterbeheer op basis van de

‘watersysteembenadering’. Deze benadering gaat uit van het

geheel van relaties binnen watersystemen. Denk hierbij aan de relaties

tussen waterkwaliteit, \-kwantiteit, oppervlakte\- en grondwater, maar

ook aan de samenhang tussen water, grondgebruik en watergebruikers. Het

doel van de Waterwet is het integreren van acht bestaande wetten voor

waterbeheer. Door middel van één watervergunning regelt

de wet het beheer van oppervlaktewater en grondwater en de juridische

implementatie van Europese richtlijnen, waaronder de Kaderrichtlijn

Water. Via de Waterwet gelden verschillende algemene regels. Niet alles

is onder algemene regels te vangen en daarom is er de integrale

watervergunning. In deze integrale watervergunning zijn zes

vergunningen uit eerdere wetten (inclusief keurvergunning) opgegaan in

één aparte watervergunning.

*Nationaal Waterplan*

basis van de Waterwet is het Nationaal Waterplan vastgesteld door het

kabinet. Het Nationaal Waterplan geeft op hoofdlijnen aan welk beleid

het Rijk in de periode 2009 \- 2015 voert om te komen tot een duurzaam

waterbeheer. Het Nationaal Waterplan richt zich op bescherming tegen

overstromingen, beschikbaarheid van voldoende en schoon water en de

diverse vormen van gebruik van water. Het geeft maatregelen die in de

periode 2009\-2015 genomen moeten worden om Nederland ook voor

toekomstige generaties veilig en leefbaar te houden en de kansen die

water biedt te benutten.

####### 4\.3\.2 Hoogheemraadschap van Rijnland

**Waterbeheerplan**

9 december 2009 is het waterbeheerplan (WBP) van het

hoogheemraadschap van Rijnland vastgesteld. Voor de planperiode

2010\-2015 is dit WBP van toepassing. In het plan geeft Rijnland aan wat

haar ambities voor deze planperiode zijn en welke maatregelen in het

watersysteem worden getroffen. Het nieuwe WBP legt meer dan voorheen

accent op uitvoering. De drie hoofddoelen zijn:

1. veiligheid tegen overstromingen;

2. voldoende water;

3. gezond water.

betreft veiligheid is het cruciaal dat de waterkeringen voldoende hoog

en stevig zijn én blijven en dat rekening wordt gehouden met

mogelijk toekomstige dijkverbeteringen. Wat betreft voldoende water

gaat het erom het complete watersysteem goed in te richten, goed te

beheren en goed te onderhouden. Daarbij wil Rijnland dat het

watersysteem op orde en toekomstvast wordt gemaakt, rekening houdend

met klimaatverandering. Immers, de verandering van het klimaat leidt

naar verwachting tot meer lokale en hevigere buien, perioden van

langdurige droogte en zeespiegelstijging.

Rijnlands

taken en bevoegdheden op het gebied van gezond water betreffen het

zuiveren van afvalwater en het reguleren van lozingen op

oppervlaktewater. Europese regelgeving (de Kaderrichtlijn Water) is

hierbij kaderstellend. Het voorkómen van verontreiniging en een

goede inrichting van oppervlaktewateren dragen in belangrijke mate bij

aan gezond water. Met het oog op het zuiveren van afvalwater beheert

Rijnland rioolgemalen, persleidingen en zuiveringsinstallaties. Het

waterbeheerplan sorteert voor op deze ontwikkelingen. Het

Waterbeheerplan 2010\-2015 van Rijnland is, evenals het WBP5 2016\-2021,

te vinden op de website: www.rijnland.net.

**Keur en Beleidsregels**

Per 11 maart

2015 is een nieuwe Keur in werking getreden, alsmede nieuwe

Beleidsregels. Op grond van de Waterwet is Rijnland als waterschap

bevoegd via een eigen verordening, de Keur, regels te stellen aan

handelingen die het watersysteem beïnvloeden. Denk hierbij aan

handelingen in of nabij:

* waterkeringen (onder andere duinen, dijken en kaden);

* watergangen (onder andere kanalen, rivieren, sloten, beken);

* andere waterstaatswerken (o.a. bruggen, duikers, stuwen, sluizen en gemalen);

* de bodem van kwelgevoelige gebieden;

Maar ook aan:

* onttrekken en lozen van grondwater;

* het aanbrengen van verhard oppervlak.

Keur vermeldt expliciet welke handelingen vergunningplichtig zijn en

welke aan algemene regels of aan de zorgplicht moeten voldoen. Wie bv.

op een waterkering wil bouwen, moet een watervergunning aanvragen bij

Rijnland (én een omgevingsvergunning bij de gemeente). In de

Uitvoeringsregels die bij de Keur horen is dit nader uitgewerkt. De

Keur en Uitvoeringsregels zijn te vinden op de website: www.rijnland.net.

####### 4\.3\.3 Watertoets

‘watertoets’ is een instrument dat waterhuishoudkundige

belangen expliciet en op evenwichtige wijze laat meewegen bij het

opstellen van ruimtelijke plannen en besluiten. Het is geen technische

toets maar een proces dat de initiatiefnemer van een ruimtelijk plan en

de waterbeheerder met elkaar in gesprek brengt in een zo vroeg mogelijk

stadium. In de waterparagraaf worden de watertoets en de uitkomsten van

een eventueel overleg opgenomen.

**Planspecifiek**

de bestaande situatie is reeds een aanzienlijk deel van het plangebied

verhard. De totale bestaande verharding bedraagt circa 4100 m². In

de beoogde situatie bedraagt de verharding 3800 m². Door de

reductie van 300 m² zal het wateropvangend vermogen van het

plangebied toenemen.

de bestaande situatie is binnen het plangebied een watergang aanwezig.

Middels haar legger geeft het Hoogheemraadschap van Rijnland aan dat

deze watergang een overige watergang is.

![](i_NL.IMRO.1884.BPNOORDEINDE61-VAS1_afbeelding10.jpg)

*Uitsnede legger oppervlaktenwater (bestaande watergang in wit kader)*

gevolg van de ontwikkeling wordt de watergang richting het zuiden

verplaatst. In de beoogde situatie is aan alle zijde van de watergang

een beschermingszone van 2 meter aanwezig. Het te dempen

oppervlaktewater wordt voor 100% gecompenseerd in functioneel

oppervlaktewater.

![](i_NL.IMRO.1884.BPNOORDEINDE61-VAS1_afbeelding14.jpg)

*Te dempen en te maken watergang*

afvalwatersysteem van de ontwikkeling wordt zodanig vormgegeven dat het

regenwater kan worden afgekoppeld. Het overige vuilwater afgevoerd

worden middels de riolering.

###### 4\.4 Verkeer en parkeren

Onderdeel

van een goede ruimtelijke ordening is het effect van een beoogd nieuwe

project op de verkeersstructuur en het parkeren in en rondom het

plangebied.

####### 4\.4\.1 Verkeer

het maken van een inschatting van de hoeveelheid autoverkeer dat wordt

gegenereerd bij ruimtelijke ontwikkelingen, zijn kencijfers

verkeersgeneratie ontwikkeld. Onder verkeersgeneratie wordt hierbij

verstaan de totale hoeveelheid gemotoriseerd verkeer

(exclusief openbaar vervoer) die gedurende een gekozen tijdsperiode

naar de beoogde ontwikkeling toe rijdt en hiervan wegrijdt.

nationale kennisplatform voor infrastructuur, verkeer, vervoer en

openbare ruimte (CROW) geeft in publicatie 317 'Kencijfers parkeren en

verkeersgeneratie' deze kencijfers voor verkeersgeneratie. In de

richtlijnen wordt onderscheid gemaakt op basis van de functie van

de ontwikkeling (wonen, bedrijf, etc.) en op basis van de

locatiekenmerken. Zodoende kan bij ruimtelijke ontwikkelingen voor

vrijwel elke locatie een goed beeld worden verkregen wat de totale

verkeersaantrekkende werking bedraagt.

**Planspecifiek**

In de huidige

situatie is het gebruik als kantoor (met baliefunctie) mogelijk.

In het verleden is de planlocatie ook als zodanig gebruikt. Een

kantoor, met baliefunctie, kent op basis van de CROW\-publicatie

een verkeersgeneratie van 14,8 ('schil centrum' en 'weinig

stedelijke' gemeente). Daarmee bedroeg de totale verkeersgeneratie

circa 272 verkeerbewegingen per weekdagetmaal. Door de in het pand

aanwezige pinautomaat zou deze verkeersbeweging hoger uit kunnen

vallen.

In de beoogde

situatie wordt de locatie geherstructureerd ten behoeve van

maximaal 44 woningen. Deze woningen worden allen middels een

specifiek woonconcept gerealiseerd. Daarnaast worden van de

maximaal 44 te realiseren woningen maximaal 13 als sociale woning

verkocht (30%). Voor de vrije sectorwoningen kan in de CROW publicatie

de categorie 'koop, etage, midden' worden gevolgd. De sociale woningen

vallen onder 'koop, etage, goedkoop'. De totale verkeersgeneratie voor

de woningen bedraagt (6,3 \* 31 \+ 5,8 \* 13\) circa 270\. Bij de maximale

ontwikkeling van 44 woningen zal het totale aantal

verkeersbewegingen per weekdagetmaal afnemen met 2\. Door het weghalen

van de pinautomaat zal het aantal verkeersbewegingen vermoedelijk meer

afnemen.

Gelijk als

in de bestaande situatie wordt het totale perceel ontsloten

via het Noordeinde. Vanaf de inrit van de parkeergarage zal sprake

zijn van éénrichtingsverkeer. Hiermee heeft de

parkeergarage een beperkte uitrijmogelijkheid aan het Noordeinde, en

zullen de op straatniveau gelegen parkeerplaatsen door de

éénrichtingsweg aantakken aan de Braassemdreef. De

gemeente heeft middels enkele verkeersmodellen onderzoek gedaan naar de

totale verkeersbelasting van de infrastructuur op het Noordeinde en de

Braassemdreef. Deze verkeersmodellen toonden aan dat de ontsluiting via

het Noordeinde leidt tot de beste doorstroming op het

onderliggende wegennet. Er worden als gevolg van de

ontwikkeling geen nieuwe knelpunten verwacht. Dit beeld bevestigt

de bovenstaande berekening.

####### 4\.4\.2 Parkeren

benodigde of gewenste aantal parkeerplaatsen bij ruimtelijke

ontwikkelingen kan worden bepaald op basis van parkeerkencijfers

of op basis van parkeernormen. Parkeerkencijfers zijn op de praktijk

gebaseerde cijfers van de verwachte parkeerbehoefte. Parkeernormen

staan voor het aantal vereiste parkeerplaatsen per type bestemming. Op

basis van deze parkeernormen wordt parkeerbeleid veelal vormgegeven.

nationale kennisplatform voor infrastructuur, verkeer, vervoer en

openbare ruimte (CROW) geeft in publicatie 317 'Kencijfers parkeren en

verkeersgeneratie' richtlijnen voor parkeernormen. In de

richtlijnen wordt onderscheid gemaakt op basis van de functie van

de ontwikkeling (wonen, bedrijf, etc.) en op basis van de

locatiekenmerken. Zodoende kan bij ruimtelijke ontwikkelingen voor

vrijwel elke locatie een goed beeld worden verkregen of voorzien wordt

in voldoende (auto)parkeerplaatsen. Voorts voorziet de publicatie in

minimale voorwaarden voor parkeervoorzieningen.

**Planspecifiek**

meer vanuit de gemeentelijke Nota Vereveningsfondsen wordt het

parkeren geheel op eigen terrein opgevangen. Een aanzienlijk deel van

het parkeren voor zowel auto als fiets wordt middels een

parkeerkelder onder de woonappartementen opgelost.

Conform

de CROW (zelfde aanwijzingen als onder paragraaf 4\.4\.1\)

dienen 68 parkeerplaatsen gerealiseerd te worden. Een eerste

verkenning toont aan dat de gebouwde parkeervoorziening

in combinatie met parkeren op maaiveld voldoende ruimte kan bieden

aan de benodigde plaatsen. Voorliggend plan voorziet in een

regeling welke ten aanzien van parkeren maatwerk mogelijk maakt.

Daarmee is ten alle tijden het aantal parkeerplaatsen in

verhouding tot de ontwikkeling.

|  | Aantal woningen | Parkeernorm CROW publicatie 317 etage woningen | Parkeerplaatsen |

| --- | --- | --- | --- |

| Koop, midden | 31 | 1\.6 | 50 |

| Koop, goedkoop | 13 | 1\.4 | 18 |

| Totaal | 44 |  | 68 |

###### 4\.5 Ecologie

ruimtelijke ingrepen moet rekening worden gehouden met de

natuurwaarden ter plaatse. Daarbij wordt onderscheid gemaakt tussen

gebiedsbescherming en soortenbescherming. Gebiedsbescherming kan volgen

uit de aanwijzing van een gebied. Wat betreft soortenbescherming is de

Flora\- en Faunawet van toepassing. Hier wordt onder andere de

bescherming van plant\- en diersoorten geregeld. Bij ruimtelijke

ontwikkelingen moet worden getoetst of er sprake is van negatieve

effecten op de aanwezige natuurwaarden. Indien hiervan sprake is, moet

ontheffing of vrijstelling worden aangevraagd.

####### 4\.5\.1 Gebiedsbescherming

Natuurbeschermingswet richt zich op de bescherming van gebieden. In de

Natuurbeschermingswet zijn de volgende gronden aangewezen en beschermd:

* Natura 2000\-gebieden (Habitat\- en Vogelrichtlijngebieden);

* beschermde Natuurmonumenten;

* wetlands.

deze drie soorten gebieden is de Ecologische Hoofdstructuur (EHS) in

het kader van de gebiedsbescherming van belang. De EHS is een

samenhangend netwerk van belangrijke natuurgebieden in Nederland en

omvat bestaande natuurgebieden, nieuwe natuurgebieden en ecologische

verbindingszones. De EHS draagt bij aan het bereiken van de

hoofddoelstelling van het Nederlandse natuurbeleid, namelijk: 'Natuur

en landschap behouden, versterken en ontwikkelen, als bijdrage aan een

leefbaar Nederland en een duurzame samenleving'. Hiertoe zijn de

volgende uitgangspunten van belang:

* vergroten: het areaal natuur uitbreiden en zorgen voor grotere aaneengesloten gebieden;

* verbinden: natuurgebieden zoveel mogelijk met elkaar verbinden;

* verbeteren: de omgeving zo beïnvloeden dat in natuurgebieden een zo hoog mogelijke natuurkwaliteit haalbaar is.

**Planspecifiek**

plangebied ligt centraal in de kern van Roelofarendsveen. Door deze

centrale ligging in het bestaand bebouwd gebied maakt het plangebied

geen onderdeel uit van beschermde natuurgebieden. Ook in de directe

omgeving zijn geen beschermde EHS gebieden of natuurgebieden beschermd

middels de Natuurbeschermingswet aanwezig. Het meest nabijgelegen

Natura 2000\-gebied zijn De Wilck en de Nieuwkoopse Plassen. Omdat

deze gebieden op circa 11 km van het plangebied liggen en de beoogde

ingreep relatief kleinschalig is wordt een toename van ammoniak\- of

stikstofdepositie uitgesloten.

####### 4\.5\.2 Soortenbescherming

Flora\- en faunawet regelt de bescherming van de in het wild voorkomende

inheemse planten en dieren: de soortenbescherming. De wet richt zich

vooral op het in stand houden van populaties van soorten die

bescherming behoeven. In de wet zijn algemene en specifieke verboden

vastgelegd ten aanzien van beschermde dier\- en plantensoorten. Naast

een aantal in de wet (en daarop gebaseerde besluiten) vermelde

specifieke mogelijkheden om ontheffing te verlenen van in de wet

genoemde verboden, geeft de wet een algemene ontheffingsbevoegdheid aan

de minister van LNV (artikel 75, lid 3\). Bekeken moet worden in

hoeverre ruimtelijke plannen negatieve gevolgen hebben op beschermde

dier\- en plantensoorten en of er compenserende of mitigerende

maatregelen genomen moeten worden.

Daarnaast

geldt voor iedereen in Nederland altijd, dus ook los van het

voorliggende beoogde ruimtelijke project, dat de zorgplicht nageleefd

moet worden bij het verrichten van werkzaamheden. Voor menig soort

geldt dat indien deze zorgplicht nagekomen wordt een bepaald beoogd

project uitvoerbaar is.

**Planspecifiek**

Het voorliggende

plan voorziet in de sloop van een gebouw en totale herinrichting van

een terrein. Omdat bij zulke werkzaamheden op voorhand negatieve

effecten niet uit te sluiten zijn voor beschermde flora en fauna is

onderzoek verricht.

Middels een

quickscan flora en fauna (zie bijlage) is een eerste verkenning

uitgevoerd naar de mogelijk aanwezige flora en fauna. Hieruit volgde

dat de voorgenomen ingrepen mogelijk negatieve effecten op vleermuizen,

vissen en broedvogels hebben. Specifieker: het te slopen bankgebouw zou

mogelijk als vaste rust\- en verblijfplaats voor vleermuizen fungeren,

de watergang is een potentieel habitat voor de kleine modderkruiper en

de bittervoorn en de overstorten van het gebouw kunnen mogelijk

geschikt zijn als nestlocatie voor de huismus en gierzwaluw.

Middels een

veldonderzoek (bijlage) is nader onderzoek verricht naar deze locaties

en faunasoorten. Hieruit volgde dat de bestaande bebouwing geen

essentiele functie heeft voor vleermuizen en significant negatieve

effecten kunnen worden uitgesloten voor alle vormen van

verblijfplaatsen. Tevens is uitgesloten dat de te slopen gebouwen een

functie hebben die voorziet in een vaste rustplaats van vleermuizen.

Gedurende het veldonderzoek zijn geen vissen aangetroffen. Op basis van

het ontbreken van waarnemingen en de specifieke omstandigheden heeft de

ecoloog significant negatieve effecten op beschermde soorten

uitgesloten. Bij werkzaamheden in de sloot en het graven van de nieuwe

sloot wordt wel geadviseerd de bestaande watergang te dempen vanaf het

Noordeinde en de nieuwe sloot geheel te realiseren voor deze aan te

sluiten op het watersysteem.

Voorts zijn de

overstorten geïnspecteerd. Hier zijn geen sporen aangetroffen die

duiden op het gebruik als nestlocatie door de huismus en gierzwaluw.

Blijkens de huidige gegevens zijn er geen belemmeringen vanuit de

flora\- en faunawetgeving voor de beoogde ontwikkeling.

###### 4\.6 Archeologie

In 1992 is in

Valletta (Malta) het Europees Verdrag inzake de bescherming van het

archeologisch erfgoed (Verdrag van Malta) ondertekend. Het Verdrag van

Malta voorziet in bescherming van het Europees archeologisch erfgoed

onder meer door de risico's op aantasting van dit erfgoed te beperken.

Deze bescherming is in Nederland wettelijk verankerd in de

Monumentenwet en de Wet op Archeologie en Monumentenzorg. Op basis van

deze wetten zijn mogelijke (toevals)vondsten bij het verrichten van

werkzaamheden in de bodem altijd beschermd. Er geldt een meldingsplicht

bij het vinden van (mogelijke) waardevolle zaken. Dat melden dient

terstond te gebeuren. In het kader van een goede ruimtelijke ordening

in relatie tot de Monumentenwet kan vooronderzoek naar mogelijke

waarden nodig zijn zodat waar nodig die waarden veiliggesteld kunnen

worden en/of het initiatief aangepast kan worden.

**Planspecifiek**

In mei 2011 is

het archeologiebeleid van de gemeente Kaag en Braassem vastgesteld. In

het kader van een aantal bestemmingsplanprocedures en het voornemen tot

vaststellen van een erfgoedverordening is het archeologiebeleid van de

gemeente Kaag en Braassem geëvalueerd. Op basis van deze evaluatie

zijn de ondergrenzen herijkt en de archeologische verwachting op

bepaalde plaatsen in de gemeente aangepast. Vervolgens heeft de

gemeenteraad op 13 mei 2013 deze herziening van het beleid vastgesteld.

plangebied valt binnen de archeologische zones 'historische

kernen' en 'ontginningsassen'. De aanwijzing brengt een nadere

onderzoeksverplichting met zich mee voor bodemingrepen groter dan 150

m² en dieper dan 30 cm onder maaiveld. Voorliggend initiatief

overschrijdt deze drempel.

![](i_NL.IMRO.1884.BPNOORDEINDE61-VAS1_afbeelding4.jpg)

*Uitsnede archeologische beleidskaart*

Nader onderzoek

(zie bijlage) geeft aan dat de werkzaamheden voor het oostelijk gelegen

gebouw zonder verder vooronderzoek of begeleiding kunnen plaatsvinden.

Onder deze gronden wordt geen archeologisch materiaal verwacht. Het

westelijk gelegen gebouw kan echter niet zonder aanvullende maatregelen

worden gerealiseerd. Het zou wenselijk zijn proefsleuven te graven,

echter gelet op de bestaande inrichting van het terrein is dit

technisch niet mogelijk. Derhalve wordt begeleiding van de

werkzaamheden geadviseerd. Hiertoe zal na vaststelling van het

voorliggende plan een Programma van Eisen worden opgesteld. Met de

begeleiding van de werkzaamheden wordt voldaan aan de

onderzoeksverplichting en de archeologische wetgeving. Gelet op de

conclusie is in het voorliggende bestemmingsplan voor het westelijke

gebouw een beschermingsregeling opgenomen.

###### 4\.7 Cultuurhistorie

de noemer Modernisering Monumentenzorg (MoMo) heeft het Rijk in 2009

een aanzet gegeven voor een goede afweging van het belang van de

cultuurhistorie in de ruimtelijke ordening. Gepleit wordt voor een

verantwoorde verankering van de integrale cultuurhistorie in de diverse

ruimtelijke plannen. Het voornaamste doel hiervan is om het

cultuurhistorische karakter van Nederland op gebiedsniveau te behouden

en te versterken.

aandacht voor cultuurhistorie is ook wettelijk vastgelegd in het

Besluit ruimtelijke ordening. Artikel 3\.1\.6 onder 2 van dit Besluit

geeft aan dat “een beschrijving van de wijze waarop met de in het

gebied aanwezige cultuurhistorische waarden en in de grond aanwezige of

te verwachten monumenten rekening is gehouden” in het

bestemmingsplan opgenomen moet worden.

**Planspecifiek**

Binnen het plangebied zijn geen monumenten of cultuurhistorische

waardevolle elementen aanwezig. Zoals blijkt uit de gemeentelijke

Welstandsnota zijn er in de directe omgeving eveneens geen monumenten

aanwezig. Daarmee is uitgesloten dat de ontwikkeling eventuele

monumentale waarden aantast.

omschreven in de behandeling van de 'Nota Inbreidingslocaties' kent het

lint Noordeinde een landelijk karakter. Dit karakter is vanuit het

aspect cultuurhistorie waardevol. In dezelfde paragraaf (§

3\.3\.2\) is omschreven dat de ontwikkeling aansluit bij dit

karakter. Daarmee vormt het aspect cultuurhistorie geen belemmering bij

de voorliggende ontwikkeling.

###### 4\.8 Economische uitvoerbaarheid

de voorbereiding van een bestemmingsplan, een wijzigingsplan als

bedoeld in artikel 3\.6, eerste lid Wro of naar aanleiding van een

omgevingsvergunning waarbij met toepassing van artikel 2\.12, eerste

lid, onder a, 3°van de Wabo wordt afgeweken van het bestemmingsplan

of de beheersverordening, dient, op grond van artikel 3\.1\.6 lid 1, sub

f van het Bro, onderzoek plaats te vinden naar de (economische)

uitvoerbaarheid van het plan.

principe dient bij vaststelling van een ruimtelijk besluit tevens een

exploitatieplan vastgesteld te worden om verhaal van plankosten zeker

te stellen. Op basis van artikel 6\.12, lid 2 van de Wro kan de

gemeenteraad bij het besluit tot vaststelling van het bestemmingsplan

echter besluiten geen exploitatieplan vast te stellen indien:

* het verhaal van kosten van de grondexploitatie over de in het plan of besluit begrepen gronden anderszins verzekerd is;

bepalen van een tijdvak of fasering als bedoeld in artikel 6\.13, eerste

lid, onder c, 4°, onderscheidenlijk 5°, niet noodzakelijk is;

stellen van eisen, regels, of een uitwerking van regels als bedoeld in

artikel 6\.13, tweede lid, onderscheidenlijk b, c of d, niet

noodzakelijk is.

**Planspecifiek**

Voorafgaand

aan de vaststelling van het bestemmingsplan is tussen de gemeente

Kaag en Braassem en de initiatiefnemer een anterieure overeenkomst

afgesloten waarmee de gemeentelijke plankosten, alsmede mogelijke

planschadekosten kunnen worden verhaald op de intitiatiefnemer. Daarmee

is het kostenverhaal voldoende geregeld.

##### 5 Juridische planbeschrijving

###### 5\.1 Algemeen

het bestemmingsplan is gebruik gemaakt van de in de Wet

ruimtelijke ordening opgenomen standaardvorm van de Standaard

Vergelijkbare Bestemmingplannen 2012 (SVBP

2012\).

bestemmingsplan bestaat uit een verbeelding, planregels en een

toelichting. De verbeelding en de planregels vormen samen het juridisch

bindende gedeelte van het bestemmingsplan. Beide planonderdelen dienen

in onderlinge samenhang te worden bezien en toegepast. Op

de verbeelding zijn de bestemmingen aangewezen. Aan deze

bestemmingen zijn bouwregels en regels betreffende het gebruik

gekoppeld.

toelichting heeft geen rechtskracht, maar vormt niettemin een

belangrijk onderdeel van het plan. De toelichting van dit

bestemmingsplan geeft de beweegredenen, de onderzoeksresultaten en de

beleidsuitgangspunten weer die aan het bestemmingsplan ten

grondslag liggen. Ook is de toelichting van wezenlijk belang voor een

juiste interpretatie en toepassing van het bestemmingsplan. Tot

slot maakt een eventuele bijlage onlosmakelijk onderdeel uit van het

bestemmingsplan.

###### 5\.2 Verbeelding

de verbeelding worden de bestemmingen weergegeven, met daarbij andere

bepalingen als gebiedsaanduidingen, bouwaanduidingen, bouwvlakken etc..

Voor de analoge verbeelding is gebruik gemaakt van een digitale

ondergrond (Grootschalige Basiskaart en/of kadastrale kaart).

###### 5\.3 Planregels

planregels zijn onderverdeeld in vier hoofdstukken. Hoofdstuk I bevat

de inleidende regels voor het hele plangebied. Hoofdstuk II geeft de

bestemmingsregels. Hoofdstuk III geeft vervolgens de algemene regels

waaronder (mogelijke) flexibiliteitsbepalingen in de vorm van

wijzigings\- en afwijkingsbevoegdheden. In dit derde hoofdstuk kunnen

belangrijke algemene bepalingen zijn opgenomen die van invloed zijn op

het bepaalde in hoofdstuk II. Ten slotte regelt hoofdstuk IV de

overgangs\- en slotbepalingen.

de planregels is de gestandaardiseerde opbouw uit de SVBP

2012 gebruikt. In de planregels is een standaard hoofdstukindeling

aangehouden die begint met 'Inleidende regels' (begrippen en wijze van

meten), vervolgens met de 'Bestemmingsregels', de 'Algemene regels' (de

regels die voor alle bestemmingen gelden) en de 'Overgangs\- en

slotregels'. In het tweede hoofdstuk, de Bestemmingsregels, staan de

verschillende bestemming op alfabetische volgorde. Ook dit hoofdstuk

kent een standaardopbouw:

* Bestemmingsomschrijving (in elk bestemmingsplan);

* Bouwregels (bestemmingsplanafhankelijk);

* Nadere eisen (bestemmingsplanafhankelijk);

* Afwijken van de bouwregels (bestemmingsplanafhankelijk);

* Specifieke gebruiksregels (bestemmingsplanafhankelijk);

* Afwijken van de gebruiksregels (bestemmingsplanafhankelijk);

* Omgevingsvergunning voor het uitvoeren van een werk, geen bouwwerk zijnde, of van werkzaamheden (bestemmingsplanafhankelijk).

###### 5\.4 Wijze van bestemmen

Voorliggend bestemmingsplan bevat de volgende bestemmingen:

**Groen**

bestemming ‘Groen’ is opgenomen voor het openbaar groen in

het plangebied. Het betreft hier een strook groen langs de woningen

Noordeinde 65 t/m 67\. De bestemming Groen maakt het niet mogelijk dat

de gronden in gebruik worden genomen als tuin ten behoeve van de

naastgelegen percelen.

**Water**

De bestemming

Water is opgenomen voor het open water in het plangebied. Dit betreft

enkel de nieuw te graven watergang. Binnen de bestemming Water is

het mogelijk een bootje aan te leggen. Daartoe is een regeling voor

steigers opgenomen.

**Wonen**

beoogde functie van wonen is bepalend voor de toekenning van deze

bestemming. De gebouwen dienen binnen de op de verbeelding

aangegeven bouwvlakken te worden gebouwd. Tevens vallen de

beoogde erven en (achter)tuinen ook onder de bestemming

‘Wonen’. Typologisch is er voor gekozen de gestapelde

woningen vast te leggen middels een aanduiding. De

gemeenschappelijke ruimte is geregeld middels in de planregels, alsmede

de ondergrondse parkeerkelder.

maximale goot\- en bouwhoogte is geregeld middels een aanduiding op de

verbeelding. Conform de wijze van meten dient de goothoogte gelijk

gesteld te worden aan de hoogte van de goot en niet aan de hoogte van

het punt waar het verticale vlak (wand) snijdt met het diagonale vlak

(dak).

de woonfunctie is het toegestaan een gedeelte van de woning te

gebruiken voor een aan huis verbonden beroep. Na afwijking kan tevens

een aan huis verbonden bedrijf worden toegestaan.

*Voorwaardelijke verplichting*

Binnen de

bestemming Wonen is een voorwaardelijke verplichting opgenomen. Deze

verplichting ziet toe op de realisatie van 30% sociale woningbouw en

voldoende parkeervoorzieningen. Indien minder dan een hele woning,

bijvoorbeeld 0,4 woning, moet worden gerealiseerd kan deze woning

worden afgekocht door een bijdrage in het gemeentelijke

vereveningsfonds. Na deze afkoop blijft deze afgekochte 0,4 woning

meetellen in het percentage, met andere woorden: na de afkoop zal het

uiteindelijke percentage feitelijke sociale woningen onder

de 30% kunnen en mogen uitkomen. Voor de verplichting van parkeren is

gewerkt met een parkeernorm uit de CROW publicatie 317 (paragraaf 4\.4\),

waarbij zowel de gebouwde parkeervoorzieningen als de reguliere

parkeervoorzieningen (parkeren op maaiveld) op eigen terrein mogen

worden meegerekend.

**Waarde \- Archeologie 1**

dubbelbestemming Waarde \- Archeologie 1 beschermd de archeologische

waarden in het plangebied. Bij ingrepen in de bodem is in

verschillende gevallen een aanvullende omgevingsvergunning nodig. Gelet

op de uitkomst van het archeologisch onderzoek is de bestemmingslegging

aangepast.

##### 6 Maatschappelijke uitvoerbaarheid

###### 6\.1 Algemeen

de voorbereiding van een ontwerp bestemmingsplan dient op grond van

artikel 3\.1\.6 lid 1 Wro sub c overleg te worden gevoerd als bedoeld in

artikel 3\.1\.1 Bro. Op basis van het eerste lid van dit artikel wordt

overleg gevoerd met waterschappen en met die diensten van provincie en

Rijk die betrokken zijn bij de zorg voor de ruimtelijke ordening of

belast zijn met de behartiging van belangen welke in het plan in het

geding zijn. Voor wat kleinere plannen kan, in overleg, afgezien worden

van dit overleg.

ontwerpbestemmingsplan dient conform afdeling 3\.4 Awb gedurende 6 weken

ter inzage gelegd worden. Hierbij is er de mogelijkheid voor een ieder

om zienswijzen in te dienen op het plan. Na vaststelling door de Raad

wordt het vaststellingsbesluit bekend gemaakt. Het bestemmingsplan ligt

na bekendmaking 6 weken ter inzage. Gedurende deze termijn is er de

mogelijkheid beroep in te dienen bij de Afdeling bestuursrechtspraak

van de Raad van State. Het bestemmingsplan treedt

vervolgens de dag na afloop van de tervisielegging in werking

als er geen beroep is ingesteld. Is er wel beroep ingesteld dan treedt

het bestemmingsplan ook in werking, tenzij naast het indienen van een

beroepschrift ook om een voorlopige voorziening is gevraagd. De

schorsing van de inwerkingtreding eindigt indien de voorlopige

voorziening wordt afgewezen. De procedure eindigt met het besluit van

de Afdeling bestuursrechtspraak van de Raad van State.

###### 6\.2 Verslag artikel 3\.1\.1 Bro overleg

het kader van het vooroverleg ex artikel 3\.1\.1 Bro is op 11

februari 2015 een reactie ontvangen van het Hoogheemraadschap van

Rijnland (zie bijlagen bij toelichting).

Het Hoogheemraadschap

verzoekt om op de verbeelding aan te geven waar de compensatie van

het te dempen oppervlakte water plaatsvindt. Tevens dient in de

toelichting te worden aan gegegeven hoeveel m2 oppervlaktewater wordt gedempt en ter compensatie wordt gegraven.

Op de verbeelding is de compensatie middels de bestemming Water opgenomen. In de watertoets (toelichting paragraaf 4\.3\.3) is nader beschreven hoe de compenstatie plaatsvindt en de maatvoering hiervan.

###### 6\.3 Verslag zienswijzen

ontwerpbestemmingsplan heeft in de periode van 18 juni 2015 tot en met

29 juli 2015 ter inzage gelegen. In deze periode zijn de onderstaande

zes zienswijze ingediend. Deze zienswijzen zijn samengevat en voorzien

van een inhoudelijke beantwoording in de Nota zienswijzen. De nota is

als bijlage bij dit bestemmingsplan toegevoegd.