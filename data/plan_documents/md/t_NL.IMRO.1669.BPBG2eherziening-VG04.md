xml version\="1\.0" encoding\="UTF\-8"?

Buitengebied Roerdalen \- 2e herziening: Toelichting

direct naar inhoud van Toelichting

Buitengebied Roerdalen \- 2e herziening

=======================================

Toelichting

-----------

| Plan: | Buitengebied Roerdalen \- 2e herziening |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1669\.BPBG2eherziening\-VG04 |

* vaststellingsbesluit

* Toelichting

* Bijlagen toelichting

* Regels

* Bijlagen regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Communicatie

+ 1\.3 Ligging plangebied

+ 1\.4 Systematiek 2e herziening

+ 1\.5 Leeswijzer

* Hoofdstuk 2 Beschrijving planonderdelen

+ 2\.1 Ruimtelijke initiatieven

+ 2\.2 Wijzigingen n.a.v. de uitspraak van de Afdeling

+ 2\.3 Ambtshalve aanpassingen

* Hoofdstuk 3 Uitvoerbaarheid

+ 3\.1 Beleid en sectorale onderzoeken

+ 3\.2 Economische uitvoerbaarheid

+ 3\.3 Maatschappelijke uitvoerbaarheid

### Hoofdstuk 1 Inleiding

| De gemeenteraad van Roerdalen heeft op 21\-04\-2016 het bestemmingsplan buitengebied â 2e herziening vastgesteld. Sinds de vaststelling van het bestemmingsplan buitengebied (het moederplan) op 30\-05\-2013 zijn een aantal wijzigingsplannen vastgesteld. Op grond van artikel 3\.6 lid 3 van de Wro maakt een wijzigingsplan van rechtswege onderdeel uit van het betreffende bestemmingsplan. Op basis van deze wetsbepaling zijn in deze versie VG02 van het bestemmingsplan buitengebied â 2e herziening de betrokken wijzigingsplannen verwerkt in de verbeelding en in de planregels.   Voor zover de vaststelling op 21\-04\-2016 niet volledig is verwerkt in VG02 is deze gecorrigeerde versie VG04 gepubliceerd.   Â |

| --- |

| Voor toelichting moederplan kijk hier: bestemmingsplan Buitengebied Roerdalen   Â |

| --- |

#### 1\.1 Aanleiding

Het bestemmingsplan Buitengebied van de gemeente Roerdalen als vervat in het GML\-bestand NL.IMRO.1669\.BPBG2eherziening\-VG04 is door de gemeenteraad op 30 mei 2013 vastgesteld. In dit bestemmingsplan zijn afzonderlijke ruimtelijke intitiatieven niet meegenomen. De gemeenteraad heeft bij de vaststelling van het bestemmingsplan Buitengebied besloten om de initiatieven in het buitengebied te begeleiden en zo snel mogelijk planologisch mogelijk te maken. In deze 2e herziening van het bestemmingsplan worden in Ã©Ã©n keer zo veel mogelijk initiatieven in het buitengebied geregeld. Daarnaast worden in deze herziening enkele noodzakelijke wijzigingen doorgevoerd. Het betreft de volgende onderdelen:

* op 16 juli 2014 heeft de Afdeling bestuursrechtspraak van de Raad van State (hierna de Afdeling) uitspraak gedaan. Aan de hand van deze uitspraak zijn enkele planonderdelen vernietigd. Deze herziening heeft betrekking op het repareren van de planonderdelen die zijn vernietigd;

* de afgelopen periode is intensief gebruik gemaakt van het bestemmingsplan Buitengebied. Ambtelijk is tegen een aantal omissies aangelopen. In deze herziening worden deze omissies hersteld;

* er is een bestemmingsplan voor schuilgelegenheden voor hobbydieren in voorbereiding. Dit bestemmingsplan is in deze herziening meegenomen.

* de standaard waarin het plan is opgezet (SVBP2008\) is inmiddels vervangen door de nieuwe standaard SVBP2012\. Hieruit vloeien kleine wijzigingen voort, die met name te maken hebben met de gebruikte terminologie en standaard regels (o.a. begripsbepalingen en wijze van meten). Deze wijzigingen zijn in de herziening meegenomen.

#### 1\.2 Communicatie

Als aftrap van het planproces zijn via brieven initiatiefnemers die plannen kenbaar hebben gemaakt tijdens of na de actualisatie van de bestemmingsplannen, geÃ¯nformeerd en uitgenodigd. Daarnaast is een informatiebijeenkomst georganiseerd waar uitleg is gegeven over het proces van de herziening van het bestemmingsplan en is iedereen uitgenodigd om verzoeken in te dienen.

Uiteindelijk zijn 78 verzoeken ingediend. Deze zijn ambtelijk beoordeeld middels een zogenaamde quickscan. In deze quickscan is beoordeeld of (onder voorwaarden) meegewerkt zou kunnen worden aan de verzoeken. Op basis van de genoemde beoordeling van de quickscan is per plan een advies geformuleerd:

* 1\. plan is (onder voorwaarden) onderdeel veegplan;

* 2\. plan is geen onderdeel veegplan, maar kan via een andere procedure worden mogelijk gemaakt;

* 3\. aan het plan kan geen planologische medewerking worden verleend.

Over dit advies heeft het college van B\&W een besluit genomen.

Initiatiefnemers waarvan het verzoek door het college is geplaatst in categorie a hebben de mogelijkheid gekregen het verzoek te voorzien van een goede ruimtelijke onderbouwing. Daar waar gewenste ontwikkelingen mogelijk kunnen worden gemaakt en de door de initiatiefnemer aangeleverde ruimtelijke onderbouwing akkoord is bevonden door de gemeente zijn deze meegenomen in deze herziening van het bestemmingsplan Buitengebied.

#### 1\.3 Ligging plangebied

Het plangebied betreft het buitengebied van de gemeente Roerdalen zoals is vastgesteld in het bestemmingsplan Buitengebied Roerdalen. Een deel van de regels van het plangebied van het bestemmingsplan Roerdalen zal worden herzien. Daarnaast wordt enkele ruimtelijk initiatieven in het bestemmingsplan meegenomen. De plangrens betreft derhalve de plangrens van het bestemmingsplan Kernen.

De plangrens is naar aanleiding van het verwerken van ontwikkelingen of andere vastgestelde bestemmingsplannen op de volgende plekken gewijzigd:

* Vurensteeg 4, Posterholt;

* Boomstraat 31a \- 33, Posterholt;

* Ruimte voor Ruimte \- kavels Bosring Montfort;

Binnen het plangebied van het bestemmingsplan Buitengebied Roerdalen, 2e herziening zijn momenteel enkele bestemmingsplannen in procedure. De plangebieden van deze bestemmingsplannen maken derhalve geen onderdeel uit van het bestemmingsplan Buitengebied Roerdalen, 2e herziening. Dit betreffen de volgende locaties en bestemmingsplannen:

* Uitbreiding bungalowpark Aerwinkel Posterholt (bestemmingsplan Uitbreiding Bungalowpark Aerwinkel;

* Brandlintjesweg 2\-4 (bestemmingsplan Brandlintjesweg 2\-4 Montfort.

#### 1\.4 Systematiek 2e herziening

Deze bestemmingsplanherziening bestaat uit regels en een verbeelding die vergezeld gaan van de onderhavige toelichting. Het betreft een herziening, die in samenhang met het moederplan moet worden gelezen. In hoofdstuk 2 zijn alle wijzigingen waarop deze 1e herziening betrekking heeft weergegeven. Het betreft zowel wijzigingen in de toelichting en regels als op de verbeelding.

*Algemeen*

Als in de 1e herziening gesproken wordt over het moederplan dan wordt het bestemmingsplan Buitengebied zoals vastgesteld op 21 mei 2012 bedoeld. Indien verwezen wordt naar bijvoorbeeld artikelnummers of paginanummers dan betreft het een verwijzing naar de nummers zoals opgenomen in het moederplan.

*Vastgestelde plannen en vergunningen*

In deze bestemmingsplanherziening zijn eveneens de vastgestelde bestemmingsplannen en omgevingsvergunningen sinds de vaststelling van het bestemmingsplan Buitengebied Roerdalen verwerkt. Deze plannen en vergunningen zijn rechtstreeks verwerkt op de verbeelding en in de regels. Bij deze herziening wordt wel de gehele verbeelding ter informatie weergegeven. Van belang is dat deze onderdelen van de verbeelding niet opnieuw ter discussie gesteld kunnen worden omdat deze enkele een informatieve rol in deze herziening vervullen.

*Toelichting*

De toelichting van het moederplan maakt geen integraal onderdeel uit van deze 1e herziening. De toelichting van deze 1e herziening betreft een toelichting op de wijzigingen ten opzichte van het moederplan. Voor elk ruimtelijk initiaitef zijn afzonderlijke ruimtelijke onderbouwingen opgesteld. In de toelichting wordt een korte samenvatting van het ruimtelijk initiatief opgenomen. De volledige ruimtelijke onderbouwingen zijn opgenomen in de bijlage bij deze herziening.

*Regels*

In de planregels worden de aanpassingen ten opzichte van het moederplan met een doorhaling in groen (~~'regel'~~) of een toevoeging in geel ('regel') opgenomen. De niet gearceerde regels zijn ter informatie opgenomen zodat een goed beeld ontstaat van de nieuwe regels en hoe deze ingepast zijn in de bestaande regels. Van belang is dat de niet gearceerde regels **niet** opnieuw ter discussie gesteld kunnen worden omdat deze enkele een informatieve rol in deze herziening vervullen.

*Verbeelding*

Alleen de percelen waar een aanpassing plaatsvindt zijn onderdeel van de herziening. In hoofdstuk 2 zijn deze beschreven en is ook aangegeven op welke wijze de verbeelding wordt gewijzigd ten opzichte van het moederplan. Bij deze herziening wordt wel de gehele verbeelding ter informatie weergegeven. Van belang is dat de onderdelen van de verbeelding die niet in hoofdstuk 2 zijn aangegeven niet opnieuw ter discussie gesteld kunnen worden omdat deze enkele een informatieve rol in deze herziening vervullen.

| Let op: in het ontwerpbestemmingsplan waren de wijzigingen van de 2e herziening gemarkeerd. Na de vaststelling van de raad zijn de wijzigingen doorgevoerd in de regels en in de verbeelding zodat verbeelding en regels worden weergeven zoals door de raad vastgesteld met het bestemmingsplan    Â |

| --- |

#### 1\.5 Leeswijzer

In het volgende hoofdstuk komen de verschillende aanpassingen aan bod, met een motivering waarom de aanpassingen zijn opgenomen. In hoofdstuk 3 komt de uitvoerbaarheid van dit bestemmingsplan aan bod.

### Hoofdstuk 2 Beschrijving planonderdelen

#### 2\.1 Ruimtelijke initiatieven

##### 2\.1\.1 Kruisweg 44, Herkenbosch

*Gewenste ontwikkeling*

Initiatiefnemer heeft aan de Hammerstraat ongenummerd permanente teeltondersteunende voorzieningen gerealiseerd (boogkassen en teeltondersteunende voorzieningen voor de teelt van aardbeien). Deze teeltondersteunende voorzieningen zijn buiten en niet aansluitend aan het bouwvlak van initiatiefnemer aan de Kruisweg 44 gerealiseerd omdat initiatiefnemer hier geen gronden ter beschikking heeft.

Voor de aardbeienteelt zijn teeltondersteunende voorzieningen noodzakelijk ter voorkoming van schade en voor een betere opbrengst. De uitbreiding kan niet aansluitend aan het bestaande bouwvlak plaatsvinden, omdat deze gronden niet in eigendom zijn.

In de nieuwe situatie worden op het perceel aan de Hammerstraat teeltondersteunende voorzieningen toegestaan. Om dit mogelijk te maken wordt het betreffende perceel voorzien van een bouwvlak voor permanente teelondersteunenden voorzieningen. Daarnaast worden op het noordelijk deel van het perceel tijdelijke teeltondersteunenden voorzieningen mogelijk gemaakt. Ter compensatie van het opnemen van een bouwvlak op het betreffende perceel wordt het bouwvlak aan de Kruisweg 44 verkleind. Het bestaande en het nieuwe bouwvlak worden aan elkaar gekoppeld. Daarnaast wordt het perceel landschappelijk inpgepast en wordt een tussen de Muyterts Veldweg en de Muytertweg dat nu nog in agrarisch gebruik is ten behoeve van natuur ingericht.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 3.

**Overwegingen gemeente**

In de ruimtelijke onderbouwing wordt geconcludeerd dat de vergroting van het bouwvlak ten behoeve van teeltondersteunende voorzieningen voldoet aan de voorwaarden van een goede ruimtelijke ordening. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.De gemeente stemt in met de conclusie in de ruimtelijke onderbouwing en maakt de vergroting van het bouwvlak ten behoeve van permanente teeltondersteunende voorzieningen en het gebruik van het noordelijk deel van het perceel ten behoeve van tijdelijke teeltondersteunende voorzieningen mogelijk. mogelijk.

**Vertaling in bestemmingsplan**

*Wijziging regels*

De bestemmingsregels van de bestemming 'Agrarisch met waarden \- Landschapswaarden 1' van het bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG01 ) zijn onverminderd van toepassing. Voor het deel van het bouwvlak waar uitsluitend permanente teeltondersteunende voorzieningen worden toegestaan wordt de aanduiding 'geen gebouwen' opgenomen. Het perceel dat mag worden gebruikt ten behoeve van de tijdelijke teeltondersteunende voorzieningen wordt voorzien van de specifieke bouwaanduiding 'teeltondersteunende voorzieningen'; Tevens zal een voorwaardelijke verplichting worden opgenomen ten behoeve van de realisatie van de landschappelijke inpassing. De landschappelijke inpassing wordt bestemd als 'Groen \- 2'.

*Wijziging verbeelding*

Dit is als volgt op de verbeelding weergegeven:

![afbeelding "i_NL.IMRO.1669.BPBG2eherziening-VG04_0001.png"](i_NL.IMRO.1669.BPBG2eherziening-VG04_0001.png)

##### 2\.1\.2 Diergaarderweg 4, Montfort

**Gewenste ontwikkeling**

Een deel van bedrijfsbebouwing, het meest zuidelijke gebouw, heeft geen agrarische functie meer. Initiatiefnemer wil deze bebouwing graag inzetten voor het huisvesten van arbeidsmigranten.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 4.

**Overwegingen gemeente**

In de ruimtelijke onderbouwing wordt geconcludeerd dat huisvesting van arbeidsmigranten in bestaande bebouwing volgens het provinciale en gemeentelijke kan worden toegestaan. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt de huisvesting van seizoensarbeiders mogelijk.

**Vertaling in het bestemmingsplan**

*Wijziging regels*

De bestemmingsregels van de bestemming 'Agrarisch met waarden \- Landschapswaarden 2' van het

bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG02\) zijn

onverminderd van toepassing, met dien verstande dat de aanduiding 'specifieke vorm van wonen \- seizoensarbeiders' wordt opgenomen. Daarbij worden de volgende regels opgenomen:

* het aantal (tijdelijke en structurele) werknemers dat gehuisvest mag worden bedraagt maximaal 20 personen;

* permanente bewoning is niet toegestaan.

*Wijziging verbeelding*

Dit is als volgt op de verbeelding weergegeven:

![afbeelding "i_NL.IMRO.1669.BPBG2eherziening-VG04_0002.png"](i_NL.IMRO.1669.BPBG2eherziening-VG04_0002.png)

##### 2\.1\.3 Leropperweg 17b, Sint Odilienberg

**Gewenste ontwikkeling**

Initiatiefnemer beoogt de bedrijfslocatie aan de Leropperweg 17b uit te breiden met een opslagruimte voor kratten en fusten en een bedrijfswoning. Omdat het bestaande bouwvlak, zoals opgenomen in het bestemmingsplan 'Buitengebied Roerdalen', ter plekke onvoldoende ruimte biedt, is het gewenst het bouwvlak uit te breiden. Hierdoor wordt het mogelijk de opslagruimte zodanig te realiseren dat deze het meest efficiÃ«nt kan worden gebruikt.

De beoogde bedrijfswoning past niet volledig binnen het hiervoor opgenomen bouwvlak en de maximale inhoudsmaat van het geldende bestemmingsplan.

Tevens wenst initiatiefnemer zijn bestaande fruitplantages met appel\- en perenrassen te voorzien van hagelnetten. Voor de teelt van klein fruit beoogt de initiatiefnemer gebruik te maken van teeltondersteunende voorzieningen. Deze ontwikkelingen zijn niet rechtstreeks toegestaan op basis van het geldende bestemmingsplan.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 5.

**Overwegingen gemeente**

In de ruimtelijke onderbouwing wordt geconcludeerd dat de beoogde ontwikkeling voldoet aan het beleid van het Rijk, de provincie Limburg en de gemeente Roerdalen. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt de uitbreiding van het bouwvlak, een bedrijfswoning, teeltondersteunende voorzieningen en hagelnetten buiten het bouwvlak mogelijk.

**Vertaling in het bestemmingsplan**

*Wijziging regels*

De bestemmingsregels van de bestemming 'Agrarisch met waarden \- Landschapswaarden 1' van het bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG01 ) zijn onverminderd van toepassing. Ter plekke van de beoogde teeltondersteunende voorzieningen wordt de aanduiding Specifieke bouwaanduiding â teeltondersteunende voorzieningen (sba\-tov) opgenomen. Ter plekke van de beoogde hagelnetten wordt de volgende aanduiding te worden opgenomen: Specifieke bouwaanduiding â hagelnetten (sba\-hgt).

*Wijziging verbeelding*

De uitbreiding van het bouwvlak en de opname van de aanduidingen voor de teeltondersteunende voorzieningen en de hagelnetten worden als volgt opgenomen op er verbeelding:

![afbeelding "i_NL.IMRO.1669.BPBG2eherziening-VG04_0003.png"](i_NL.IMRO.1669.BPBG2eherziening-VG04_0003.png)

##### 2\.1\.4 Linnerweg 38, Montfort

**Gewenste ontwikkeling**

Op dit moment hebben de gronden aan de Linnerweg 38 in Montfort een recreatieve bestemming. Initiatiefnemer wenst de woning permanent te kunnen bewonen. Daarvoor dient de bestemming gewijzigd te worden in de bestemming Wonen.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 6.

**Overwegingen gemeente**

In de ruimtelijke onderbouwing wordt geconcludeerd dat de beoogde ontwikkeling voldoet aan het beleid van het Rijk, de provincie Limburg en de gemeente Roerdalen. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt het gewenste gebruik mogelijk.

**Vertaling in bestemmingsplan**

*Wijziging regels*

Uit het bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG01\) wordt voor het bouwvlak de bestemming Wonen \- Buitengebied (artikel 37\) overgenomen voor de woning en het gebouw ten zuiden van de woning. Voor de schuur ten oosten van de woning geldt eveneens de bestemming Wonen \- Buitengebied maar is middels de aanduiding 'maximum aantal wooneenheden' \- 0 aangegeven dat hier geen woning gebouwd mag worden. Vanwege de landschappelijke inpassing krijgt het bos rondom de woning de bestemming Groen \- 2 (artikel 14 bestemmingsplan Buitengebied).

*Wijziging verbeelding*

Dit is als volgt op de verbeelding weergegeven:

![afbeelding "i_NL.IMRO.1669.BPBG2eherziening-VG04_0004.png"](i_NL.IMRO.1669.BPBG2eherziening-VG04_0004.png)

##### 2\.1\.5 Heinsbergerweg 63, Posterholt

**Gewenste ontwikkeling**

Initiatiefnemer wenst het saunacomplex uit te breiden met een aantal âtrekkershuttenâ om overnachtingsmogelijkheid te creÃ«ren voor de saunagasten, een hammam gedeelte en een nieuwe rustruimte/bar. Daarnaast is bebouwing gerealiseerd waarvoor tot op heden geen bouw\- c.q. omgevingsvergunning van de gemeente is verkregen. De bebouwing is voor een deel in strijd met de bepalingen van het vigerende bestemmingsplan Buitengebied Roerdalen. Voor realisatie van het bestaande entreegebouw/restaurant is door de gemeente een vrijstellingsprocedure gevolgd.

Om de bestaande bebouwing te kunnen legaliseren en de uitbreiding mogelijk te maken, dient het bouwvlak te worden vergroot.

Initiatiefnemer wil overnachtingsmogelijkheden creÃ«ren voor zijn saunagasten. Hij wil drie gebouwtjes realiseren in de vorm van houten trekkershutten die passen in de stijl van de bestaande saunafaciliteiten. Het betreft expliciet geen recreatiewoningen. De hutten zijn puur bedoeld voor Ã©Ã©n

overnachting voor de saunagasten. Naast een slaapkamer komt er een toilet is iedere hut. In een separaat gebouw komen natte cel voorzieningen. Ontbijt wordt verzorgd in het bestaande restaurant. In het separate gebouw is in de toekomst ook een hammam voorzien en behandelkamers voor fysiotherapie en massage. In een aanbouw aan het bestaande entreegebouw/restaurant is tot slot een rustruimte/bar voorzien. Met de uitbreiding van het bouwvlak kan het bestemmingsplan in overeenstemming worden gebracht met de feitelijke situatie. Met de voorgenomen uitbreiding ontstaat een situatie die een gezonde bedrijfsvoering voor de toekomst mogelijk maakt.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 7.

**Overwegingen gemeente**

In de ruimtelijke onderbouwing wordt geconcludeerd dat de beoogde ontwikkeling voldoet aan het beleid van het Rijk, de provincie Limburg en de gemeente Roerdalen. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt het gewenste gebruik en de gewenste bebouwing mogelijk.

**Vertaling in bestemmingsplan**

*Wijziging regels*

De bestemmingsregels van de bestemming âSportâ met de aanduiding âWelnessâ van het bestemmingsplan âBuitengebied Roerdalenâ (NL.IMRO.1669\. BPBUITENGEBIED2012\-VG02\) zijn onverminderd van toepassing. Ten behoeve van de realisatie van 6 trekkershutten wordt de 'specifieke vorm van recreatie \- trekkerhutten' opgenomen. Daarnaast wordt ambtshalve ter verduidelijking een begripsomschrijving van welness opgenomen.

Wijziging verbeelding

De wijziging omvat de omvang van het bouwvlak. Het bouwvlak wordt zodanig groot dat de

bestaande bebouwing en de uitbreiding van de bebouwing volledig binnen het bouwvlak vallen.

Dit is als volgt op de verbeelding weergegeven:

![afbeelding "i_NL.IMRO.1669.BPBG2eherziening-VG04_0005.png"](i_NL.IMRO.1669.BPBG2eherziening-VG04_0005.png)

##### 2\.1\.6 Hoogstraat 65, Montfort

**Gewenste ontwikkeling**

Aan de Hoogstraat 65 is reeds enige tijd een grondverzets bedrijfgevestigd. In he tbestemmingsplan

Buitengebied is Hoogstraat 65 echter voorzien van een agrarische bestemming.

De bestemming dient overeenkomstig het bestaande gebruik gewijzigd te worden in 'Bedrijf Agrarisch aanverwant'. De 2 afzonderlijke bouwvlakken worden samengevoegd, zodat de bebouwingen het erf meer geclusterd worden. Hiervoor worden achter op het terrein 4 gebouwen gesloopt.

In eerste instantie is de bestemmingswijziging gericht op het legaliseren van de bestaande activiteiten.

Op korte termijn heeft het bedrijf voldoende aan de bestaande bebouwing. Om mee te kunnen gaan

met de eisen die aan de bebouwing worden gesteld vanuit de bedrijfsvoering zal in eerste instantie de

bestaande bebouwing worden gemoderniseerd. Afhankelijk van de vraag vanuit de markt en de

ontwikkeling van het bedrijf zal op termijn de bestaande bebouwing worden uitgebreid of gesloopt en

vervangen door nieuw ebebouwing op dezelfde plek.

Het vigerende bouwvlak langs de Hoogstraat ligt op een landschappelijk gezien ongewenste plek en ook

op relatief korte afstand van een bestaande woning aan de overzijde van de weg.Rekeninghoudend

met de landschappelijke waarden en de belangen van omwonenden wordt het bouwvlak verder van de

weggelegd, in lijn met de gevel van de bedrijfswoning.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 8.

**Overwegingen gemeente**

In de ruimtelijke onderbouwing wordt geconcludeerd dat de beoogde ontwikkeling voldoet aan het beleid van het Rijk, de provincie Limburg en de gemeente Roerdalen. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt het gewenste gebruik mogelijk.

**Vertaling in bestemmingsplan**

*Wijziging regels*

Uit het bestemmingsplan 'BuitengebiedRoerdalen' (NL.IMRO.1669\.BPBUITENGEBIED2012VG02\) wordt

de bestemming 'Bedrijf\-Agrarischaanverwant' (artikel8\) overgenomen. Daarbij worden de huidige 2

bouwvlakken tot 1 bouwvlak samengevoegd.

De landschappelijke inpassing wordt bestemd als 'Groen2'. (artikel14bestemmingsplan

Buitengebied).

*Wijziging verbeelding*

Dit is als volgt op de verbeelding weergegeven:

![afbeelding "i_NL.IMRO.1669.BPBG2eherziening-VG04_0006.jpg"](i_NL.IMRO.1669.BPBG2eherziening-VG04_0006.jpg)

##### 2\.1\.7 Brandlintjesweg 1, Montfort

**Gewenste ontwikkeling**

Initiatiefnemer heeft een veetransportbedrijf. Het bedrijf gebruikt twee locaties in Montfort: Heiberg 14

en Brandlintjesweg 1\. Deze locaties hebben gezien de bedrijfsactiviteiten de bestemming Bedrijf \-

Agrarisch aanverwant. Gelet op de ontwikkelingen in de markt wil initiatiefnemer voor een rendabele

bedrijfsvoering naast veetransport ook goederentransport kunnen uitvoeren. Daarvoor wil initiatiefnemer Brandlintjensweg 1 benutten.

Voor goederentransport zullen andere typen voertuigen gebruikt worden. De verbreding van bedrijfsactiviteit leidt niet tot extravoertuigbewegingen. Enkel het type voertuig dat gebruikt wordt, zal wijzigen. Het gaat op de betreffende locaties om stalling van voertuigen ten behoeve van transport. Om de verruiming van het gebruik mogelijk te maken dient de bestemming Bedrijf \- Agrarisch aanverwant te worden verruimd.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 9.

**Overwegingen gemeente**

In de ruimtelijke onderbouwing wordt geconcludeerd dat de beoogde ontwikkeling voldoet aan het beleid van het Rijk, de provincie Limburg en de gemeente Roerdalen. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt het gewenste gebruik mogelijk.

**Vertaling in bestemmingsplan**

*Wijziging regels*

De bestemmingsregels van de bestemming Bedrijf \- Agrarisch aanverwant (artikel 8\) van het

bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG02\) zijn

onverminderd van toepassing. Voor de verruiming van het gebruik van de bestaande bebouwing ten behoeve van de stalling van voertuigen ten behoeven van goederentransport wordt de aanduiding 'transportbedrijf' opgenomen.

Tevens zal een voorwaardelijke verplichting worden opgenomen ten behoeve van de realisatie van de

landschappelijke inpassing. Deze landschappelijke inpassing krijgt de bestemming Groen \- 2\.

*Wijziging verbeelding*

Dit is als volgt op de verbeelding weergegeven:

![afbeelding "i_NL.IMRO.1669.BPBG2eherziening-VG04_0007.png"](i_NL.IMRO.1669.BPBG2eherziening-VG04_0007.png)

##### 2\.1\.8 Zwarteberg 2, Posterholt

**Gewenste ontwikkeling**

Voor de voortzetting van het bedrijf aan de Zwarteberg 2 is verbreding van de werkzaamheden

noodzakelijk. Hiertoe wil het bedrijf huishoudelijke afvalstoffen inzamelen. Bij de loonwerkzaamheden komen onder andere huishoudelijke afvalstoffen en op geringe basis bedrijfsafvalstoffen vrij. Tijdens deze werkzaamheden aangaande het loonwerk wordt vaak gevraagd of het bedrijf ook afval zoals groen/puin/bouwafval zou kunnen ophalen, tijdelijk zou kunnen opslaan op locatie en voorts zou kunnen wegbrengen. De locatie is hier qua ligging geschikt voor. Ook beschikt het bedrijf reeds over de nodige bruikbare machines en personeel.

Het te realiseren afvaldepot is bedoeld voor tijdelijke opslag in het projectgebied. Vanuit de omliggende dorpen wordt ook een grote behoefte aan een afvaldepot opgemerkt. Teneinde huishoudelijke afvalstoffen in te zamelen is reeds een ontheffing bij de gemeente aangevraagd in het kader van de gemeentelijke afvalstoffenverordening. Ten behoeve van de gewenste ontwikkeling dient het bouwvlak van vorm veranderd te worden. Aan de oostzijde wordt het bouwvlak vergroot, aan de zuidzijde verkleind. Aan de noordzijde vindt tevens een aanpassing van het bouwvlak plaats, in overeenstemming met de met een vergunning gerealiseerde bebouwing. De locatie voor de uitbreiding is zo gekozen dat een compacte bedrijfsvoering mogelijk is.

Per saldo neemt de oppervlakte van het bouwvlak niet toe. Tegelijk met het aanpassen van het bouwvlak wordt de watergang die nu nog door het bouwvlak loopt verlegd naar de zuidzijde, buiten het bouwvlak. Zo wordt een voor het bedrijf, het landschap en waterhuishoudkundig een verbeterde situatie gerealiseerd.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 10.

**Overwegingen gemeente**

In de ruimtelijke onderbouwing wordt geconcludeerd dat de beoogde ontwikkeling voldoet aan het beleid van het Rijk, de provincie Limburg en de gemeente Roerdalen. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt de gewenste vormverandering van het bouwvlak en verplaatsing van de watergang mogelijk.

**Vertaling in bestemmingsplan**

*Wijziging regels*

Het bouwvlak wordt van vorm veranderd. De bestemming uit het bestemmingsplan 'Buitengebied Roerdalen'(NL.IMRO.1669\.BPBUITENGEBIED2012\-VG02 ) 'Bedrijf \- Agrarisch aanverwant' wordt gehandhaafd.

Tevens zal een voorwaardelijke verplichting worden opgenomen ten behoeve van de realisatie van de

landschappelijke inpassing. Deze landschappelijke inpassing krijgt de bestemming 'Groen \- 2'.

*Wijziging verbeelding*

Dit is als volgt op de verbeelding weergegeven:

![afbeelding "i_NL.IMRO.1669.BPBG2eherziening-VG04_0008.png"](i_NL.IMRO.1669.BPBG2eherziening-VG04_0008.png)

##### 2\.1\.9 Aerwinkelallee 1, Posterholt

**Gewenste ontwikkeling**

Landgoed Kasteel Aerwinkel wil de bestemming aanpassen aan de huidige

en toekomstige activiteiten. Deze activiteiten hebben als doel het behoud en het exploitabel houden

van het complex historische buitenplaats en dus de monumentale gebouwen en de tuin.

In het kasteel worden de huidige activiteiten voortgezet. Het aantal kamers voor Bed \& Breakfast wordt

mogelijk met 5 uitgebreid tot 6 in totaal. In de toekomst worden mogelijk een restaurant en hotel

ontwikkeld. De woning komt dan te vervallen.

Als er een nieuwe huurder wordt gevonden, wordt de kapel weer in gebruik genomen als woning, anders wordt het gebouw ingezet als multifunctionele ruimte, zoals nu ook het geval is.

In de Tiendschuur wordt een horecagelegenheid gerealiseerd. Er worden maximaal

12 keer per jaar feestjes tot 120 personen (bijv. huwelijken) gefaciliteerd. Ook worden hier akoestische

concerten (niet versterkt) gehouden en blijft de functie als expositieruimte bestaan.

Het terras bij de Tiendschuur wordt voor de horeca gebruikt. De openingstijden zijn in de toekomst van

9\.00 u tot 20\.00 u.

De bestaande botanische rondleidingen en evenementen in de tuin worden voortgezet.

De 3 appartementen in de boerderij worden als vakantieverblijf, in de vorm van bed \& breakfast ingezet. In, of op de plaats van de houten bijgebouwen wordt in de toekomst mogelijk een (zorg)hotel

gerealiseerd.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 11.

**Overwegingen gemeente**

In de ruimtelijke onderbouwing wordt geconcludeerd dat de uitbreiding van de activiteiten ten behoeve van het behoud van Landgoed Kasteel Aerwinkel past binnen de provinciale en gemeentelijke visie op behoud van cultureel erfgoed en versterking van recreatie en toerisme in Limburg. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt het gewenste gebruik mogelijk.

**Vertaling in bestemmingsplan**

*Wijziging regels*

De bestemmingsregels van de bestemming 'kastelen en landgoederen' (artikel 16\) van het

bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG01 ) zijn

onverminderd van toepassing, met dien verstande dat in het projectgebied 2 specifieke vormen van

horeca worden opgenomen.

'Specifieke vorm van horeca \- Aerwinkel 1': horecadoeleinden, restaurant, hotel, (feest)zalencomplex,

sociaal\-culturele doeleinden in de vorm van vergader\- en conferentiegelegenheden alsmede museumen

expositieruimten.'

'Specifieke vorm van horeca \- Aerwinkel 2': horeca, sociaal\-culturele doeleinden in de vorm van

vergader\- en conferentiegelegenheden alsmede expositieruimten, educatie, (zorg)hotel,

verblijfsaccommodatie.'

*Wijziging verbeelding*

Dit is als volgt op de verbeelding weergegeven:

![afbeelding "i_NL.IMRO.1669.BPBG2eherziening-VG04_0009.png"](i_NL.IMRO.1669.BPBG2eherziening-VG04_0009.png)

##### 2\.1\.10 Steegstraat 8 te Herkenbosch

**Gewenste ontwikkeling**

Vanwege de omvang van het teeltplan heeft initiatiefnemer behoefte aan meer ruimte voor stalling machines en werktuigen en de opslag van hulpmateriaal en fust. Op dit moment is er onvoldoende ruimte waardoor machines, werktuigen, hulpmaterialen en fust in de buitenlucht worden gestald of opgeslagen. Dit komt de levensduur van de machines niet ten goede en het erf maakt daardoor eerder een minder opgeruimde indruk. Om die reden wil initiatiefnemer een nieuwe loods realiseren.

De bedrijfslocatie is gelegen in het bestemmingsplan "Kernen" en heeft de bestemming agrarisch bouwvlak. Binnen het huidige bestemmingsvlak is geen ruimte voor extra opslagruimte. De gronden links en rechts grenzend aan het bouwvlak hebben een woonbestemming en zijn in eigendom van derden. Daarnaast heeft een aangrenzend perceel de bestemming "bedrijf". Deze gronden zijn niet te verwerven. Voor een verdere ontwikkeling van het bedrijf is initiatiefnemer daarom aangewezen op een uitbreiding van zijn bouwvlak aan de zuidzijde van het huidige bouwvlak. Het beoogde perceel is gelegen in het ontwerp bestemmingsplan "Buitengebied" en heeft een oppervlakte van ca. 1\.302 m2\.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 13.

**Overwegingen gemeente**

In de ruimtelijke onderbouwing wordt geconcludeerd dat het verzoek voldoet aan het nationale, provinciale, regionale en gemeentelijke beleid. Het beleid staat de uitvoering van deze ontwikkeling derhalve niet in de weg. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De ontwikkeling voldoet aan de voorwaarden van de in het vigerende bestemmingsplan opgenomen wijzigingsbevoegdheid. Het bouwvlak van het bedrijf ligt echter in het bestemmingsplan Kernen. Daarnaast wordt het bouwvlak niet aansluitend aan het bestaande bouwvlak vergroot, maar aan de overzijde van de Herkenboscher Leigraaf. Omdat de gemeente instemt met de conclusie in de ruimtelijke onderbouwing wordt de uitbreiding van het bouwvlak op afstand middels deze herziening van het bestemmingsplan Buitengebied mogelijk gemaakt.

Aan het in gebruik nemen van het bouwvlak en gebruik van gronden ten behoeve van vergroting van het bouwvlak wordt de voorwaardelijke verplichting gekoppeld ten behoeve van de realisatie en instandhouding van de landschappelijke inpassing.

**Vertaling in bestemmingsplan**

*Wijziging regels*

De bestemmingsregels van de bestemming 'Agrarisch met waarden \- Landschapswaarden 1' van het

bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG01 ) zijn

onverminderd van toepassing. Omdat het bouwvlak onderdeel is van het bouwvlak voor het agrarisch bedrijf Steegstraat 8 wordt de aanduiding 'sa\-gekoppeld bouwvlak' opgenomen en wordt in de regels vastgelegd dat het bouwvlak behoort bij het bouwvlak behorende bij Steegstraat 8 te Herkenbosch.

*Wijziging verbeelding*

Dit is als volgt op de verbeelding weergegeven:

![afbeelding "i_NL.IMRO.1669.BPBG2eherziening-VG04_0010.jpg"](i_NL.IMRO.1669.BPBG2eherziening-VG04_0010.jpg)

##### 2\.1\.11 Herkenbosserweg 4 en 5 te Vlodrop

**Gewenste ontwikkeling**

Initiatiefnemer wenst het tuincentrum aan de Herkenbosserweg 4 te Vlodrop uit te breiden en meer mogelijkheden voor detailhandel te gaan exploiteren. Om dit mogelijk te maken dient de bedrijfswoning te worden verplaatst naar de overzijde van de Herkenbosserweg. Initiatiefnemer heeft daarbij de wens deze bedrijfswoning om te zetten naar een burgerwoning. Het agrarisch perceel ter plaatse van Herkenbosserweg 5, aan de overzijde van de Herkenbosserweg, is eveneens in eigendom van de initiatiefnemer. Aan deze zijde van de Herkenbosserweg zal alle (bedrijfs) bebouwing worden verwijderd. De bestaande agrarische bedrijfswoning zal worden verplaatst en vervangen voor een burgerwoning. Hierdoor worden er aan de zijde van Herkenbosserweg 5 twee nieuwe burgerwoningen gerealiseerd. Het agrarisch bouwvlak wordt verwijderd, waarna de overige gronden agrarisch gebruikt zullen worden.

Het tuincentrum wordt noordelijk richting de Veeweg met ca 0,9 ha uitgebreid en naar het zuiden met ca. 1\.25 ha. Op het perceel tussen de huidige bedrijfsbebouwing, de Veeweg en de westgrens van het projectgebied wordt een uitbreiding van het hoofdgebouw alsmede enkele dienstgebouwen gerealiseerd. Er komt circa 9\.000 m2 bebouwd oppervlak bij. De hier aanwezige terreinen voor buitenverkoop zullen in noordwestelijke richting worden verplaatst. Onderdeel van deze uitbreiding is de plaatsing van een aantal halfopen schuren of afdaken voor de presentatie van producten (lichte bouwwerken). Het terrein voor de buitenverkoop zal worden omzoomd met een hekwerk.

Langs de Herkenbosserweg wordt het parkeerterrein uitgebreid. De bedrijfswoning wordt hiervoor gesloopt en verplaatst naar de Herkenbosserweg 5\. Hier wordt de resterende bedrijfsbebouwing, inclusief woning gesloopt. Ook deze woning wordt herbouwd. De twee vervangende woningen komen op grotere afstand, 38 meter uit de as van de weg te staan. Aan de noordwestzijde van het tuincentrum wordt een infiltratiesloot aangelegd waarin het hemelwater van de daken en verhardingen wordt opgevangen.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 14.

**Overwegingen gemeente**

In de ruimtelijke onderbouwing wordt geconcludeerd dat het verzoek voldoet aan het nationale, provinciale, regionale en gemeentelijke beleid. Het beleid staat de uitvoering van deze ontwikkeling derhalve niet in de weg. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

Aan het in gebruik nemen van het bouwvlak en gebruik van gronden ten behoeve van vergroting van het bouwvlak en bestemmingsvlak wordt de voorwaardelijke verplichting gekoppeld ten behoeve van de realisatie en instandhouding van de landschappelijke inpassing.

**Vertaling in bestemmingsplan**

*Wijziging regels*

De bestemming wordt gewijzigd in de bestemming 'Detailhandel \- Tuincentrum \- 2'. Daarbij wordt naast het gebruik voor tuincentrum tevens mogelijkheden voor overige vormen van detailhandel, horeca uit de categorie 2 van de Staat van Horeca\-activiteiten en dienstverlening gericht op het thema tuin, wonen, dier en bouwen, extensieve dagrecreatie en een kinderboerderij toegestaan.

Verder worden de volgende gebruiksregels opgenomen:

* a. ter plaatse van de aanduiding 'specifieke vorm van groen \- Voorwaardelijke verplichting \- 23' mogen de gronden alleen gebruikt worden ten behoeve van de bestemming indien het erfrichtingsplan zoals opgenomen in Bijlage 16 binnen drie jaar na onherroepelijk worden van het bestemmingsplan gerealiseerd is en instandgehouden wordt.

* b. de verkoop vloeroppervlakte van de detailhandel in de vorm van een tuincentrum dient minimaal 12\.500m2 binnen de bebouwing te bedragen;Â

* c. detailhandelsvestigingen in de vorm van een supermarkt, winkel inÂ witgoed, juwelier en/of drogist zijn niet toegestaan;

* d. detailhandel,Â niet zijnde tuincentrum, magÂ worden vormgegeven als zelfstandige vestiging of als commerciÃ«le ruimte binnen een vestiging (shop\-in\-shop), met een maximaal verkoopvloeroppervlak van 900 m2 per vestiging of commerciÃ«le ruimte;

* e. horeca Â is uitsluitend inpandigÂ toegestaan en dient een functionele relatie te hebben met de hoofdfunctie en is ondersteunend aan de hoofdfunctie;

* f. maximaal 10% van het brutovloeroppervlakte magÂ gebruikt worden ten behoeve van horeca.

De woningen Herkenbosserweg ter plaatse van Herkenbosserweg 5 (bestaande woning en te verplaatsen bestaande bedrijfswoning) worden voorzien van de bestemming 'Wonen\-Buitengebied' en de bestemmingsregels van het bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG01\) worden van toepassing verklaard.

*Wijziging verbeelding*

Dit is als volgt vertaald op de verbeelding:

![afbeelding "i_NL.IMRO.1669.BPBG2eherziening-VG04_0011.png"](i_NL.IMRO.1669.BPBG2eherziening-VG04_0011.png)

##### 2\.1\.12 Herkenbosserweg 1a te Vlodrop

**Gewenste ontwikkeling**

Momenteel heeft Beatrix zich als ambachtelijk bedrijf ontwikkeld als specialist in het

verwerken van hoogwaardige tuinhuizen, poorten, overkappingen, tuinafscheidingen etc. (zie

hiervoor www.beatrixhout.nl) Om de plannen van initiatiefnemer te kunnen verwezenlijken,

namelijk het continueren van het familiebedrijf, heeft het bedrijf meer mogelijkheden nodig op het gebied van fabricage en de daarbij gelieerde handel van haar huidige assortiment.

De ontwikkeling draagt bij aan:

* de werkgelegenheid;

* het verruimen van de mogelijkheden in het verwerken van natuurlijke producten;

* het duurzamer maken van het productieproces;

* het verfraaien van de uitstraling van het bedrijf, wat uiteindelijk ten goede komt aan de omgeving.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 15Â

**Overwegingen gemeente**

In de ruimtelijke onderbouwing wordt geconcludeerd dat het verzoek voldoet aan het nationale, provinciale, regionale en gemeentelijke beleid. Het beleid staat de uitvoering van deze ontwikkeling derhalve niet in de weg. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt het gewenste gebruik mogelijk.

**Vertaling in bestemmingsplan**

*Wijziging regels*

De bestemmingsregels van de bestemming 'Bedrijf' van het

bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG01 ) zijn

onverminderd van toepassing. Ter plaatse van de aanduiding 'specifieke vorm van bedrijf \- houtbereidingsbedrijf' worden in plaats van houtbereidingsbedrijf uit categorie 3\.2 van de Staat van Bedrijfsactiviteiten de volgende bedrijfsfuncties toegestaan:

+ 1\. timmerwerkfabrieken, vervaardiging artikelen van hout met een productie oppervlak van maximaal 200 mÂ² uit categorie 3\.1 van de Staat van Bedrijfsactiviteiten;

+ 2\. glasbewerkingsbedrijven uit categorie 3\.1 van de Staat van Bedrijfsactiviteiten;

+ 3\. constructiewerkplaatsen: uitsluitend in een gesloten gebouw met een productie oppervlak van maximaal 200 mÂ² uit categorie 3\.1 van de Staat van Bedrijfsactiviteiten;

+ 4\. smederijen, lasinrichtingen, bankwerkerijen en dergelijke met een productie oppervlak van maximaal 200 mÂ² uit categorie 3\.1 van de Staat van Bedrijfsactiviteiten

+ 5\. een showroom/showtuin voor houtproducten zoals tuinhuisjes en hout gerelateerde producten zoals vloeren.

Bovendien worden de bebouwingsmogelijkheden binnen het bouwvlak beperkt tot maximaal 30% van het bouwvlak.

Aan het in gebruik nemen van het bouwvlak en het gebruik van gronden ten behoeve van vergroting van het bouwvlak wordt een voorwaardelijke verplichting gekoppeld ten behoeve van de realisatie en instandhouding van de landschappelijke inpassing.

*Wijziging verbeelding*

De verbeelding is voor dit perceel als volgt gewijzigd:

![afbeelding "i_NL.IMRO.1669.BPBG2eherziening-VG04_0012.png"](i_NL.IMRO.1669.BPBG2eherziening-VG04_0012.png)

##### 2\.1\.13 Vurensteeg 4 te Posterholt

**Gewenste ontwikkeling**

Initiatiefnemer wil de dagrecreatieve\-/horeca\-activiteiten binnen het bedrijf uitbreiden. Die uitbreiding vindt plaats binnen het bestaande bouwvlak en binnen de bestaande bebouwing.

Initiatiefnemer wil de dagrecreatieve\-/horeca\-activiteiten binnen het bedrijf uitbreiden. Die uitbreiding vindt plaats binnen het bestaande bouwvlak en binnen de bestaande bebouwing. Daartoe wordt 430 mÂ² van de bestaande bebouwing als extra recreatieruimte in gebruik genomen voor horeca\-activiteiten en 1\.135 mÂ² buitenruimte (o.a. erf/terras). Dit betekent dat in de toekomstige situatie 1\.987 mÂ² van de totale bouwvlak wordt gebruikt voor recreatie en/of horecadoeleinden. Dit is circa 15% van de totale oppervlakte. Inclusief de bestaande bedrijfswoning is dit een oppervlakte van 2\.205 m2\. De dagrecreatieve\-/horecafunctie blijft daarmee in ruimtelijk opzicht ondergeschikt aan de agrarische bedrijfsfunctie.

De activiteiten worden ondergebracht in bestaande bebouwing welke niet meer geschikt is voor de agrarische bedrijfsvoering (te kleine omvang of te laag voor stalling hedendaagse machines).

Met dit planvoornemen wordt het bouwvlak niet vergroot en wordt geen nieuwe bebouwing gerealiseerd.

Om te onderbouwen dat de gewenste ontwikkeling voldoet aan de eisen van een goede ruimtelijke ordening en er geen milieuhygiÃ«nische belemmeringen optreden voor omliggende functies heeft de initiatiefnemer een ruimtelijke onderbouwing op laten stellen. Deze ruimtelijke onderbouwing is opgenomen in Bijlage 16.

**Overwegingen gemeente**

In de ruimtelijke onderbouwing wordt geconcludeerd dat het verzoek voldoet aan het nationale, provinciale, regionale en gemeentelijke beleid. Het beleid staat de uitvoering van deze ontwikkeling derhalve niet in de weg. Tevens blijkt uit de toetsing van omgevingsaspecten dat de voorgenomen ontwikkeling niet leidt tot negatieve effecten.

De gemeente stemt in met de conclusie in de ruimtelijke onderbouwing en maakt het gewenste gebruik mogelijk.

**Vertaling in bestemmingsplan**

*Wijziging regels*

De bestemmingsregels van de bestemming 'Agrarisch met waarden \- Landschapswaarden 1' van het

bestemmingsplan 'Buitengebied Roerdalen' (NL.IMRO.1669\.BPBUITENGEBIED2012\-VG01 ) zijn

onverminderd van toepassing. In Bijlage 5 van de regels worden de toegestane dagrecreatieve\- en horeca\-activiteiten (o.a. boerengolf, beugelbaan en horeca met terras voor fietsers en wandelaars) opgenomen.

Aan het in gebruik nemen van het bouwvlak en het gebruik van gronden ten behoeve van vergroting van het bouwvlak wordt een voorwaardelijke verplichting gekoppeld ten behoeve van de realisatie en instandhouding van de landschappelijke inpassing.

*Wijziging verbeelding*

De verbeelding is voor dit perceel als volgt gewijzigd:

![afbeelding "i_NL.IMRO.1669.BPBG2eherziening-VG04_0013.png"](i_NL.IMRO.1669.BPBG2eherziening-VG04_0013.png)

#### 2\.2 Wijzigingen n.a.v. de uitspraak van de Afdeling

##### 2\.2\.1 Nevenfuncties (tabel 4\.3 en 37\.3\)

**Aanleiding wijziging**

Wat betreft de nevenfuncties:

* educatie gekoppeld aan recreatie;

* overige recreatieve functies/agrotoerisme en agrarische duurzaamheid;

* innovatie en educatie

stelt de Afdeling vast dat in de planregels niet is omschreven wat onder deze nevenfuncties moet worden verstaan. Onder deze nevenfuncties kunnen zodanig verschillende activiteiten worden verstaan dat deze nevenfuncties naar het oordeel van de Afdeling onvoldoende duidelijk zijn. Gelet hierop zijn naar het oordeel van de Afdeling de afwijkingsbevoegdheden voor de nevenfuncties, educatie gekoppeld aan recreatie, overige recreatieve functies/agrotoerisme en agrarische duurzaamheid, innovatie en educatie in strijd met de rechtszekerheid vastgesteld. De Afdeling heeft derhalve de begrippen educatie gekoppeld aan recreatie, overige recreatieve functies/agrotoerisme en agrarische duurzaamheid, innovatie en educatie in tabel 4\.3 en de begrippen educatie gekoppeld aan recreatie en overige recreatieve functies/agrotoerisme in tabel 37\.3 vernietigd. Dit wordt hersteld in deze herziening.

**Omschrijving wijziging en juridische vertaling**

In artikel 1 van de regels wordt het volgende begrip opgenomen:

agrotoerisme: kleinschalige toeristische en recreatieve activiteiten gelieerd aan en/of agrarische bedrijven.

De Raad van State is van mening dat door deze toevoeging duidelijk wordt wat onder de nevenfuncties wordt verstaan en de afwijkingsbevoegdheid derhalve voldoende rechtszeker is.

Er wordt geen begrip opgenomen voor de nevenfunctie agrarische duurzaamheid, innovatie en educatie. De vernietiging van deze nevenfunctie wordt derhalve niet gerepareerd.

##### 2\.2\.2 Biomassavergisting

**Aanleiding wijziging**

In artikel 4 lid 4\.5\.3 is een afwijkingsbevoegdheid opgenomen voor de realisatie van biomassavergistingsinstallaties. In de regels wordt niet duidelijk dat door middel van deze afwijking alleen een bio\-energieinstallatie ten behoeve van het eigen bedrijf mogelijk gemaakt kunnen worden worden. De Raad van State is van mening dat de afwijkingsbevoegdheid de bestemming kan wijzigen. Dit is in strijd met artikel 3\.6 eerste lid, aanhef en onder c van de Wro. Omdat de betreffende afwijkingsbevoegdheid vernietigd is wordt deze in deze herziening hersteld.

**Omschrijving wijziging en juridische vertaling**

Het is niet de bedoeling geweest om dermate grootschalige biomassa vergistingsinstallaties mogelijk te maken dat een bestemmingswijziging aan de orde is. Om deze reden worden twee wijzigingen aangebracht:

* de afwijkingsmogelijkheid is enkel opgenomen in artikel 3 'Agrarisch \- Landbouwontwikkelingsgebied'

* in de afwijkingsbevoegdheid is de volgende aanvullende voorwaarde opgenomen: "de productie van energie uit biomassa is uitsluitend toegestaan indien minimaal 60% van de biomassa van het betreffende bedrijf afkomstig is".

##### 2\.2\.3 Intensieve veehouderij

**Aanleiding wijziging**

De Afdeling heeft gesteld dat als gevolg van de toepassing van de wijzigingsbevoegdheid in lid 63\.6\.1 uitbreidingen van intensieve veehouderijen mogelijk kunnen worden gemaakt die de drempelwaarden in onderdeel C, categorie 14, en onderdeel D, categorie 14, van de bijlage bij het Besluit m.e.r. overschrijden. Nu het plan een kader vormde voor een besluit als genoemd in kolom 4 diende derhalve bij de vaststelling van het plan een plan\-MER te worden gemaakt. De raad heeft dit ten onrechte nagelaten. Om deze reden heeft de Afdeling lid 63\.6\.1 vernietigd. Om de wijzigingsbevoegdheid te kunnen repareren dient op perceelsniveau onderzoek gedaan te worden naar de mogelijke uitbreiding van intensieve veehouderijen en de mogelijk effecten daarvan op het milieu. Omdat het in dit stadium niet bekend is, of en zo ja welke bedrijven gaan uitbreiden en ook de omvang van de uitbreidingen niet bekend zijn heeft de gemeenteraad besloten dit onderdeel niet te repareren. Voor individuele aanvragen van bouwvlakvergroting bij intensieve veehouderijbedrijven wordt in de toekomst een afzonderlijke procedure doorlopen. In deze afzonderlijke procedure worden de benodigde onderzoeken uitgevoerd.

**Omschrijving wijziging en juridische vertaling**

Er worden naar aanleiding van dit aspect geen wijzigingen doorgevoerd.

##### 2\.2\.4 Huisvesting seizoensarbeiders

**Aanleiding wijziging**

In artikel 64 zijn afwijkingsbevoegdheden opgenomen voor de huisvesting van buitenlandse werknemers. De Afdeling stelt vast dat in de regels niet is bepaald dat het totaal aantal werknemers dat per bouwvlak kan worden gehuisvest maximaal 40 dan wel 20 bedraagt. In de tabellen 64\.1 en 64\.2 is het maximumaantal werknemers dat kan worden gehuisvest alleen bepaald per type bebouwing, niet per bouwvlak. Als gevolg van de toepassing van de afwijkingsbevoegdheden voor de huisvesting van werknemers kan derhalve in het plangebied, dat een agrarisch karakter heeft, de huisvesting van een groot aantal werknemers mogelijk worden gemaakt. Deze huisvesting kan voor een lange periode mogelijk worden gemaakt, nu tijdelijke huisvesting voor maximaal zeven maanden per jaar kan worden toegestaan en aan de structurele huisvesting van werknemers geen maximumtermijn is verbonden. De Afdeling heeft geoordeeld dat de afwijkingsbevoegdheden in strijd zijn met artikel 3\.6, eerste lid, aanhef en onder c, van de Wro en heeft deze onderdelen derhalve vernietigd. In deze herziening worden deze planonderdelen hersteld.

**Omschrijving wijziging en juridische vertaling**

De Afdeling heeft aangegeven dat de raad, indien de gemeente dergelijke huisvestingsmogelijkheden wil bieden, een alomvattende afweging bij de voorbereiding van het bestemmingsplan moet maken. Het is echter niet de bedoeling geweest huisvesting van dergelijke omvang mogelijk te maken. Om die reden wordt in de tabellen 64\.1 en 64\.2 opgenomend dat de aantallen per bouwvlak gelden. Tevens wordt aanvullend de volgende voorwaarde opgenomen:

* a. in het bouwvlak mogen uitsluitend werknemers gehuisvest worden die werkzaam zijn in het betreffende bedrijf.

##### 2\.2\.5 Huifkarhoeve

**Aanleiding wijziging**

In het bestemmingsplan is een afwijkingsbevoegdheid opgenomen voor evenementen op de gronden van De Huifkarhoeve aan de Gitstappermolenweg 1 en 1a te Vlodrop. Appelant heeft aangegeven parkeeroverlast en geluidoverlast te ondervinden van de evenementen die regelmatig op de gronden worden gehouden. De gedeeltelijke aarden wal die aan de rand van het parkeerterrein op de gronden is aangelegd is volgens appelant onvoldoende om geluidoverlast te voorkomen. Tevens voldoet het parkeerterrein volgens niet aan de parkeerbehoefte bij evenementen waardoor autoâs van bezoekers op andere percelen geparkeerd zijn.

De Afdeling overweegt dat het op de weg van de planwetgever ligt om omtrent, onder meer, het toegestane aantal evenementen per jaar, de soorten en de maximale bezoekersaantallen voorschriften te stellen, voor zover dat uit een oogpunt van ruimtelijke aanvaardbaarheid van het houden van evenementen belang is. Het gaat hier om de beoordeling en de afweging of een planregeling waarmee evenementen kunnen worden toegelaten vanuit ruimtelijk oogpunt is aangewezen. Deze beoordeling en afweging is een andere dan die op grond waarvan, in een concreet geval, voor een evenement al dan niet vergunning op grond van de APV wordt verleend. Regulering van evenementenvergunningen in de APV geschiedt met name vanuit het oogpunt van handhaving van de openbare orde en waarborgt niet de vereiste planologische rechtszekerheid. Deze beoordeling en afweging kunnen voorts niet pas bij de toepassing van de afwijkingsbevoegdheid voor evenementen worden gemaakt. Reeds bij de vaststelling van het plan had de raad moeten afwegen of deze afwijkingsbevoegdheid op de gronden op een ruimtelijk aanvaardbare wijze kan worden toegepast. De gemeenteraad heeft dit evenwel niet gedaan. De gemeenteraad heeft het plan in zoverre in strijd met de vereiste zorgvuldigheid voorbereid. De Raad van State heeft op basis van bovenstaande de plandelen met de bestemmingen "Horeca", "Recreatie \- Dagrecreatie" en "Verkeer" voor de gronden van De Huifkarhoeve aan de Gitstappermolenweg 1 en 1a vernietigd.

**Omschrijving wijziging en juridische vertaling**

In het bestemmingsplan zijn de bestemmingen conform het bestemmingsplan Buitengebied opgenomen. In de regels is de definitie voor evenement aangepast naar aanleiding van de uitspraak. De nieuwe definitie luidt als volgt:

"een voor publiek toegankelijke verrichting van vermaak met bijbehorende voorzieningen waaronder in ieder geval parkeren."

#### 2\.3 Ambtshalve aanpassingen

In dit bestemmingsplan zijn naast de aanpassingen naar aanleiding van de uitspraak vande Raad van State ook ambtshalve wijzigingen doorgevoerd. In bijlage 1 zijn deze wijzigingen opgenomen alsmede een toelichting op de wijzigingen. De ambtshalve aanpassingen van de verbeelding zijn in bijlage 2Â opgenomen.

Daarnaast de wijzigingen zoals opgenomen in bijlage 1 is de Structuurvisie Wonen, Zorg en Woonomgeving vastgesteld.

**Structuurvisie Wonen, Zorg en Woonomgeving**

De gemeente Roerdalen heeft samen met de overige gemeenten in Midden\-Limburg (Echt\-Susteren, Leudal, Maasgouw, Nederweert, Roermond en Weert) en de provincie Limburg het initiatief genomen tot het opstellen van een Structuurvisie Wonen, Zorg en Woonomgeving. Deze Structuurvisie is door de gemeenteraad van Roerdalen vastgesteld op 17 december 2014\. De Structuurvisie Wonen, Zorg en Woonomgeving is de basis voor het geven van sturing aan, en voeren van regie over, het in de regio te voeren beleid op het vlak van wonen, zorg en woonomgeving. De visie is een vervolg op de twee regionale woonvisies (Midden\-Limburg Oost en Weerterkwartier) voor de periode 2010 tot 2014\. De Structuurvisie is een antwoord op de vraag hoe om te gaan met de actuele en te verwachten demografische en economische ontwikkelingen, waarbij breed en diep wordt ingegaan op de gevolgen van afnemendeÂ  bevolkingsgroei en in sommige gemeenten reeds aanwezige krimp.

Regionaal is er sprake van een veranderende kwalitatieve woningbehoefte als gevolg van de veranderende bevolkingssamenstelling. Die demografische transitie vraagt om transformatie van de bestaande woningvoorraad en woonomgeving en nog slechts om beperkte uitbreiding van de woningvoorraad. Om die reden is afgesproken dat de gemeenten in de regio in de periode 2014\-2017 minimaal 40% van de aanwezige overcapaciteit aan plannen afbouwt.

*Speerpunten*

In de visie zijn de ambities van de regio in tien speerpunten verwoord:

* 1\. Goed evenwicht vinden tussen sociaal en fysiek domein;

* 2\. Reduceren van de plancapaciteit, markt behoefte goed inschatten;

* 3\. Kansen creÃ«ren voor nieuwkomers;

* 4\. Transformatieopgave in zorgvastgoed aanwezig, uitwerking nog ongewis;

* 5\. Zorg voor de kwetsbaren: smeden van nieuwe coalities;

* 6\. Transformatieopgave in de huursector vraagt om regionale afstemming;

* 7\. Transformaties afstemmen met ingrepen in publiek domein;

* 8\. Sturen op kwaliteit;

* 9\. Kantelen van het 'wonen', ofwel hoe organiseren we de leefbaarheid?

* 10\. Bewustmaken van de (oudere) burger, speciaal de eigenaar\-bewoner.

*Afwegingskaders*

Om te komen tot daadwerkelijke uitvoering van de speerpunten zijn vier afwegingskaders benoemd. Op basis van deze afwegingskaders kan regionaal, gemeentelijk en lokaal beleid worden afgewogen en geordend in de programmering van transformatie\- en nieuwbouwplannen.

* 1\. Kwantitatief afwegingskader: hoeveel woningen kunnen nog worden toegevoegd en hoe verdelen we die over de zeven gemeenten?

* 2\. Ruimtelijk grofmazig afwegingskader: welke accenten zetten we in de regionaal onderscheiden woonzones?

* 3\. Ruimtelijk fijnmazig afwegingskader: hoe kunnen we onze nieuwbouw\- en veranderplannen op een regionaal uniforme wijze ordenen?

* 4\. Kwaliteitsenvelop: afwegingskader om lokaal accenten te zetten richting transformatie en nieuwbouw?

*Conclusie*

Vorenstaande afwegingskaders toegepast op de voorliggende herziening van het bestemmingsplan Buitengebied zorgt dat planologisch geen woningbouwontwikkelingen worden toegevoegd waar geen concreet zicht is op uitvoering in de planperiode.

### Hoofdstuk 3 Uitvoerbaarheid

#### 3\.1 Beleid en sectorale onderzoeken

Voorliggend bestemmingsplan betreft een herziening van het vastgestelde 'moederplan' Buitengebied. Voor de ruimtelijke initiatieven zijn afzonderlijke ruimtelijke onderbouwingen opgesteld. Deze zijn opgenomen in bijlage 3 tot en met 16 van deze toelichting. In deze ruimtelijke onderbouwingen is beoordeeld op basis van het vigerende beleid en de verschillende sectorale aspecten of de betreffende ontwikkeling uitvoerbaar is. Voor het overige bestaat deze herziening uit enkele aanpassingen van het 'moederplan' die een beperkte ruimtelijke impact hebben. Het merendeel gaat om correcties van de verbeelding of de regels, waarbij de feitelijke situatie op de verbeelding wordt opgenomen. In het kader van deze onderdelen is dan ook geen toetsing aan het vigerende beleid opgenomen en is onderzoek naar de gevolgen voor sectorale aspecten achterwege gelaten.

#### 3\.2 Economische uitvoerbaarheid

Bij nieuwe ontwikkelingen moet onder de Wet ruimtelijke ordening (Wro) tegelijk met het

bestemmingsplan een exploitatieplan worden vastgesteld, tenzij het kostenverhaal anderszins is

verzekerd, bijvoorbeeld door middel van gemeentelijke gronduitgifte of een anterieure overeenkomst.

De gemeente heeft hierbij de onderzoeksverplichting om de financieel economische uitvoerbaarheid

van het plan te toetsen.

De gemeente zal een anterieure overeenkomst, waarin het kostenverhaal wordt geregeld, sluiten met de eigenaren van gronden waarop de ontwikkelingen zijn voorzien. Hierdoor is een exploitatieplan niet noodzakelijk. De kosten voor de uitvoering van de bouwplannenzijn voor de ontwikkelende partijen. Geconcludeerd wordt dat er voldoende middelen zijn om de ontwikkelingen tot uitvoering te brengen. Het plan is daarmee financieel uitvoerbaar.

#### 3\.3 Maatschappelijke uitvoerbaarheid

Over de in deze herzieningen opgenomen ontwikkelingen heeft vooroverleg plaatsgevonden met de provincie Limburg. Resultaten van dit overleg zijn meegenomen in de definitieve ruimtelijke onderbouwingen.

Gelet op artikel 3\.8 van de Wet ruimtelijke ordening heeft het bestemmingsplan als ontwerp ter inzage gelegen gedurende 6 weken vanaf 17 december 2015 tot en met 27 januari 2016\. Binnen deze termijn was het voor een ieder mogelijk een zienswijze schriftelijk of mondeling in te dienen. In deze periode zijn 14 zienswijzen ontvangen. Deze zienswijzen zijn samengevat en beantwoord. Per zienswijze is aangegeven of en in welke mate de zienswijze aanleiding geeft tot aanpassing van het ontwerpbestemmingsplan. De Nota zienswijzen en de erratum Nota zienswijzen zijn opgenomen in Bijlage 17 en Bijlage 18.