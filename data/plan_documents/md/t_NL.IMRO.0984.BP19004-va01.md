xml version\="1\.0" encoding\="UTF\-8"?

Venray 1e partiÃ«le herziening (reparatie Buizerdlaan): Toelichting

direct naar inhoud van Toelichting

Venray 1e partiÃ«le herziening (reparatie Buizerdlaan)

======================================================

Toelichting

-----------

| Plan: | Venray 1e partiÃ«le herziening (reparatie Buizerdlaan) |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0984\.BP19004\-va01 |

* Toelichting

* Regels

* Bijlage bij regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Leeswijzer

* Hoofdstuk 2 Juridische regeling

+ 2\.1 Toelichting op de planregels

+ 2\.2 Toelichting op de verbeelding

* Hoofdstuk 3 Beleid en regelgeving van Rijk, provincie en gemeente

* Hoofdstuk 4 Milieuaspecten

* Hoofdstuk 5 Economische uitvoerbaarheid

* Hoofdstuk 6 Procedure

### Hoofdstuk 1 Inleiding

#### 1\.1 Aanleiding

Deze 1e partiÃ«le herziening van het Bestemmingsplan Venray voorziet in het herstel van de onbedoelde gevolgen van een niet werkende koppeling tussen twee bouwvlakken aan de Buizerdlaan op de digitale verbeelding van het bestemmingsplan Venray (vastgesteld door de Raad op 19\-9\-2017\). Met deze koppeling was beoogd om een flexibele verdeling te bieden om in totaal 24 woningen te realiseren in de beide bouwvlakken samen. In de praktijk bleek deze koppeling gezien de digitale standaarden niet mogelijk, met als gevolg dat op de digitale verbeelding in Ã©Ã©n van de bouwvlakken slechts Ã©Ã©n woning kon worden gerealiseerd, omdat in dit bouwvlak de aanduiding maximum aantal wooneenheden door de niet werkende koppeling ontbreekt. In het andere bouwvlak waren volgens de aanduiding maximaal 24 woningen toegestaan. Op de analoge verbeelding was de koppeling wel zichtbaar en hier is de oorspronkelijke bedoeling van de koppeling dan ook duidelijk zichtbaar.

De herziening komt neer op een verwijdering van de koppeling uit de verbeelding en de toevoeging van een aanduiding voor een maximaal aantal te realiseren wooneenheden per bouwvlak van respectievelijk 14 en 10 wooneenheden. Het totaal aantal van 24 woningen dat reeds was opgenomen blijft in deze partiÃ«le herziening per saldo ongewijzigd, waardoor de oorspronkelijke bedoeling van het Bestemmingsplan Venray tot uiting komt.

| afbeelding "i_NL.IMRO.0984.BP19004-va01_0001.png"      Â |

| --- |

| *Uitsnede vigerend bestemmingsplan 'Venray'*   Â |

Daarnaast is de regeling dat bijgebouwen met de dichtstbijzijnde gevel binnen een afstand van 15 meter van de achter\- en/of zijgevels van de woning dient te worden gebouwd verruimd naar 20 meter. In onderhavige situatie betreft de stedenbouwkundige onderlegger smalle, diepe kavel, welke aan zowel de voor\- als achterzijde zijn omsloten door openbaare ruimte. Dit stedenbouwkundige kader geeft aanleiding om bijgebouwen mogelijk te maken met de voorkant tot 20 meter vanaf de achtergevel van de woning, opdat ook aan de achterzijde een ontworpen straatbeeld kan ontstaan door middel van bijgebouwen.

#### 1\.2 Leeswijzer

Deze toelichting bestaat uit zes hoofdstukken. Hoofdstuk 2 beschrijft de juridische regeling, hoofdstuk 3 het toepasselijke beleid en regelgeving van Rijk, provincie en gemeente. Hoofdstuk 4 behandelt de milieuaspecten, hoofdstuk 5 de economische uitvoerbaarheid en hoofdstuk 6 de procedure.

### Hoofdstuk 2 Juridische regeling

#### 2\.1 Toelichting op de planregels

De regels van het bestemmingsplan Venray worden Ã©Ã©n op Ã©Ã©n overgenomen uit het geldende bestemmingsplan. Het herstel van de geconstateerde omissie vindt plaats door middel van een wijziging in de verbeelding. Zaken die niet van toepassing zijn voor onderhavige reparatie c.q. het plangebied (bijvoorbeeld aanduidingen), zijn in de regels komen te vervallen.

Tevens is in de bestemming 'Wonen' in artikel 4\.2\.3 sub a onder 8 de mazimale afstand van de achtergevel van de woning tot aan de voorgevel van een bijgebouw achter in de tuin verrruimd van 15 meter naar 20 meter.

#### 2\.2 Toelichting op de verbeelding

Op de verbeelding zal het koppelteken worden verwijderd en op het linker bouwvlak wordt de aanduiding voor maximaal 14 wooneenheden gezet. Op het rechter bouwvlak wordt de aanduiding voor maximaal 10 wooneenheden gezet, waardoor in totaal nog steeds maximaal 24 woningen mogelijk zijn.

| afbeelding "i_NL.IMRO.0984.BP19004-va01_0002.jpg"      Â |

| --- |

| *Uitsnede bestemmingsplan 'Venray 1e partiÃ«le herziening (reparatie Buizerdlaan)'*   Â |

### Hoofdstuk 3 Beleid en regelgeving van Rijk, provincie en gemeente

Beleid en regelgeving van Rijk, provincie en gemeente zijn, gelet op de geringe aanpassing van de regels, niet relevant met betrekking tot deze herziening. Er ontstaat door deze reparatie ruimtelijk geen ander plan. Het maximum aantal toegestane woningen blijft immers per saldo ongewijzigd.

### Hoofdstuk 4 Milieuaspecten

Milieuaspecten (bodem, geluid, luchtkwaliteit, archeologie e.d.) zijn, gelet op de geringe aanpassing van de regels, niet relevant met betrekking tot deze partiÃ«le herziening. Er is immers geen sprake van een (nieuwe) ontwuikkeling. Het maximum aantal toegestane woningen blijft immers per saldo ongewijzigd.

### Hoofdstuk 5 Economische uitvoerbaarheid

Op grond van de Wet ruimtelijke ordening is de gemeente verplicht om bij het vaststellen van een bestemmingsplan dat nieuwe mogelijkheden voor woningbouw schept, maatregelen te hebben genomen die verzekeren dat alle kosten die gepaard gaan met de ontwikkeling van de locatie worden verhaald op de initiatiefnemer van het plan. Aangezien deze partiÃ«le herziening geen nieuwe mogelijkheden voor woningbouw schept, is kostenverhaal niet aan de orde.

### Hoofdstuk 6 Procedure

De vaststellingsprocedure wordt omschreven in art. 3\.8 van de Wet ruimtelijke ordening. Deze procedure kan als volgt worden samengevat: de procedure start met een openbare kennisgeving van het ontwerp\-bestemmingsplan, waarna het ontwerp\-bestemmingsplan wordt gepubliceerd en gedurende een termijn van 6 weken door Ã©Ã©n ieder schriftelijk of mondeling zienswijzen over het ontwerp\-bestemmingsplan kunnen worden ingebracht. Na de termijn van de terinzagelegging dient de gemeenteraad binnen 12 weken te beslissen omtrent de vaststelling van het plan. Na de publicatie van het vastgestelde bestemmingsplan hebben belanghebbenden 6 weken de tijd om tegen het plan in beroep te gaan. Het bestemmingsplan treedt de dag na afloop van de beroepstermijn in werking.

Het ontwerpbestemmingsplan is gepubliceerd op 21 februari 2019 en heeft van 22 februari 2019 tot en met 4 april 2019 ter inzage gelegen. In deze periode zijn vier zienswijzen tegen het ontwerpbestemmingsplan ingediend. Deze zienswijzen op hun ontvankelijkheid beoordeeld en zijn voorzien van een gemeentelijk standpunt in het eindrapport zienswijzen en ambtshalve aanpassingen. Ook is de kennisgeving van het ontwerpbestemmingsplan conform artikel 3\.8 Wro aan de provincie Limburg, het Waterschap Limburg, en Rijkswaterstaat elektronisch toegezonden. In dat kader heeft de provincie Limburg per mail op 1 april 2019 aagegeven dat zij geen aanleiding zien om ten aanzien van dit bestemmingsplan een zienswijze in te dienen. Ook het Waterschap Limburg en Rijkswaterstaat hebben geen aanleiding gezien tot het indienen van een zienswijze.

Er zijn derhalve geen zienswijzen c.q. reacties ontvangen op het ontwerpbestemmingsplan die aanleiding geven tot aanpassingen. Ook is er geen aanleiding geweest voor ambtshalve aanpassingen. Het bestemmingsplan dan ook ongewijzigd vastgesteld in de raadsvergadering van 28 mei 2019\.