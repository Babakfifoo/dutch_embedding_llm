ï»¿xml version\="1\.0" encoding\="UTF\-8"?

Rijdersstraat 17, 't Veld

Rijdersstraat 17, 't Veld

=========================

Inhoudsopgave

-------------

### Toelichting

| Type plan: | bestemmingsplan |

| --- | --- |

| Naam van het plan: | Rijdersstraat 17, 't Veld |

| Status: | vastgesteld |

| Plan identificatie: | NL.IMRO.1911\.hzBPkomtVeld01\-va01 |

* Inhoudsopgave

* Toelichting

* Bijlagen bij toelichting

* Regels

* Bijlagen bij de regels

* Vaststellingsbesluit

#### Toelichting

##### 1 Inleiding

###### 1\.1 Aanleiding

Initiatiefnemer is voornemens om op het perceel aan Rijdersstraat 17 in 't Veld Ã©Ã©n vrijstaande woning te realiseren. Op dit moment is het perceel bebouwd met een verouderde schuur, deze schuur wordt gebruikt als opslagruimte. Het voorgenomen plan betreft de sloop van de schuur en de realisatie van Ã©Ã©n vrijstaande woning.

Het initiatief past echter niet binnen de mogelijkheden van de geldende bestemmingsplan ''t Veld, Oude Niedorp en Zijdewind \- De Weel'. Binnen het bestemmingsplan ''t Veld, Oude Niedorp en Zijdewind \- De Weel' is het plangebied voorzien van de bestemming 'Wonen'. De woonbestemming is voorzien van een bouwvlak waarbinnen de functieaanduiding 'Opslag' geldt. Binnen de functieaanduiding 'Opslag' is geen bewoning toegestaan. Daarnaast is het bouwvlak te klein voor de woning en de bepaalde bouw\- en goothoogtes voldoen ook niet. Om de hierboven geschetste ontwikkeling mogelijk te maken is voorliggend bestemmingsplan opgesteld. Dit bestemmingsplan heeft als doel een nieuw en actueel planologisch\-juridisch kader te bieden dat realisatie van onderhavig plan mogelijk maakt.

Initiatiefnemer heeft reeds een principeverzoek ingediend bij de gemeente Hollands Kroon om de haalbaarheid te toetsen en om medewerking van de gemeente te vragen. De gemeente heeft in reactie op het principeverzoek aangegeven medewerking te willen verlenen.

###### 1\.2 Ligging van het plangebied

Het plangebied is gelegen aan de Rijdersstraat 17 in 't Veld, gemeente Hollands Kroon. De planlocatie bevindt zich ten westen van de kern van 't Veld, binnen de bebouwde kom. De locatie is kadastraal bekend onder de kadastrale gemeente Niedorp, sectie F en perceelnummer 199 met een oppervlakte van ca. 230 mÂ².

De navolgende afbeelding toont de globale ligging en begrenzing van het plangebied.

![](i_NL.IMRO.1911.hzBPkomtVeld01-va01_afbeelding17.jpg)*Globale ligging en begrenzing plangebied (plangebied is rood omkaderd, bron: ruimtelijkeplannen.nl)*

###### 1\.3 Vigerend planologisch regime

Voor de gronden in het plangebied geldt het bestemmingsplan ''t Veld, Oude Niedorp en Zijdewind \- De Weel' (onherroepelijk vastgesteld op 27 juni 2013\). Ter plaatse hebben de gronden in het plangebied de bestemming 'Wonen'. De bestemming 'Wonen' is voorzien van een bouwvlak met als functieaanduiding 'Opslag'. Binnen het bouwvlak geldt een maximale bouwhoogte van 4 m, een maximale goothoogte van 3 m en minimale dakhelling van 30 graden. Verder geldt het bestemmingsplan 'Parkeren en Wonen', vastgesteld op 4 oktober 2018\.

De navolgende afbeelding toont een uitsnede van de geldende bestemmingsplannen.

![](i_NL.IMRO.1911.hzBPkomtVeld01-va01_afbeelding18.jpg)*Uitsnede bestemmingsplan ''t Veld, Oude Niedorp en Zijdewind \- De Weel', plangebied rood omkaderd (bron: ruimtelijkeplannen.nl)*Om de beoogde ontwikkeling mogelijk te maken moet het geldende bestemmingsplan worden herzien. Er wordt een nieuw bestemmingsplan opgesteld waarbinnen de omvang van de geldende woonbestemming gelijk blijft, echter zal de functieaanduiding 'Opslag' niet meer terugkomen. Tevens voorziet het voogenomen plan in een verruiming van het bouwvlak en de maximale bouw\- en goothoogte.

###### 1\.4 Leeswijzer

Na dit inleidende hoofdstuk wordt in hoofdstuk 2 het initiatief beschreven. In hoofdstuk 3 is een beschrijving van het relevante rijks\-, provinciale, en gemeentelijke beleid opgenomen. In hoofdstuk 4 wordt het project inhoudelijk op haalbaarheid getoetst aan de hand van het geldende beleid en (milieu)wetgeving. Tevens wordt in dit hoofdstuk ingegaan op de economische haalbaarheid van het plan. In hoofdstuk 5 wordt vervolgens een juridische planbeschrijving gegeven. Tot slot wordt in hoofdstuk 6 op de economische uitvoerbaarheid en in hoofdstuk 7 op de maatschappelijke uitvoerbaarheid van het plan ingegaan, waarbij te zijner tijd de uitkomsten van de overlegmomenten worden opgenomen.

##### 2 Het initiatief

###### 2\.1 Huidige situatie

Het plangebied ligt aan de Rijdersstraat binnen de bebouwde kom en het bestaand stedelijk gebied, aan de rand van de kern van 't Veld. Het plangebied maakt onderdeel uit van het bebouwingslint langs de Rijdersstraat. Het bebouwingslint kenmerkt zich door een afwisseling van woningen, veelal in Ã©Ã©n laag met een kap en kleinschalige bedrijvigheid. Het achterliggende gebied wordt gekenmerkt door agrarisch gebied met een ruim zicht.

De navolgende afbeelding geeft een indruk van het bebouwingslint langs de Rijdersstraat.

![](i_NL.IMRO.1911.hzBPkomtVeld01-va01_afbeelding19.jpg)*Huidige situatie plangebied, linker afbeelding vooraanzicht plangebied, rechter afbeelding Rijdersstraat (bron: Google Maps)*In de huidige situatie is het plangebied bebouwd met een kleine schuur.

###### 2\.2 Toekomstige situatie

Initiatiefnemer is voornemens de bestaande schuur te slopen en hiervoor in de plaats een nieuwe vrijstaande, nultredenwoning te realiseren. Onderstaande afbeelding toont een impressie van de mogelijke invulling van de toekomstige situatie.

![](i_NL.IMRO.1911.hzBPkomtVeld01-va01_afbeelding20.jpg)*Bovenaanzicht beoogde situatie*De woning zal bestaan uit twee bouwlagen en een kap met een maximale bouwhoogte van 9 m. Parkeren wordt op eigen terrein opgelost en de ontsluiting vindt plaats direct op de Rijdersstraat.

##### 3 Beleidskader

###### 3\.1 Rijksbeleid

####### 3\.1\.1 Structuurvisie Infrastructuur en Ruimte

De Structuurvisie Infrastructuur en Ruimte (SVIR) is op 13 maart 2012 in werking getreden. In deze visie schetst het Rijk de ambities tot 2040 en de doelen, belangen en opgaven tot 2028\. Daarmee moet Nederland concurrerend, bereikbaar en veilig worden. De structuurvisie gaat uit van het adagium 'decentraal, tenzij'. Het rijk kiest voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze belangen hebben decentrale overheden beleidsvrijheid. Afspraken over verstedelijking, groene ruimte en landschap laat het Rijk over aan de provincies en gemeenten. Gemeenten krijgen ruimte voor kleinschalige natuurlijke groei en voor het bouwen van huizen die aansluiten bij de woonwensen van mensen. Bij het beheren en ontwikkelen van natuur krijgen boeren en particulieren in het landelijk gebied een grotere rol.

De woon\- en werklocaties in steden en dorpen moeten aansluiten op de kwalitatieve vraag en de locaties voor transformatie en herstructurering worden zo veel mogelijk benut. Om zorgvuldig ruimtegebruik te bevorderen heeft het Rijk enkel nog een 'ladder voor duurzame verstedelijkingâ opgenomen. Hierdoor neemt de bestuurlijke drukte af en ontstaat er ruimte voor regionaal maatwerk.

**Planspecifiek**De SVIR is verder niet specifiek van toepassing op het plangebied.

####### 3\.1\.2 Besluit algemene regels ruimtelijke ordening

De wetgever heeft in de Wro, ter waarborging van de nationale of provinciale belangen, de besluitmogelijkheden van lagere overheden begrensd. Indien nationale of provinciale belangen dat met het oog op een goede ruimtelijke ordening noodzakelijk maken, kunnen bij of krachtens algemene maatregel van bestuur respectievelijk bij of krachtens provinciale verordening regels worden gesteld omtrent de inhoud van bestemmingsplannen. In het Besluit algemene regels ruimtelijke ordening (Barro) zijn 14 nationale belangen opgenomen die in de Structuurvisie Infrastructuur en Ruimte (SVIR) zijn herbevestigd. Voor deze belangen is het Rijk verantwoordelijk en wil het resultaten boeken. Buiten deze belangen hebben decentrale overheden beleidsvrijheid. Het Barro is op 30 december 2011 in werking getreden en op 1 oktober 2012, 1 juli 2014 en 1 juli 2016 op onderdelen aangevuld.

**Planspecifiek**Het Barro is verder niet specifiek van toepassing op het plangebied.

####### 3\.1\.3 Ladder voor duurzame ontwikkeling

In het Besluit ruimtelijke ordening (Bro) is de verplichting opgenomen om in het geval van een nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de nieuwe 'ladder voor duurzame verstedelijking'.

De 'stappen van de ladder' worden in artikel 3\.1\.6, leden 2 \- 4 Bro als volgt omschreven:2. De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

3. Indien in een bestemmingsplan als bedoeld in het tweede lid toepassing is gegeven aan artikel 3\.6, eerste lid, onder a of b, van de wet kan bij dat bestemmingsplan worden bepaald dat de beschrijving van de behoefte aan een nieuwe stedelijke ontwikkeling en een motivering als bedoeld in het tweede lid eerst wordt opgenomen in de toelichting bij het wijzigings\- of het uitwerkingsplan als bedoeld in dat artikel.

4. Een onderzoek naar de behoefte als bedoeld in het tweede lid, heeft, in het geval dat een bestemmingsplan als bedoeld in het tweede lid, ziet op de vestiging van een dienst als bedoeld in artikel 1 van de Dienstenwet en dit onderzoek betrekking heeft op de economische behoefte, de marktvraag of de beoordeling van de mogelijke of actuele economische gevolgen van die vestiging, slechts tot doel na te gaan of de vestiging van een dienst in overeenstemming is met een goede ruimtelijke ordening.

**Planspecifiek***Stedelijke ontwikkeling*Conform artikel 1\.1\.1, eerste lid onder i van het Bro wordt onder een stedelijke ontwikkeling verstaan: *een 'ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.'* Uit jurisprudentie van de Afdeling bestuursrechtspraak van de Raad van State blijkt dat de ondergrens van wat als nieuwe stedelijke ontwikkeling moet worden gezien, ligt tussen de 9 en 14 nieuwe woningen afhankelijk van de omgeving waarin de ontwikkeling plaatsvindt. Aangezien bij dit plan slechts Ã©Ã©n woning wordt gerealiseerd, is er geen sprake van een stedelijke ontwikkeling en is er geen verantwoording noodzakelijk in het kader van de ladder voor duurzame verstedelijking. Bovendien maakt de planlocatie onderdeel uit van het bestaand stedelijk gebied.

###### 3\.2 Provinciaal beleid

####### 3\.2\.1 Omgevingsvisie Noord\-Holland 2050

De Omgevingsvisie NH2050 is op 19 november 2018 vastgesteld door Provinciale Staten. Deze vervangt de Structuurvisie Noord\-Holland 2040, het Provinciaal Verkeers\- en Vervoerplan, het Provinciaal Milieubeleidsplan 2015\-2018 en de Agenda Groen. De leidende hoofdambitie in de Omgevingsvisie NH2050 is de balans tussen economische groei en leefbaarheid. Een gezonde en veilige leefomgeving, die goed is voor mens, plant Ã©n dier, is een voorwaarde voor een goed economisch vestigingsklimaat. Tegelijkertijd is duurzame economische ontwikkeling een voorwaarde voor het kunnen investeren in een prettige leefomgeving. Bij voorgenoemde doelen zijn de volgende ambities opgesteld:

*Gebruik van de leefomgeving*1. Economische transitie: een duurzame economie met innovatie als belangrijke motor. De provincie biedt ruimte aan ontwikkeling van circulaire economie, duurzame landbouw, energietransitie en experimenten.

2. Wonen en werken: woon\- en werklocaties dienen beter met elkaar in overeenstemming te zijn. Woningbouw wordt vooral in en aansluitend op de bestaande verstedelijkte gebieden gepland, in overeenstemming met de kwalitatieve behoeftes en trends.

3. Mobiliteit: inwoners en bedrijven van Noord\-Holland kunnen zichzelf of producten effectief, veilig en efficiÃ«nt verplaatsen.

4. Landschap: het benoemen, behouden en versterken van de unieke kwaliteiten van de diverse landschappen en de cultuurhistorie.

*Energietransitie*1. De ambitie van de Provincie is dat Noord\-Holland als samenleving in 2050 volledig klimaatneutraal en gebaseerd is op hernieuwbare energie.

Daarnaast wordt er met de Omgevingsvisie NH2050 geprobeerd om een richting uit te zetten om houvast te bieden naar de onzekere toekomst. Daarvoor wordt een aantal bewegingen naar de toekomst toe benoemd:1. Noord\-Holland in beweging: Op weg naar een economisch duurzame toekomst

2. Dynamisch schiereiland: Benutten van een unieke ligging

3. Metropool in ontwikkeling: Vergroten agglomeratiekracht door het ontwikkelen van een samenhangend internationaal concurrerend metropolitaan systeem

4. Sterke kernen, sterke regio's: Sterke kernen houden regio's vitaal

5. Nieuwe energie: Economische kansen benutten van energietransitie

6. Natuurlijk en vitaal landelijke omgeving: vergroten van biodiversiteit en ontwikkelen van een economisch duurzame agrifoodsector

Er wordt in de Omgevingsvisie NH2050 uitgegaan van het principe âlokaal wat kan, regionaal wat moetâ. Hierbij wordt gelet op de diversiteit aan regio's en wordt ruimte geboden aan maatwerk en ruimte om vorm te kunnen geven aan een wendbare samenleving.

**Planspecifiek**Het initiatief richt zich op het verbeteren van het gebruik van de leefomgeving. Met het voorgenomen plan, de sloop van een verouderde schuur en de realisatie van een vrijstaande, nultredenwoning binnen het plangebied, wordt de ruimte beter benut en wordt de uitstraling verbeterd ten opzichte van de huidige situatie. De woning wordt aansluitend op het stedelijk gebied mogelijk gemaakt.

####### 3\.2\.2 Provinciale Ruimtelijke Verordening

Aanvullend op de reeds vastgestelde Omgevingsvisie NH2050, worden belangrijke onderwerpen uit de Omgevingsvisie verankerd in de nieuwe Omgevingsverordening Noord\-Holland. De Omgevingsverordening is echter nog in de schrijffase. Er zal dan ook nog uit worden gegaan van de huidige Provinciale Ruimtelijke Verordening (PRV). In de Provinciale Ruimtelijke Verordening (PRV) staan de regels waaraan ruimtelijke plannen in Noord\-Holland moeten voldoen.

Op 21 juni 2010 is de Provinciale Ruimtelijke Verordening vastgesteld door Provinciale Staten van Noord\-Holland. Na deze vaststelling zijn er verschillende wijzigingen van de verordening vastgesteld. De laatste wijziging is op 28 mei 2019 vastgesteld.

De Provinciale Ruimtelijke Verordening stelt regels en voorwaarden waaraan de inhoud van onder andere (gemeentelijke) bestemmingsplannen moet voldoen. Er zijn regels voor het gehele provinciale grondgebied, voor het landelijk gebied, voor de groene ruimte, voor de blauwe ruimte en ten aanzien van energie.  **Planspecifiek** In artikel 5a van de Provinciale Ruimtelijke Verordening wordt gesteld dat een bestemmingsplan uitsluitend kan voorzien in een nieuwe stedelijke ontwikkeling als deze ontwikkeling in overeenstemming is met de binnen de regio gemaakte afspraken. In toelichting paragraaf 3\.1\.3 wordt aangetoond dat de beoogde ontwikkeling niet wordt gezien als een nieuwe stedelijke ontwikkeling. In dit geval is er sprake van een kleinschalige ontwikkeling. Op een kleinschalige ontwikkeling is artikel 5c van de PRV van toepassing. In dit artikel worden geen eisen gesteld aan een stedelijke ontwikkeling binnen het bestaand stedelijk gebied. Gezien de ligging van het plangebied binnen het bestaand stedelijk gebied van 't Veld, worden in de Provinciale Ruimtelijke Verordening geen regels gesteld aan de realisatie van de beoogde woning. Bovendien is het plangebied in het geldende planologisch regime reeds voorzien van een woonbestemming, zie toelichting paragraaf 1\.3.

Vanuit de verordening zijn er verder geen beperkingen met betrekking tot voorliggend plan.

####### 3\.2\.3 Provinciale Woonvisie 2010 \- 2020

Op 25 mei 2010 is de Provinciale Woonvisie 2010\-2020 'Goed Wonen in Noord\-Holland' vastgesteld door Provinciale Staten van Noord\-Holland. De woonvisie is een verdere uitwerking van de structuurvisie, waarin de kwaliteit van wonen centraal staat.

De doelstelling voor 2020 is dat de inwoners van Noord\-Holland beschikken over voldoende woningen met een passende kwaliteit en in een aantrekkelijk woonmilieu. Om hiertoe te komen zijn de volgende drie speerpunten benoemd:  1. betere afstemming tussen vraag en aanbod voor alle consumenten en vooral voor doelgroepen die minder kansen hebben op het vinden van een geschikte woning;

2. betere afstemming van voorzieningen in de woonomgeving op de vraag van bewoners;

3. verbetering van de duurzaamheid van het woningaanbod en de woonomgeving.

De provincie zet zich hierbij vooral in als procesleider, aanjager en expert. Vanuit deze rol stuurt de provincie aan op het maken van bestuurlijke afspraken in de Regionale Actie Programma's. In deze actieprogramma's worden de speerpunten en opgaven uit de woonvisie nader uitgewerkt. Het plangebied valt binnen het Regionaal Actieprogramma Kop van Noord. In toelichting paragraaf 3\.3\.1 wordt op dit actieprogramma verder ingegaan.

###### 3\.3 Regionaal beleid

####### 3\.3\.1 Regionaal convenant woningbouw Kop van Noord\-Holland

Op 28 oktober 2015 is het Regionaal convenant woningbouw regio Kop van Noord\-Holland ondertekend door de gemeenten Den Helder, Hollands Kroon, Schagen en Texel. Gemeenten wensen een actieve regionale samenwerking te voeren ten behoeve van een optimale ruimtelijke ontwikkeling van de woningmarkt. Hiervoor hebben de gemeenten afspraken gemaakt over het verminderen van de geprogrammeerde woningaantallen en het verbeteren van de kwaliteit van woningbouwlocaties.

Gemeenten hebben daarbij een nadere uitwerking gemaakt van de nog te ontwikkelen woningbouwlocaties, uitgaande van de situatie dat in de periode van 2014 tot 2020 maximaal 2\.750 woningen worden toegevoegd in de Kop van Noord\-Holland. EÃ©n en ander heeft geresulteerd in een gezamenlijk en dynamisch overzicht van woningbouwplannen tot 2020 en na 2020\. Met de ondertekening hebben regiogemeenten zich ertoe verplicht om woningbouwplannen te ontwikkelen die in het programma zijn opgenomen, dit onder voorbehoud van instemming door de gemeenteraden.

*Kwalitatief woningbouwprogramma Kop van Noord\-Holland* De gemeenten hebben zich middels ondertekening verder verbonden aan het hanteren van het regionale afwegingskader (Afwegingskader Kwalitatief Woningbouwprogramma van de Kop). Regiogemeenten streven er verder naar om, in eerste instantie binnen de eigen gemeente, samen met betrokken ontwikkelaars en woningbouwcorporaties te komen tot het afvoeren van de geschrapte woningbouwplannen die niet passen in het Kwalitatief Woningbouwprogramma Kop van Noord\-Holland (KWK).

*Regionaal Actieprogramma Wonen 2\.0 2017\-2020*Op 27 juni 2017 is het tweede Regionale Actieprogramma Kop van Noord vastgesteld. Dit is een samenwerking tussen de gemeenten Den Helder, Hollands Kroon, Schagen en Texel. In het RAP worden regionale afspraken gemaakt die nodig zijn om de woningmarkt toekomstbestendig te maken waarbij rekening wordt gehouden met demografische trends en ontwikkelingen. Het Regionaal Actieprogramma in de Kop van Noord\-Holland heeft een aantal uitgangspunten. Zo zet de regio met name in op kwaliteit en minder op kwantiteit. Woningbouw\- en transformatielocaties zijn voornamelijk binnenstedelijk gelegen. Daarnaast worden nieuwe initiatieven en woonexperimenten gestimuleerd en wordt hiervoor voldoende ruimte geboden. Ten slotte streeft men naar verduurzaming door levensloopbestendigheid, energiebesparing en door het verkennen van nieuwe woonconcepten.

**Planspecifiek**Initiatiefnemer heeft de beoogde ontwikkeling middels een principeverzoek reeds met de gemeente Hollands Kroon besproken om de haalbaarheid te toetsen en om medewerking van de gemeente te vragen. De gemeente heeft in reactie op het principeverzoek aangegeven welwillend tegenover de realisatie van een vrijstaande woning te staan. Hieruit blijkt dat de gemeente Hollands Kroon het plangebied als woningbouwlocatie ziet. Daarnaast betreft het plan  de transformatie van een bestaande verouderde schuur naar een vrijstaande, nultredenwoning woning, wat aan te merken is als een binnenstedelijke kwaliteitsimpuls. Daarmee is het plan in lijn met het regionaal convenant woningbouw.

###### 3\.4 Gemeentelijk beleid

####### 3\.4\.1 Omgevingsvisie 'Ruimte voor elkaar'

Door de gemeente Hollands Kroon is op 24 mei 2018 de 'Omgevingsvisie Hollands Kroon' vastgesteld. De omgevingsvisie is een integrale visie en een helder fundament voor het beleid van de gemeente Hollands Kroon en de uitvoering ervan voor de periode tot 2030\.

Voor woningbouw geldt in het bijzonder dat er behoefte is aan sturen in tijd van robuuste veranderingen. Om deze reden worden kaders gesteld die moeten zorgen voor heldere keuzes en tegelijkertijd flexibiliteit, zodat bijsturen mogelijk is waar nodig. Het bijgestelde woningbouwprogramma getuigt daarvan. Andere tijden vragen niet alleen om een andere rol van de overheid, maar ook om meer burgerkracht. Hierdoor ontstaat er ook een andere woningbehoefte in het bijzonder in relatie tot zorg. Gemeente Hollands Kroon staat voor een gezonde woningvoorraad. De focus wordt gelegd op kwaliteit in plaats van kwantiteit.

Door de gemeente Hollands Kroon is een lokale woonvisie opgesteld die reageert op de veranderde woningbehoefte. Deze lokale woonvisie is verwerkt tot regionale kwantitatieve en kwalitatieve woningbouw afspraken tot 2020, zie toelichting paragraaf 3\.3\.1.

**Planspecifiek**Door het toevoegen van een woning vindt er een toekomstgerichte ontwikkeling plaats op het perceel. Daarnaast vindt er een kwaliteitsimpuls plaats doordat de bestaande verouderde schuur wordt gesaneerd en er een nieuwe vrijstaande, nultredenwoning wordt gerealiseerd. Dit heeft een positief effect op het leefklimaat rond het plangebied. De beoogde ontwikkeling is in overeenstemming met de omgevingsvisie.

##### 4 Uitvoerbaarheid

De uitvoerbaarheid van een bestemmingsplan moet ingevolge de Wet ruimtelijke ordening (Wro) aangetoond worden (artikel 3\.1 lid 3 van de Wro). Daaronder valt zowel de onderzoeksverplichting naar verschillende ruimtelijk relevante aspecten (geluid, bodem, etc.) als ook de economische uitvoerbaarheid van het plan.

###### 4\.1 Milieueffectrapportage

De milieueffectrapportage (m.e.r.) is een hulpmiddel om bij diverse procedures het milieubelang een volwaardige plaats in de besluitvorming te geven. Een m.e.r. is verplicht bij de voorbereiding van plannen en besluiten van de overheid over initiatieven en activiteiten van publieke en private partijen die belangrijke nadelige gevolgen voor het milieu kunnen hebben. De m.e.r. is wettelijk verankerd in hoofdstuk 7 van de Wet milieubeheer. Naast de Wet milieubeheer is het Besluit m.e.r. belangrijk om te kunnen bepalen of bij de voorbereiding van een plan of een besluit de m.e.r.\-procedure moet worden doorlopen. Bij toetsing aan het Besluit m.e.r. zijn er vier mogelijkheden:

1. het plan of besluit is direct m.e.r.\- plichtig;

2. het plan of besluit bevat activiteiten uit kolom 1 van onderdeel D, en ligt boven de (indicatieve) drempelwaarden, zoals beschreven in kolom 2 âgevallenâ, van onderdeel D. Het besluit moet eerst worden beoordeeld om na te gaan of er sprake is van m.e.r.\-plicht: het besluit is dan m.e.r.\-beoordelingsplichtig. Voor een plan in kolom 3 âplannenâ geldt geen m.e.r\-beoordelingsplicht, maar direct een (plan\-)m.e.r.\-plicht;

3. het plan of besluit bevat wel de activiteiten uit kolom 1, maar ligt beneden de drempelwaarden, zoals beschreven in kolom 2 âgevallenâ, van onderdeel D: er dient in overleg met de aanvrager van het bijbehorende plan of besluit beoordeeld te worden of er aanleiding is voor het uitvoeren van een m.e.r.\-beoordeling (als sprake is van een besluit) of het direct uitvoeren van een m.e.r. (als sprake is van een plan). Deze keuze wordt uiteindelijk in het bijbehorende plan of besluit gemotiveerd;

4. de activiteit(en) of het betreffende plan en/of besluit worden niet genoemd in het Besluit m.e.r.: er geldt geen m.e.r.\-(beoordelings)plicht.

Sinds 16 mei 2017 geldt er een directe werking van het Europees recht. Daarom is per 7 juli 2017 het gewijzigde Besluit m.e.r. in werking getreden. In de gewijzigde Besluit m.e.r. staat de nieuwe procedure voor de vormvrije m.e.r.\-beoordeling. Voor elke aanvraag, waarbij een vormvrije m.e.r.\-beoordeling aan de orde is, moet: * Door de initiatiefnemer een aanmeldingsnotitie worden opgesteld;

* Het bevoegd gezag binnen 6 weken een m.e.r.\-beoordelingsbesluit nemen. Dit besluit hoeft niet in de Staatscourant gepubliceerd te worden;

* De initiatiefnemer het (vormvrije) m.e.r.\-beoordelingsbesluit bij de vergunningaanvraag voegen (Artikel 7\.28 Wet milieubeheer).

De artikelen 7\.16 tot en met 7\.20a Wm zijn in de nieuwe wetgeving voor alle in het Besluit m.e.r. genoemde activiteiten van de D\-lijst van toepassing.

**Planspecifiek**Uit toetsing aan het Besluit m.e.r. volgt dat het besluit tot vaststelling van dit bestemmingsplan valt onder mogelijkheid c. Het besluit bevat namelijk wel een activiteit uit kolom 1 (de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen), maar er wordt niet voldaan aan de gegeven drempelwaarde van 2000 of meer woningen. De voorgenomen ontwikkeling bevat namelijk slechts Ã©Ã©n woning. Er kan daarmee worden afgezien van een m.e.r.\-beoordeling en volstaan kan worden met een vormvrije m.e.r.\-beoordeling. Deze vormvrije m.e.r.\-beoordeling kan tot twee conclusies leiden:1. belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

2. belangrijke nadelige gevolgen voor het milieu zijn niet uitgesloten: er moet toch een m.e.r.\-beoordeling plaatsvinden of er kan direct worden gekozen voor een m.e.r.

In het kader van de voorgenomen ontwikkeling zijn de belangrijkste milieugevolgen, waaronder bodem, luchtkwaliteit, geluid, externe veiligheid en ecologie, aan de hand van de relevante selectiecriteria van bijlage III bij de Europese m.e.r.\-richtlijn, in beeld gebracht in een aparte aanmeldingsnotitie. Geconcludeerd wordt dat belangrijke milieugevolgen uitgesloten kunnen worden.

Het bevoegd gezag kan op basis van de aanmeldingsnotitie besluiten of er al dan niet een m.e.r.(\-beoordeling) nodig is en publiceert dit in een vormvrij m.e.r.\-beoordelingsbesluit. Er is geen sprake van een aparte bezwaar\- en beroepsprocedure bij de beslissing over de m.e.r.\-plicht. Bezwaar en beroep is alleen mogelijk tegelijkertijd met de procedure voor het bestemmingsplan.

###### 4\.2 Milieu

####### 4\.2\.1 Bodem

In het kader van een ruimtelijk plan dient aangetoond te worden dat de kwaliteit van de bodem en het grondwater in het plangebied in overeenstemming zijn met het beoogde gebruik. De bodemkwaliteit kan namelijk van invloed zijn op de beoogde functie van het plangebied. Indien sprake is van een functiewijziging zal er soms een bodemonderzoek moeten worden uitgevoerd in het plangebied. Ontwikkelingen kunnen pas plaatsvinden als de bodem waarop deze ontwikkelingen plaatsvinden geschikt is of geschikt is gemaakt voor het beoogde doel.

Bij een bestemmingswijziging is een bodemonderzoek slechts noodzakelijk, indien de bestemmingswijziging tevens een wijziging naar een strenger bodemgebruik inhoudt. Bij een bestemmingswijziging die een gelijkblijvend of minder streng bodemgebruik oplevert, is de bodemkwaliteit in het kader van de bestemmingswijziging niet relevant en is bodemonderzoek niet noodzakelijk.

**Planspecifiek**Bij een woningbouwontwikkeling dient in beginsel een bodemonderzoek te worden uitgevoerd. In verband hiermede heeft Verhoeven Milieutechniek B.V. te Zaltbommel een verkennend bodemonderzoek en verkennend onderzoek naar asbest uitgevoerd, zie bijlagen bij toelichting bijlage 1\.

*Conclusies en aanbevelingen verkennend onderzoek*In de contactlaag ter plaatse van de afwateringszone op het maaiveld van het asbestverdachte dak blijken asbest(vezels) aanwezig te zijn. Allereerst is vastgesteld dat het aangetroffen asbestgehalte (279 mg/kg d.s.) de interventiewaarde (\> 100 mg/kg d.s.) ruimschoots overschrijdt. Meer van belang is dat uit een aanvullende SEM\-analyse blijkt dat sprake is van respirabele asbestvezels (49 mg/kg d.s.) waardoor âonaanvaardbare risicoâs, buitenâ van toepassing zijn. Hierdoor is sprake van spoed voor wat betreft het voorkomen van respirabele asbestvezels. Op basis hiervan dienen spoedig saneringsmaatregelen te worden genomen. Met spoedig wordt bedoeld binnen 4 jaar na het afgeven van een beschikking ernst en spoedeisendheid. Bij realisatie van het voorgenomen plan wordt het plangebied gesaneerd.

Voorafgaand aan de sanering dient formeel gezien de omvang van de asbestverontreiniging in beeld te worden gebracht door het uitvoeren van een nader onderzoek conform de NEN 5707\. Aangezien de aangetroffen verontreiniging een duidelijke puntbron heeft (asbesthoudend dak met afwatering op het maaiveld) en beperkt van omvang is, wordt nader onderzoek, ons inziens, niet zinvol geacht. Voorgesteld wordt om de asbestverontreiniging direct te saneren. Hierbij dienen na afloop controlemonsters geanalyseerd te worden op asbest. De sanerende maatregelen dienen plaats te vinden conform de beoordelingsrichtlijnen SIKB 6000 âMilieukundige begeleiding van (water)bodemsanering en nazorgâ en SIKB 7000 âUitvoering van(water)bodemsaneringen en ingrepen in de waterbodemâ. Voorafgaand dient een Saneringsplan/BUS\-melding te worden ingediend bij het bevoegd gezag (OMWB).

Verhoeven Milieutechniek B.V. heeft enkel een adviserende rol. Het bevoegd gezag dient uiteindelijk een definitieve uitspraak te doen over de te nemen vervolgstappen. Daarnaast dient rekening te worden gehouden met de aangetroffen asbesthoudende materialen op het maaiveld, die, indien nog aanwezig, conform de richtlijnen door een daartoe gecertificeerde onderaannemer dienen te worden verwijderd middels handpicking.

Voor wat betreft het overige terrein (grond, grondwater en asbest in grond en puin) is de milieuhygiÃ«nische kwaliteit in voldoende mate onderzocht.

Er is een saneringsplan opgesteld om de met asbest verontreinigde bodem te saneren. Derhalve vormt het aspect bodem geen belemmering voor het voorgenomen plan.

####### 4\.2\.2 Luchtkwaliteit

In de Wet milieubeheer gaat paragraaf 5\.2 over luchtkwaliteit en staat ook wel bekend als de âWet luchtkwaliteitâ. Deze wet maakt onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan de verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in een de algemene maatregel van bestuur âNiet in betekenende mate bijdragenâ (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 % bijdragen aan de jaargemiddelde norm voor fijn stof (PM10) en stikstofdioxide (NO2) (1,2 Âµg/mÂ³) een 'betekenend' negatief effect hebben op de luchtkwaliteit. 'Kleine' projecten die minder dan 3 % bijdragen, kunnen doorgaan zonder toetsing. Dat betekent bijvoorbeeld dat lokale overheden een woonwijk van minder dan 1\.500 woningen niet hoeven te toetsen aan de normen voor luchtkwaliteit. Deze kwantitatieve vertaling naar verschillende functies is neergelegd in de 'Regeling niet in betekenende mate bijdragen'.

Een belangrijk onderdeel voor de verbetering van de luchtkwaliteit is het Nationale Samenwerkingsprogramma Luchtkwaliteit (NSL). Binnen dit NSL, dat sinds 1 augustus 2009 in werking is, werken het Rijk, de provincies en gemeenten samen om de Europese eisen voor luchtkwaliteit te realiseren.

Vanaf 1 januari 2015 geldt er ook een grenswaarde voor een kleinere fractie van fijn stof namelijk PM2,5\. De grenswaarde voor PM2,5 bedraagt 25 Âµg/mÂ³. Gezien het grote verschil tussen de grenswaarde en de achtergrondconcentratie zullen overschrijdingen van deze grenswaarde niet vaak voorkomen. Het blijkt dat als de grenswaarde voor PM10 niet wordt overschreden, er geen overschrijding van de grenswaarde voor PM2,5 zal zijn. Het is de verwachting dat door het schoner worden van de autotechniek de concentratie van met name stikstofdioxide in de toekomst nog verder afneemt.

*Besluit gevoelige bestemmingen*Op 16 januari 2009 is het Besluit gevoelige bestemmingen in werking getreden. Het Besluit gevoelige bestemmingen is gebaseerd op artikel 5\.16a van de Wet milieubeheer. Met het Besluit wordt de vestiging van zogeheten 'gevoelige bestemmingen' in de nabijheid van provinciale\- en rijkswegen beperkt. Dit heeft consequenties voor de ruimtelijke ordening.

Het Besluit is gericht op bescherming van mensen met een verhoogde gevoeligheid voor fijn stof (PM10\) en stikstofdioxide (NO2\), in het bijzonder kinderen, ouderen en zieken. Indien een project betrekking heeft op een gevoelige bestemming en geheel of gedeeltelijk is gelegen op een afstand van 300 m aan weerszijden van rijkswegen en 50 m langs provinciale wegen (gemeten vanaf de rand van de weg) mag het totaal aantal mensen dat hoort bij een gevoelige bestemming niet toenemen als overschrijding van de grenswaarden voor PM10 of NO2 dreigt/plaatsvindt.

De volgende gebouwen met de bijbehorende terreinen zijn aangemerkt als gevoelige bestemming: * scholen;

* kinderdagverblijven;

* verzorgings\-, verpleeg\- en bejaardentehuizen.

Het gaat niet om bestemmingen in de meest enge zin van het woord, maar om alle vergelijkbare functies, ongeacht de exacte aanduiding ervan in bestemmingsplannen en andere besluiten.

In het kader van het opstellen van een bestemmingsplan moeten er twee aspecten in beeld gebracht worden. Ten eerste of de luchtkwaliteit de nieuwe functie toelaat. Ten tweede moet bekeken worden of het plan de luchtkwaliteit âniet in betekenende mateâ verslechtert. Indien het plan wel âin betekenende mateâ bijdraagt aan verslechtering van de luchtkwaliteit, is het van belang om te toetsen of de grenswaarden niet overschreden worden. Indien geen overschrijding van de grenswaarden plaatsvindt, kan het plan alsnog gerealiseerd worden.  **Planspecifiek**Met de voorgenomen herontwikkeling wordt Ã©Ã©n woning gerealiseerd. De ontwikkeling kan derhalve, gezien de beperkte omvang, aangemerkt worden als een NIBM\-project. Toetsing van het aspect luchtkwaliteit is daardoor, op grond van artikel 4 van de Regeling NIBM, niet noodzakelijk. Het project heeft 'niet in betekenende mate' invloed op de luchtkwaliteit ter plaatse.

Wel is, met behulp van de Atlas Leefomgeving, gekeken naar de luchtkwaliteit in en rondom het plangebied. Op de volgende afbeeldingen zijn de globale concentraties over 2017 van fijnstof (PM10 en PM2,5) en stikstofdioxide (NO2) weergegeven. Uit de afbeeldingen blijkt dat de luchtkwaliteit ter plaatse ruim voldoet aan de gestelde grenswaarde van 40 Âµg/m3 voor zowel fijnstof als stikstofdioxide. De specifieke concentraties over 2017 van fijnstof (PM10), fijnstof (PM2,5) en stikstofdioxide (NO2) in het plangebied bedragen respectievelijk 15\.97 Î¼g/mÂ³ PM10, 8\.74 Î¼g/mÂ³ PM2,5 en 12\.53 Î¼g/mÂ³ NO2. Daarmee worden de wettelijke grenswaarden niet overschreden en wordt voldaan aan de door de WHO (wereldgezondheidsorganisatie) en GGD bepaalde advieswaarden. Daaruit volgt dat er sprake is van een goed woon\- en leefklimaat.    ![](i_NL.IMRO.1911.hzBPkomtVeld01-va01_afbeelding21.jpg)   *Concentratie fijnstof (PM10\) 2017*![](i_NL.IMRO.1911.hzBPkomtVeld01-va01_afbeelding22.jpg)*Concentratie stikstofdioxide (NO2\) 2017*

####### 4\.2\.3 Geluid

De mate waarin het geluid, het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd (artikel 1 Wgh):* woningen;

* geluidsgevoelige terreinen (woonwagenstandplaatsen, ligplaatsen voor woonschepen);

* andere geluidsgevoelige gebouwen (onderwijsgebouwen, ziekenhuizen, verpleeghuizen, verzorgingstehuizen, psychiatrische inrichtingen, kinderdagverblijven).

Het beschermen van deze geluidsgevoelige objecten gebeurt aan de hand van vastgestelde zoneringen. De belangrijkste geluidsbronnen die in de Wet geluidhinder worden geregeld zijn: industrielawaai, wegverkeerslawaai en spoorweglawaai. Verder gaat deze wet onder meer ook in op geluidwerende voorzieningen en geluidbelastingkaarten en actieplannen.

**Planspecifiek**De ontwikkeling ligt binnen de bebouwde kom van 't Veld binnen de geluidzone van de Rijdersstraat. Ingevolge de Wet geluidhinder (Wgh) dienen de geluidsbelastingen op de gevel van de woning te worden onderzocht en getoetst. Door Adviesburo van der Boom is op 16 september 2019 een akoestisch onderzoek naar de geluidsbelasting op de beoogde vrijstaande woning uitgevoerd, zie bijlagen bij toelichting bijlage 2\.    De geluidbelasting door wegverkeer op de Rijdersstraat bedraagt op de woning ten hoogste 51 dB na aftrek van 5 dB ex art 110\-g Wgh. De voorkeursgrenswaarde van 48 dB wordt daarmee op de gevels van de woning overschreden. De maximale hogere waarde voor de Rijdersstraat bedraagt 63 dB. Deze waarde wordt niet overschreden. Het verlagen van de geluidbelasting door het treffen van maatregelen aan de bron ligt niet voor de hand uit financiÃ«le en civieltechnische overwegingen. Afscherming van de woning is stedenbouwkundig ongewenst. Bovendien is de afscherming beperkt omdat het scherm dient te worden onderbroken om toegang tot het perceel mogelijk te maken.

Voor de woning dient een hogere waarde te worden aangevraagd van 51 dB voor wegverkeer op de Rijdersstraat conform tabel III.2\. Dit dient voorafgaand aan of ten tijde van vaststelling van onderhavig bestemmingsplan verzorgd te worden.

####### 4\.2\.4 Bedrijven en milieuzonering

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Bij een ruimtelijke ontwikkeling kan sprake zijn van reeds aanwezige bedrijvigheid en van nieuwe bedrijvigheid. Milieuzonering zorgt er voor dat nieuwe bedrijven een juiste plek in de nabijheid van de gevoelige functie krijgen en dat de (nieuwe) gevoelige functie op een verantwoorde afstand van bedrijven komen te staan. Doel hiervan is het waarborgen van de veiligheid en het garanderen van de continuÃ¯teit van de bedrijven als ook een goed klimaat voor de gevoelige functie.

Milieuzonering beperkt zich tot milieuaspecten met een ruimtelijke dimensie zoals bijvoorbeeld: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten' (VNG) geeft sinds 1986 de publicatie 'Bedrijven en Milieuzonering' uit. In deze publicatie is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie gegeven te worden waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen:* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van voldoende zekerheid aan de milieubelastende activiteiten (bijvoorbeeld bedrijven) zodat zij de activiteiten duurzaam, en binnen aanvaardbare voorwaarden, kunnen uitoefenen.

**Planspecifiek**De voorgenomen ontwikkeling op deze locatie voorziet in de realisatie van Ã©Ã©n woning. Een woning wordt in het kader van bedrijven en milieuzonering gezien als een gevoelige bestemming. Derhalve is aan de hand van het geldende bestemmingsplan ''t Veld, Oude Niedorp en Zijdewind \- De Weel' gekeken naar milieubelastende activiteiten in de omgeving van de locatie. In de navolgende tabel is hiervan een overzicht weergegeven.

De VNG\-publicatie stelt dat een gebied aangewezen kan worden als 'Gemengd gebied' indien er sprake is van een matige tot sterke functiemenging. Het plangebied is gelegen aan het lint van 't Veld. In de directe omgeving van het plangebied zijn voornamelijk woningen en kleinschalige bedrijven gesitueerd. Derhalve is sprake van het omgevingstype 'Gemengd gebied'. Om die reden kan de richtafstand, met uitzondering van het aspect gevaar, met Ã©Ã©n afstandsstap worden verminderd.

| **Activiteit** | **Adres** | **Milieucategorie (maximaal toegestaan)** | **Richtafstand****gemengd gebied** | **Minimale afstand tot het plangebied (m)** |

| --- | --- | --- | --- | --- |

| Onbekend | Rijdersstraat 6 | 1 \- 2 | 10 m | 25 m |

| Onbekend | Rijdersstraat 9 \- 9a | 1 \- 2 | 10 m | 70 m |

| Tankstation | Priggeweg 18 | 4\.1 | 200 m | 175 m |

Aan de Priggeweg 18 is een tankstation gelegen met een vergunde jaardoorzet LPG van meer dan 1\.000 mÂ³. Voor het aspect gevaar geldt een richtafstand van  200 m. Het plangebied ligt op ca. 175 m van het tankstation en op ca. 200 m van het vulpunt. In toelichting paragraaf 4\.2\.5 wordt toegelicht dat afstand van het plangebied tot het tankstation voldoende is.

Hiermee vormt het aspect milieuzonering geen belemmering voor de uitvoerbaarheid van de voorgenomen ontwikkeling.

####### 4\.2\.5 Externe veiligheid

Sommige activiteiten brengen risico's op zware ongevallen met mogelijk grote gevolgen voor de omgeving met zich mee. Externe veiligheid richt zich op het beheersen van deze risico's. Het gaat daarbij om onder meer de productie, opslag, transport en het gebruik van gevaarlijke stoffen. Dergelijke activiteiten kunnen een beperking opleggen aan de omgeving. Door voldoende afstand tot de risicovolle activiteiten aan te houden kan voldaan worden aan de normen. Aan de andere kant is de ruimte schaars en het rijksbeleid erop gericht de schaarse ruimte zo efficiÃ«nt mogelijk te benutten. Het ruimtelijk beleid en het externe veiligheidsbeleid moeten dus goed worden afgestemd. De wetgeving rond externe veiligheid richt zich op de volgende risicoâs:* risicovolle (Bevi\-)inrichtingen;

* vervoer gevaarlijke stoffen door buisleidingen;

* vervoer gevaarlijke stoffen over weg, water of spoor.

Daarnaast wordt er in de wetgeving onderscheid gemaakt tussen de begrippen kwetsbaar en beperkt kwetsbaar en plaatsgebonden risico en groepsrisico.

*Kwetsbaar en beperkt kwetsbaar*Kwetsbaar zijn onder meer woningen, onderwijs\- en gezondheidsinstellingen, kinderopvang\- en dagverblijven en grote kantoorgebouwen (\>1\.500 mÂ²). Beperkt kwetsbaar zijn onder meer kleine kantoren, winkels en horeca. De volledige lijst wat onder (beperkt) kwetsbaar wordt verstaan is in het Besluit externe veiligheid inrichtingen (Bevi) opgenomen.

*Plaatsgebonden risico en groepsrisico*Het plaatsgebonden risico wordt uitgedrukt in een contour van 10\-6 als grenswaarde. Het realiseren van kwetsbare objecten binnen deze contour is niet toegestaan. Het realiseren van beperkt kwetsbare objecten binnen deze contour is in principe ook niet toegestaan. Echter, voor beperkte kwetsbare objecten is deze 10\-6\-contour een richtwaarde. Mits goed gemotiveerd kan worden afgeweken van deze waarde tot de 10\-5\-contour.

Het groepsrisico is gedefinieerd als de cumulatieve kansen per jaar dat ten minste 10, 100 of 1\.000 personen overlijden als rechtstreeks gevolg van hun aanwezigheid in het invloedsgebied van een inrichting en een ongewoon voorval binnen die inrichting waarbij een gevaarlijke stof betrokken is. Het groepsrisico wordt niet in contouren vertaald, maar wordt weergegeven in een grafiek. In de grafiek wordt de groepsgrootte van aantallen slachtoffers (x\-as) uitgezet tegen de cumulatieve kans dat een dergelijke groep slachtoffer wordt van een ongeval (y\-as). Voor het groepsrisico geldt geen grenswaarde, maar een zogenaamde oriÃ«ntatiewaarde. Daarnaast geldt voor het groepsrisico een verantwoordingsplicht. Het bevoegd gezag moet aangeven welke mogelijkheden er zijn om het groepsrisico in de nabije toekomst te beperken, het moet aangeven op welke manier hulpverlening, zelfredzaamheid en bestrijdbaarheid zijn ingevuld. Het bevoegd gezag moet tevens aangeven waarom de risico's verantwoord zijn, en de veiligheidsregio moet in de gelegenheid zijn gesteld een brandweeradvies te geven. Hierbij geldt hoe hoger het groepsrisico, hoe groter het belang van een goede groepsrisicoverantwoording.

*Risicovolle (Bevi\-)inrichtingen*Voor (de omgeving van) de meest risicovolle bedrijven is het Besluit externe veiligheid inrichtingen (Bevi) van belang. Het Bevi legt veiligheidsnormen op aan bedrijven die een risico vormen voor mensen buiten de inrichting. Het Bevi is opgesteld om de risico's, waaraan burgers in hun leefomgeving worden blootgesteld vanwege risicovolle bedrijven, te beperken. Het besluit heeft tot doel zowel individuele als groepen burgers een minimaal (aanvaard) beschermingsniveau te bieden. Via een bijhorende ministeriÃ«le regeling (Revi) worden diverse veiligheidsafstanden tot kwetsbare en beperkt kwetsbare objecten gegeven. Aanvullend op het Bevi zijn in het Vuurwerkbesluit en het Activiteitenbesluit milieubeheer veiligheidsafstanden genoemd die rond minder risicovolle inrichtingen moeten worden aangehouden.

*Vervoer gevaarlijke stoffen door buisleidingen*Met betrekking tot het beleid en de regelgeving voor het vervoer van gevaarlijke stoffen door buisleidingen zijn er de afgelopen jaren verschillende ontwikkelingen geweest. Zo is er een nieuw Besluit externe veiligheid buisleidingen (Bevb) en een Structuurvisie buisleidingen. Deze structuurvisie bevat een lange termijnvisie op het buisleidingentransport van gevaarlijke stoffen.

Het Bevb en de bijbehorende Regeling externe veiligheid buisleidingen (Revb) zijn op 1 januari 2011 in werking getreden. Het Bevb regelt onder andere welke veiligheidsafstanden moeten worden aangehouden rond buisleidingen met gevaarlijke stoffen. Op basis van het Bevb wordt het voor gemeenten verplicht om bij de vaststelling van een ruimtelijk plan, op basis waarvan de aanleg van een buisleiding of een kwetsbaar object of een risicoverhogend object mogelijk is, de grenswaarde voor het plaatsgebonden risico in acht te nemen en het groepsrisico te verantwoorden.

*Vervoer gevaarlijke stoffen over weg, water en spoor*Het Besluit externe veiligheid transportroutes (Bevt) stelt regels aan transportroutes en de omgeving daarvan. Zo moet een basisveiligheidsniveau rond transportassen (plaatsgebonden risico) en een transparante afweging van het groepsrisico worden gewaarborgd.

Als onderdeel van het Bevt is op 1 april 2015 tevens het basisnet in werking getreden. Het basisnet verhoogt de veiligheid van mensen die wonen of werken in de buurt van rijksinfrastructuur (auto\-, spoor\- en vaarwegen) waarover gevaarlijke stoffen worden vervoerd. In de regeling ligt vast wat de maximale risicoâs voor omwonenden mogen zijn. Die begrenzing was er tot nu toe niet. Bovendien zorgt het basisnet ervoor dat gevaarlijke stoffen tussen de belangrijkste industriÃ«le locaties in Nederland en het buitenland vervoerd kunnen blijven worden.

Indien een ruimtelijk plan betrekking heeft op een gebied dat geheel of gedeeltelijk gelegen is binnen 200 m van een (basisnet)transportroute voor gevaarlijke stoffen, moet in de toelichting ingegaan worden op de dichtheid van personen in het invloedsgebied van de transportroute op het tijdstip waarop het plan wordt vastgesteld. Hierbij moet rekening worden gehouden met de personen die a) in dat gebied reeds aanwezig zijn, b) in dat gebied op grond van het geldende bestemmingsplan redelijkerwijs te verwachten zijn en c) de redelijkerwijs te verwachten verandering van de dichtheid van personen in het gebied waarop dat plan betrekking heeft.

**Planspecifiek**Voor de beoordeling of in de omgeving van het plangebied risicovolle inrichtingen en/of transportroutes voor gevaarlijke stoffen aanwezig zijn is de risicokaart geraadpleegd. De volgende afbeelding toont een uitsnede van deze kaart:    ~~![](i_NL.IMRO.1911.hzBPkomtVeld01-va01_afbeelding23.jpg)~~ *Uitsnede risicokaart met globale begrenzing plangebied (zwarte omkadering)*

*Transport gevaarlijke stoffen* Het plangebied is gelegen op ca. 220 m van de provinciale weg N241 en ligt daarmee binnen het invloedsgebied van de provinciale weg N241 (omvang 355 meter). Aangezien de afstand tot de N241 groter is dan 200 meter is op grond van artikel 8 van het Besluit externe veiligheid transportroutes geen

verantwoording van het groepsrisico vereist. Verder is het plangebied op voldoende afstand gelegen van de spoorlijn aan de westzijde van het plangebied.

*Inrichtingen* Aan de noordwestzijde van het plangebied ligt een tankstation. Hier vindt verkoop van LPG plaats met een maximale jaarlijkse doorzet van 1\.000 mÂ³. De risicoafstand PR 10\-6 ligt op 35 meter vanaf het vulpunt. Voor het groepsrisico geldt een afstand tot de grens van het invloedsgebied van 150 meter. De afstand vanaf het vulpunt gerekend tot aan de  grens van het plangebied bedraagt ca. 200 meter, waarmee het op voldoende afstand ligt.

*Hoogspanningslijn*Op ca. 35 meter van het plangebied ligt de hartlijn van een hoogspanningslijn van 150 kilovolt. Voor deze hoogspanningslijn is in het vigerende bestemmingsplan de dubbelbestemming 'Leiding \- Hoogspanningsverbinding' opgenomen. Deze dubbelbestemming bepaalt dat binnen belemmeringsstrook, 27,5 meter aan weerszijden van de hartlijn, geen gebouwen mogen worden gebouwd. Echter is het plangebied gelegen binnen de indicatieve magneetveldzone van 70 m rondom de bovengronde hoogspanningsleiding, zie onderstaande afbeelding.

![](i_NL.IMRO.1911.hzBPkomtVeld01-va01_afbeelding24.jpg)*Ligging plangebied binnen de indicatieve magneetveldzone, plangebied rood omkaderd (bron: Omgevingsdienst Noord\-Holland\-Noord)*Middels een aanvullend onderzoek dient onderzocht te worden of de advieswaarde van 0,4 Î¼T wordt overschreden. Door Physixfactor is onderzoek uitgevoerd naar de specifieke magneetveldzone van de hoogspanningsleiding 'De Weel \- Anna Paulowna', zie bijlagen bij toelichting bijlage 5\.

De methode voor het vaststellen van de specifieke magneetveldzone is vastgelegd in de âhandreiking voor het berekenen van de magneetveldzone bij bovengrondse hoogspanningslijnenâ van het RIVM; 26 oktober 2015, versie 4\.1\. De netwerkgegevens van de hoogspanningslijn zijn aangereikt door de netwerkbeheerder TenneT. Uit de resultaten van het onderzoek volgt dat de afstand van de 0,4 microtesla contour tot het hart van de hoogspanningslijn 60 m bedraagt op een hoogte van 1 m boven het maaiveld. De locatie ligt op een afstand van 49 m t.o.v. de hartlijn van de hoogspanningslijn.

Uit het bovenstaande kan worden geconcludeerd dat de locatie binnen de specifieke zone van de hoogspanningslijn ligt. De waarde van 0\.4 Î¼T wordt op de locatie overschreden. De waarde ter plaatse van het plangebied betreft indicatief tussen de 0\.6 \- 0\.65 Î¼T, deze waarde gaat uit van een maximaal gemiddeld stroomgebruik, derhalve kan de berekening opgevat worden als een *worst case\-benadering.* Het is aannemelijk dat het stroomgebruik over het algemeen niet maximaal is. Bovendien wordt de âhandreiking voor het berekenen van de magneetveldzone bij bovengrondse hoogspanningslijnenâ van het RIVM herzien. Verwacht wordt dat in 2020 dit herziende beleid zal worden vastgesteld. In het nieuwe beleid zal de advieswaarde van 0,4 Î¼T worden geschrapt. Het nieuwe beleid wordt vormgegeven rond maatregelen en afstanden die 'redelijk, proportioneel en praktisch realiseerbaar' zijn. Het voorgenomen plan betreft de realisatie van Ã©Ã©n vrijstaande woning binnen de bebouwde kom van 't Veld. In directe omgeving van het plangebied zijn reeds verschillende woningen gelegen. Qua omvang en ligging wordt gesteld dat het voorgenomen plan proportioneel realiseerbaar is. De bestaande advieswaarde van 0,4 Î¼T is bepaald omdat uit onderzoek is gebleken dat een langdurige blootstelling aan magneetveldstraling mogelijk leidt tot kinderleukemie. Het voornemen is ter plaatse een nultredenwoning te realiseren, geschikt voor senioren. In dit geval worden er geen kinderen langdurig blootgesteld aan magneetveldstraling. Derhalve is het plan redelijk en praktisch realiseerbaar.

Geconclueerd wordt dat er niet voldaan wordt aan de advieswaarde van 0,4 Î¼T, echter uitgaande van het toekomstige beleid van het RIVM waarbij de advieswaarde wordt geschrapt is het aannemelijk dat ter plaatse een woning gerealiseerd wordt en dat de hoogspanningsleiding geen belemmering vormt voor de ontwikkeling aan de Rijderstraat in 't Veld.

Gezien het voorgaande vormt het aspect externe veiligheid geen belemmering voor de voorgenomen ontwikkeling.

####### 4\.2\.6 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Daarbij wordt onderscheid gemaakt tussen gebiedsbescherming en soortenbescherming. Gebiedsbescherming kan volgen uit de aanwijzing van een gebied. Wat betreft soortenbescherming is per 1 januari 2017 de Flora\- en faunawet samen met de Boswet en Natuurbeschermingswet vervangen door de Wet natuurbescherming (Wnb). Onder de Wet natuurbescherming zijn de tabellen 1, 2 en 3 vervallen waarin de beschermde soorten zijn opgenomen. Tevens zijn er circa 200 soorten niet langer beschermd en zijn enkele bedreigde soorten toegevoegd. De soortenbescherming binnen de Wet natuurbescherming is opgedeeld in de volgende beschermingsregimes: Vogelrichtlijnsoorten, Habitatrichtlijnsoorten en andere soorten. Voor alle beschermde soorten geldt een ontheffingsplicht. Het bevoegd gezag (de provincie) kan voor de soorten die zijn opgenomen in het âbeschermingsregime andere soortenâ vrijstellingsbesluit nemen en hierin onderscheid maken tussen meer en minder strikt beschermde soorten.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menig soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek**Voorliggend plan voorziet in de sloop van een bestaande schuur en de realisatie van een vrijstaande woning. Door bureau Els \& Linde B.V. is op 24 april 2019 beoordeeld of er beschermde planten\- en diersoorten aanwezig zijn binnen de planlocatie en of deze soorten schade ondervinden van de gewenste ontwikkelingen, alsmede is er onderzoek verricht naar effecten op natuurwaarden, zie bijlagen bij toelichting, bijlage 3\.

*Beschermde soorten*Uit de resultaten van het onderzoek is gebleken dat de aanwezigheid van huismus, gierzwaluw, vleermuizen, marters, kerkuil en steenuil uit te sluiten is op de planlocatie. De resultaten van het onderzoek maakt dat het aanwezig zijn van deze soorten niet aannemelijk is. Er is geen aanvullend onderzoek noodzakelijk. Een ontheffing van de Wet natuurbescherming is niet nodig.

*Gebiedsbescherming*De planlocatie maakt geen onderdeel uit van een Natura 2000\-gebied of het Natuurnetwerk Nederland. Gelet op de aard van de werkzaamheden, de afstand tot de gebieden en de beoogde situatie is van externe werking op omliggende Natura 2000\-gebieden geen sprake.

*Stikstofdepositie*In de Wet natuurbescherming is voorgeschreven dat voor alle activiteiten die mogelijk een negatief effect hebben op Natura 2000\-gebieden een vergunning vereist is. Verzuring en vermesting is Ã©Ã©n van die mogelijk negatieve effecten. Voor ieder habitattype binnen een Natura 2000\-gebied dat gevoelig is voor verzuring en/of vermesting is een kritische depositiewaarde (KDW) vastgesteld. De KDW geeft de grens aan waarboven het risico bestaat dat de kwaliteit van het habitat significant wordt aangetast door de verzurende en/of vermestende invloed van atmosferische stikstofdepositie. Op 29 mei 2019 heeft de Afdeling bestuursrechtspraak Raad van State uitspraak gedaan omtrent de PAS. Het PAS mag niet meer gebruikt worden als basis voor toestemming voor âactiviteitenâ. Hiermee is het PAS buiten werking gesteld. In de nieuwe Aerius Calculator van september 2019 zijn de bezwaren van de Afdeling bestuursrechtspraak zoals verwoord in de uitspraak van 29 mei 2019 weggenomen.Het initiatief gaat in de bouw\- en de gebruiksfase gepaard met enige uitstoot van stikstof. Om die reden zijn Aeriusberekeningen uitgevoerd, gebruik makend van de nieuwe Aerius Calculator: zie bijlagen bij toelichting, bijlage 4\. Uit de berekeningen blijkt dat de stikstofdepositie vanwege de beoogde ontwikkeling geen significante gevolgen heeft voor Natura 2000\-gebieden. Daarmee is er geen vergunning nodig in het kader van de Wet natuurbescherming. Met het oog op de Wet natuurbescherming is het plan uitvoerbaar.

*Conclusie*De beoogde ontwikkeling leidt, mits enkele algemene maatregelen worden getroffen ten aanzien van de Algemene zorgplicht en algemene broedvogels, niet tot overtreding van de Wet natuurbescherming. De conclusie is dan ook dat de ontwikkeling uitvoerbaar is zoals bepaald in de Wro (art. 3\.1\.6 Bro).

###### 4\.3 Water

Het aspect water is van groot belang binnen de ruimtelijke ordening. Door verstandig om te gaan met het water kan verdroging en wateroverlast (waaronder ook risico van overstromingen e.d.) voorkomen worden en de kwaliteit van het water hoog gehouden worden.

####### 4\.3\.1 Generiek beleid

Op Rijksniveau zijn de laatste jaren veel plannen en wetten gemaakt met betrekking tot water. De belangrijkste hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw*De Commissie Waterbeheer 21ste eeuw heeft in augustus 2000 advies uitgebracht over het toekomstige waterbeleid in Nederland. De adviezen van de commissie staan in het rapport âAnders omgaan met water, Waterbeleid voor de 21ste eeuwâ (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes(drietrapsstrategieÃ«n) voor duurzaam waterbeheer geÃ¯ntroduceerd:* vasthouden, bergen en afvoeren: dit houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan bod.

*Waterwet*Centraal in de Waterwet staat een integraal waterbeheer op basis van de âwatersysteembenaderingâ. Deze benadering gaat uit van het geheel van relaties binnen watersystemen. Denk hierbij aan de relaties tussen waterkwaliteit, \-kwantiteit, oppervlakte\- en grondwater, maar ook aan de samenhang tussen water, grondgebruik en watergebruikers. Het doel van de Waterwet is het integreren van acht bestaande wetten voor waterbeheer. Door middel van Ã©Ã©n watervergunning regelt de wet het beheer van oppervlaktewater en grondwater en de juridische implementatie van Europese richtlijnen, waaronder de Kaderrichtlijn Water. Via de Waterwet gelden verschillende algemene regels. Niet alles is onder algemene regels te vangen en daarom is er de integrale watervergunning. In deze integrale watervergunning zijn zes vergunningen uit eerdere wetten (inclusief keurvergunning) opgegaan in Ã©Ã©n aparte watervergunning.

*Nationaal Waterplan*Op basis van de Waterwet is het Nationaal Waterplan vastgesteld door het kabinet. Het Nationaal Waterplan geeft op hoofdlijnen aan welk beleid het Rijk in de periode 2016 \- 2021 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2016 \- 2021 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten.

####### 4\.3\.2 Beleid Hoogheemraadschap Hollands Noorderkwartier

*Waterprogramma 2016\-2021*Op 16 december 2015 is het Waterprogramma 2016\-2021 vastgesteld door het algemeen bestuur van het Hoogheemraadschap Hollands Noorderkwartier. In het Waterprogramma 2016 â 2021 wordt antwoord gegeven op de vragen:* Hoe wordt in de toekomst gezorgd voor veilige dijken, droge voeten en voldoende schoon en gezond water in Hollands Noorderkwartier?

* Welke benadering wordt daarvoor gekozen?

* Welke kosten en inzet gaan daarmee gepaard?

Het Hoogheemraadschap Hollands Noorderkwartier (HHNK) presenteert in het Waterprogramma het beleid, de maatregelen, de programma's en de projecten die ze in de periode 2016 â 2021 gaan uitvoeren. Het Hoogheemraadschap bouwt voort op de regionale Deltavisie en verankert de landelijke Deltabeslissingen. Met het Waterprogramma wordt richting gegeven aan het waterbeheer tussen 2016 en 2021\. Dat is nodig, want de klimaatverandering en de veranderende maatschappij dwingen tot aanscherping en heroverweging van onze keuzes. Door het veranderende klimaat wordt het waterbeheer steeds complexer. Veranderende patronen in communicatie en participatie in de maatschappij vragen grotere betrokkenheid en intensievere dialoog met de partners en belanghebbenden. Bovendien zijn er steeds meer partijen betrokken bij het waterbeheer. Alleen door slim samen te werken is integraal en doelmatig waterbeheer mogelijk.

*Keur Hoogheemraadschap Hollands Noorderkwartier*Op 21 september 2016 is de 'Keur Hoogheemraadschap Hollands Noorderkwartier 2016' vastgesteld door het hoogheemraadschap. De regels in de keur zijn onder te verdelen in twee categorieÃ«n: gebodsbepalingen en verbodsbepalingen. Met de geboden worden derden verplicht het aan hen toegewezen onderhoud aan waterstaatswerken uit te voeren. De verboden zijn er om te voorkomen dat wijzigingen worden aangebracht in waterstaatswerken, waardoor ze niet (goed) meer functioneren. Zo is het bijvoorbeeld verboden om zonder toestemming van het hoogheemraadschap een steiger in het water aan te leggen of een sloot te dempen.

De regels uit de keur zijn vastgelegd in het keurdocument. De legger uit dit keurdocument bepaalt waar de geboden en verboden uit de keur van toepassing zijn.

####### 4\.3\.3 Watertoets

De watertoets is een procesinstrument dat is verankerd in de Wet Ruimtelijke Ordening (WRO), het Besluit Ruimtelijke Ordening (BRO) en het Nationaal Bestuursakkoord Water (NBW) 2011\. De bedoeling van het instrument is om wateraspecten van meet af aan mee te nemen bij ruimtelijke plannen en besluiten. Het gaat hierbij om zes thema's: waterkwantiteit, waterkwaliteit, waterkeringen, wegen, afvalwaterketen en beheer \& onderhoud van nieuw en bestaand oppervlaktewater. Het is geen technische toets maar een proces dat de initiatiefnemer van een ruimtelijk plan en de waterbeheerder met elkaar in gesprek brengt in een zo vroeg mogelijk stadium.

**Planspecifiek**Op 24 juni 2019 is de digitale watertoets uitgevoerd (dossiercode 20190624\-12\-20834\). De uitkomsten hiervan zijn naar de gemeente Hollands Kroon en het Waterschap hoogheemraadschap Hollands Noorderkwartier toegezonden. Uit de digitale watertoets blijkt dat het ruimtelijk plan onder de normale procedure valt. In reactie heeft het waterschap aangegeven dat er vanuit het waterschap geen belemmeringen  te verwachten zijn voor het voorgenomen plan. Geconcludeerd wordt dat de realisatie van Ã©Ã©n vrijstaande woning geen beperking is voor het beheer en onderhoud van de naastgelegen waterloop.

*Watercompensatie*In de huidige situatie bestaat de verharding op het perceel uit een schuur van ca. 53 mÂ². In de toekomstige situatie bestaat de verharding uit Ã©Ã©n vrijstaande woning van ca. 80 mÂ², van het resterende oppervlak wordt naar schatting 50% verhard, in dit geval ca. 75 mÂ².  Het totaal verhard oppervlak in de toekomstige situatie neemt toe met ongeveer 100 mÂ². Op basis van de Keur zijn geen compenserende maatregelen noodzakelijk.

*Waterafvoer*De afvoer van hemelwater vindt plaats via infiltratie in de bodem. Hierbij wordt geen gebruik gemaakt van uitlogende bouwmaterialen. Het afvalwater wordt afgevoerd via het gemeentelijk rioolstelsel.

*Waterkwaliteit* Om verontreiniging van afstromend hemelwater, oppervlaktewater en grondwater te voorkomen wordt geadviseerd duurzaam te bouwen. Dit houdt in dat het gebruik van uitlogende materialen zoals lood, zink, koper, bitumineuze materialen en geÃ¯mpregneerd hout voorkomen dienen te worden.

*Kabels en leidingen*Aan de oostzijde van het plangebied is een waterleiding gelegen. Echter valt dit niet binnen de toekomstige woonbestemming en zal deze waterleiding ongemoeid blijven.

###### 4\.4 Verkeer en parkeren

Onderdeel van een goede ruimtelijke ordening is het effect van een beoogd nieuwe project op de verkeersstructuur en het parkeren in en rondom het plangebied.

####### 4\.4\.1 Verkeer

Voor het maken van een inschatting van de hoeveelheid autoverkeer dat wordt gegenereerd bij ruimtelijke ontwikkelingen, zijn kencijfers verkeersgeneratie ontwikkeld. Onder verkeersgeneratie wordt hierbij verstaan de totale hoeveelheid gemotoriseerd verkeer (exclusief openbaar vervoer) die gedurende een gekozen tijdsperiode naar de beoogde ontwikkeling toe rijdt en hiervan wegrijdt.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 381 van 10 december 2018 'Toekomstbestendig parkeren, van parkeerkencijfers naar parkeernormen' kencijfers voor verkeersgeneratie. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen wat de totale verkeersaantrekkende werking bedraagt.

**Planspecifiek***Bestaande situatie*In de huidige situatie is geen sprake van verkeersgeneratie.

*Beoogde ontwikkeling*  In het voorgenomen plan wordt Ã©Ã©n vrijstaande woning gerealiseerd. De navolgende tabel geeft de bijbehorende verkeersgeneratie weer, gebaseerd op de CROW\-normering. Conform het gemeentelijk parkeerbeleid wordt aangesloten op de categorieÃ«n 'Rest bebouwde kom' en 'Niet stedelijk'.

| **programma** | **aantal woningen** | **gemiddelde verkeersgeneratie per woning** | **totale verkeers\-generatie** |

| --- | --- | --- | --- |

| vrijstaande woningen | 1 | 8,2 | 8,2 |

Uit de tabel volgt dat de verkeersgeneratie in de toekomstige situatie gemiddeld 8,2 per etmaal bedraagt. De Rijdersstraat beschikt naar verwachting over genoeg capaciteit om deze beperkte toevoeging aan verkeersgeneratie op te vangen.

Het aspect 'verkeer' vormt derhalve geen belemmering voor de voorgenomen ontwikkeling.

####### 4\.4\.2 Parkeren

Het benodigde of gewenste aantal parkeerplaatsen bij ruimtelijke ontwikkelingen kan worden bepaald op basis van parkeerkencijfers of op basis van parkeernormen. Parkeerkencijfers zijn op de praktijk gebaseerde cijfers van de verwachte parkeerbehoefte. Parkeernormen staan voor het aantal vereiste parkeerplaatsen per type bestemming. Op basis van deze parkeernormen wordt parkeerbeleid veelal vormgegeven.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 381 van 10 december 2018 'Toekomstbestendig parkeren, van parkeerkencijfers naar parkeernormen' richtlijnen voor parkeernormen. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen of voorzien wordt in voldoende (auto)parkeerplaatsen. Voorts voorziet de publicatie in minimale voorwaarden voor parkeervoorzieningen.

*Gemeentelijk beleid*De gemeente Hollands Kroon hanteert voor het bepalen van de parkeerbehoefte de richtlijnen opgesteld door het CROW.    **Planspecifiek**Op basis van het parkeerbeleid van de gemeente zijn in totaal (afgerond) 3 parkeerplaatsen benodigd voor de nieuwe woning. Op de beschikbare percelen is voldoende ruimte om te kunnen voorzien in de benodigde 3 parkeerplaatsen.

| **crow aansluiting** | **aantal** | **parkeernorm per woning (rest bebouwde kom, niet stedelijk)** | **totaal** |

| --- | --- | --- | --- |

| koop, vrijstaand | 1 | 2,3 | 2,3 |

Het aspect 'parkeren' vormt geen belemmering voor de voorgenomen ontwikkeling. Er worden voldoende parkeerplaatsen op eigen terrein gerealiseerd.

###### 4\.5 Archeologie en cultuurhistorie

####### 4\.5\.1 Archeologie

In 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Deze bescherming is in Nederland wettelijk verankerd in de Monumentenwet en de Wet op Archeologie en Monumentenzorg. Op basis van deze wetten zijn mogelijke (toevals)vondsten bij het verrichten van werkzaamheden in de bodem altijd beschermd. Er geldt een meldingsplicht bij het vinden van (mogelijke) waardevolle zaken. Dat melden dient terstond te gebeuren. In het kader van een goede ruimtelijke ordening in relatie tot de Monumentenwet kan vooronderzoek naar mogelijke waarden nodig zijn zodat waar nodig die waarden veiliggesteld kunnen worden en/of het initiatief aangepast kan worden. **Planspecifiek**In de Omgevingsvisie van Hollands Kroon staat dat er bewust voor wordt gekozen om minimale regels te hanteren. Het plangebied heeft in het bestemmingsplan ''t Veld, Oude Niedorp, en Zijdewind \- De Weel' en in het bestemmingsplan 'Buitengebied voormalige gemeente Niedorp' geen specifieke aanduiding in verband met archeologie. Bovendien is de omvang van dit project kleinschalig van aard met een geringe bebouwingsdiepte. Archeologische waarden zijn daarmee niet in het geding en een archeologisch onderzoek heeft geen ruimtelijke relevantie.

####### 4\.5\.2 Cultuurhistorie

Het cultuurhistorisch erfgoed van Nederland bestaat uit monumentale panden, historische zichtlijnen, kenmerkende landschappen en waardevolle lijn\- en/of vlakelementen. Het cultuurhistorisch erfgoed geeft een beeld van de geschiedenis van het landschap. Daarom is bescherming van deze elementen van belang.

**Planspecifiek**Om de cultuurhistorisch waardevolle elementen in beeld te brengen is de Cultuurhistorische Waardenkaart (CHW) opgesteld. Binnen het plangebied zijn geen cultuurhistorische waarden aanwezig die bescherming vinden binnen het bestemmingsplan. Verder zijn er geen monumentale panden aanwezig binnen het plangebied of is er sprake van een beschermd stads\- of dorpsgezicht.

Derhalve vormt het aspect cultuurhistorie geen belemmering voor het voorgenomen plan.

###### 4\.6 Duurzaamheid

Gelet op de eindigheid van ruimte en bouw\- en brandstoffen is duurzaamheid bij ruimtelijke ontwikkelingen van belang. Duurzame ontwikkeling is de ontwikkeling die aansluit op de behoeften van heden en toekomst zonder het vermogen van de toekomstige generaties om in hun eigen behoeften te voorzien in gevaar te brengen.

Het wettelijk beleid ten aanzien van energiezuinig bouwen is opgenomen in het Bouwbesluit. Daarin is vastgelegd hoe de energieprestatie van gebouwen wordt gemeten met behulp van de Energie Prestatie CoÃ«fficiÃ«nt (EPC). Deze eis zal in de toekomst verder worden aangescherpt vanuit het streven om uiteindelijk energieneutraal te bouwen (EPC\=0\).

**Planspecifiek**De nieuwbouw van de woning zal volgens de huidige normen voor duurzaamheid plaatsvinden. De toekomstige woning wordt gasloos uitgevoerd, tevens wordt er een energieconcept toegepast met warmtepompen en PV\-panelen. Verder wordt er luchtdicht gebouwd en hoogwaardige isolatie toegepast. Hiermee wordt voldaan aan de Energie Prestatie CoÃ«fficiÃ«nt van 0,4 conform het Bouwbesluit.

##### 5 Juridische planbeschrijving

###### 5\.1 Algemeen

Voor het bestemmingsplan is gebruik gemaakt van de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\). Dit bestemmingsplan bestaat uit een verbeelding, planregels en een toelichting. De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft de beweegredenen, de onderzoeksresultaten en de beleidsuitgangspunten weer die aan het bestemmingsplan ten grondslag liggen. Ook is de toelichting van wezenlijk belang voor een juiste interpretatie en toepassing van het bestemmingsplan. Tot slot maakt een eventuele bijlage onlosmakelijk onderdeel uit van het bestemmingsplan.

###### 5\.2 Verbeelding

Op de verbeelding worden de bestemmingen weergegeven, met daarbij andere bepalingen als gebiedsaanduidingen, bouwaanduidingen, bouwvlakken etc. Voor de analoge verbeelding is gebruik gemaakt van een digitale ondergrond (Grootschalige Basiskaart en/of kadastrale kaart).

###### 5\.3 Planregels

De planregels zijn onderverdeeld in vier hoofdstukken. Hoofdstuk I bevat de inleidende regels voor het hele plangebied. Hoofdstuk II geeft de bestemmingsregels. Hoofdstuk III geeft vervolgens de algemene regels waaronder (mogelijke) flexibiliteitsbepalingen in de vorm van wijzigings\- en afwijkingsbevoegdheden. In dit derde hoofdstuk kunnen belangrijke algemene bepalingen zijn opgenomen die van invloed zijn op het bepaalde in hoofdstuk II. Ten slotte regelt hoofdstuk IV de overgangs\- en slotbepalingen.

Voor de planregels is de gestandaardiseerde opbouw uit de SVBP 2012 gebruikt. In de planregels is een standaard hoofdstukindeling aangehouden die begint met 'Inleidende regels' (begrippen en wijze van meten), vervolgens met de 'Bestemmingsregels', de 'Algemene regels' (de regels die voor alle bestemmingen gelden) en de 'Overgangs\- en slotregels'. In het tweede hoofdstuk, de Bestemmingsregels, staan de verschillende bestemming op alfabetische volgorde. Ook dit hoofdstuk kent een standaardopbouw:* Bestemmingsomschrijving (in elk bestemmingsplan);

* Bouwregels (bestemmingsplanafhankelijk);

* Nadere eisen (bestemmingsplanafhankelijk);

* Afwijken van de bouwregels (bestemmingsplanafhankelijk);

* Specifieke gebruiksregels (bestemmingsplanafhankelijk);

* Afwijken van de gebruiksregels (bestemmingsplanafhankelijk);

* Omgevingsvergunning voor het uitvoeren van een werk, geen bouwwerk zijnde, of van werkzaamheden (bestemmingsplanafhankelijk).

###### 5\.4 Wijze van bestemmen

Voorliggend bestemmingsplan bevat de volgende bestemmingen:

*Wonen*Aan de nieuw te bouwen woning is de bestemming 'Wonen' toegekend. Er is een bouwvlak aangeduid, waarbinnen het hoofdgebouw moet worden opgericht. Hierbij zijn ook de maximale goot\- en bouwhoogten en dakhelling aangeduid. In de regels is aangegeven dat het om maximaal Ã©Ã©n vrijstaande woning mag gaan.

Binnen de woonbestemmingen is naast het hoofdgebouw erfbebouwing toegestaan in de vorm van aan\- en uitbouwen, overkappingen en bijgebouwen (al dan niet aan het hoofdgebouw gebouwd) en overkappingen. Verder gelden de in de gemeente gebruikelijke mogelijkheden voor aan\-huis\-verbonden beroepen, aan\-huis\-verbonden bedrijven en bed and breakfast.

##### 6 Economische uitvoerbaarheid

Bij de voorbereiding van een bestemmingsplan, een wijzigingsplan als bedoeld in artikel 3\.6, eerste lid Wro of naar aanleiding van een omgevingsvergunning waarbij met toepassing van artikel 2\.12, eerste lid, onder a, 3Â°van de Wabo wordt afgeweken van het bestemmingsplan of de beheersverordening, dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan.

In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien:* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**Onderhavig plan betreft een exploitatief kruimelgeval, derhalve is het niet noodzakkelijk een exploitatieplan vast te stellen. Initiatiefnemer is voornemens ten behoeve van het project een anterieure overeenkomst met de gemeente Hollands Kroon af te sluiten. In deze overeenkomst is de betaling van eventuele tegemoetkoming in de planschade opgenomen. De kosten zijn dankzij de overeenkomst anderszins verzekerd, waardoor een exploitatieplan niet nodig is. De overige kosten worden door middel van leges op de initiatiefnemer verhaald. Het plan is hierdoor financieel uitvoerbaar.

##### 7 Maatschappelijke uitvoerbaarheid

###### 7\.1 Algemeen

Bij de voorbereiding van een ontwerp bestemmingsplan dient op grond van artikel 3\.1\.6 lid 1 Wro sub c overleg te worden gevoerd als bedoeld in artikel 3\.1\.1 Bro. Op basis van het eerste lid van dit artikel wordt overleg gevoerd met waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg.

Een ontwerpbestemmingsplan dient conform afdeling 3\.4 Awb gedurende 6 weken ter inzage gelegd worden. Hierbij is er de mogelijkheid voor een ieder om zienswijzen in te dienen op het plan. Na vaststelling door de Raad wordt het vaststellingsbesluit bekend gemaakt. Het bestemmingsplan ligt na bekendmaking 6 weken ter inzage. Gedurende deze termijn is er de mogelijkheid beroep in te dienen bij de Afdeling bestuursrechtspraak van de Raad van State. Het bestemmingsplan treedt vervolgens de dag na afloop van de tervisielegging in werking als er geen beroep is ingesteld. Is er wel beroep ingesteld dan treedt het bestemmingsplan ook in werking, tenzij naast het indienen van een beroepschrift ook om een voorlopige voorziening is gevraagd. De schorsing van de inwerkingtreding eindigt indien de voorlopige voorziening wordt afgewezen. De procedure eindigt met het besluit van de Afdeling bestuursrechtspraak van de Raad van State.

*Participatie* Initiatiefnemer heeft de direct omwonenden op de hoogte gebracht van de voorgenomen ontwikkeling. Het plan is positief ontvangen. Een verslag hiervan is opgenomen in de bijlagen, zie bijlagen bij toelichting bijlage 6\.

###### 7\.2 Verslag artikel 3\.1\.1 Bro overleg

In deze paragraaf, of in een separate bijlage, worden te zijner tijd de resultaten van het vooroverleg ex artikel 3\.1\.1 Bro opgenomen.

###### 7\.3 Verslag zienswijzen

In deze paragraaf, of in een separate bijlage, worden te zijner tijd de zienswijzen op het ontwerpbestemmingsplan en de gemeentelijke reactie hierop opgenomen.