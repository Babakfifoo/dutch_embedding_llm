Partiële herziening 'Limmen \- Zandzoom'

Partiële herziening 'Limmen \- Zandzoom'

========================================

Toelichting

-----------

| Type plan: | bestemmingsplan |

| --- | --- |

| Naam van het plan: | Partiële herziening 'Limmen \- Zandzoom' |

| Status: | voorontwerp |

| Plan identificatie: | NL.IMRO.0383\.BPL16ZZpartherz\-VO01 |

* Toelichting

* Regels

* Vaststellingsbesluit

#### Toelichting

##### 1 Inleiding

###### 1\.1 Aanleiding en doelstelling

bestemmingsplan 'Limmen\-Zandzoom' is op 3 februari 2011 vastgesteld

door de raad van de gemeente Castricum. Het bestemmingsplan ziet op de

herontwikkeling van een deel van het gebied tussen Limmen en Heiloo. In

dit gebied wordt een nieuw woongebied ontwikkeld met 2\.000 tot 2\.400

woningen.

Op het

grondgebied van de gemeente Castricum gaat het om 500\-600 woningen die

worden ingepast in de bestaande ruimtelijke structuur van het gebied.

Het bestemmingsplan 'Limmen–Zandzoom' heeft deels een

gedetailleerd karakter waar het gaat om de bestemmingen van de gebouwen

langs de bestaande bebouwingslinten. De te ontwikkelen gebieden voor

woningbouw hebben een uit te werken bestemming.

Sinds de

vaststelling van het bestemmingsplan 'Limmen\-Zandzoom' is er nieuw

beleid ontwikkeld en zijn de eerste ervaringen met de uitwerking van

het bestemmingsplan opgedaan. Gebleken is dat een herziening van het

bestemmingsplan op een aantal onderdelen gewenst is. Het gaat dan met

name om het huisvestingsbeleid en de stedenbouwkundige invulling. Door

middel van voorliggend bestemmingsplan wordt aan voorgaande wens

uitwerking gegeven. Deze herziening ziet niet op wijzigingen in het

planconcept, de stedenbouwkundige uitgangspunten of de programmatische

uitgangspunten. Deze blijven allen in stand. Het bestemmingsplan is

daarmee te typeren als een 'partiële herziening'. Omdat het plan

zich beperkt tot technische aspecten wordt voor de

haalbaarheidsaspecten verwezen naar het vigerende bestemmingsplan

'Limmen\-Zandzoom' zoals deze op 3 februari 2011 door de gemeenteraad

van Castricum is vastgesteld.

###### 1\.2 Plangebied

Het plangebied van het bestemmingsplan 'Limmen–Zandzoom' heeft betrekking op twee gebieden:

* Het grootste

deel bestaat uit het gebied begrensd door de gemeentegrens met de

gemeente Heiloo in het noorden, de Rijksweg en het bedrijventerrein

Nieuwelaan in het oosten, de Burgemeester Nieuwenhuijsenstraat in het

zuiden en de Westerweg en de spoorlijn in het westen.

* Het kleinste

deel bestaat uit het gebied begrensd door de gemeentegrens in het

noorden, GGZ locatie De Oosthoek in het oosten, de Nieuwelaan in het

zuiden en de Rijksweg in het westen.

plangebied van de onderhavige partële herziening sluit,

logischerwijs, aan bij de huidige planbegrenzing. Op de volgende

afbeelding is deze begrenzing weergegeven.

![](i_NL.IMRO.0383.BPL16ZZpartherz-VO01_afbeelding2.jpg)

*Begrenzing plangebied*

###### 1\.3 Geldend bestemmingsplan

plaatse van het plangebied geldt het bestemmingsplan

'Limmen\-Zandzoom'. Dit bestemmingsplan is op 3 februari

2011 vastgesteld door de raad van de

gemeente Castricum. Voorliggend bestemmingsplan is

een partiële herziening van het moederplan 'Limmen \-

Zandzoom'. Het geldende plan blijft in hoofdzaak dan ook van

kracht. Zo is voor iedereen duidelijk dat de uitgangspunten zoals

gehanteerd, ten tijde van het opstellen van het bestemmingsplan 'Limmen

\- Zandzoom', tot op heden nog steeds van toepassing zijn.

###### 1\.4 Leeswijzer

hoofdstuk 2 worden de aanpassingen op het bestemmingsplan 'Limmen

\- Zandzoom' puntsgewijs beschreven waarbij wordt aangegeven op

welke wijze het bestemmingsplan wordt bijgesteld. In hoofdstuk 3 wordt

kort ingegaan op de milieuaspecten van het plan. In hoofdstuk 4 wordt

ingegaan op de economische uitvoerbaarheid en in hoofdstuk 5 op de

juridische aspecten van het bestemmingsplan. Ten slotte wordt de

procedure beschreven in hoofdstuk 6\.

##### 2 Aanpassingen op het bestemmingsplan Limmen Zandzoom

###### 2\.1 Huisvestingbeleid

het bestemmingsplan 'Limmen–Zandzoom', en ook het

exploitatieplan, is bepaald dat het aandeel sociale huur\- en/of

koopwoningen minimaal 38% bedraagt van het totaal aantal woningen in

categorie 1 tot en met 4 (alle woningen behoudens het

topsegment). Dit percentage is  gebaseerd op de lokale

woonvisie van 2009\-2030\.

2013 is de Woonvisie Regio Alkmaar vastgesteld. In deze visie is

opgenomen dat de regio bij nieuwbouw de regel hanteert dat minimaal 30%

van het aantal woningen sociaal moet zijn. Daarbij is afgesproken

dat elke gemeente het percentage sociaal hoger of lager mag

vaststellen, mits regionaal afgestemd. Voor Castricum is dat

percentage in de Lokale Woonvisie 'Wonen in de Heerlykhyd tussen

Zee en Meer' vastgesteld op 25%. De argumenten hiervoor zijn:

* Het gemiddelde

inkomen in Castricum is hoger dan gemiddeld in de regio. Hierdoor doen

inwoners van Castricum minder dan gemiddeld in de regio, een beroep op

sociale woningbouw;

* In het Regionaal

Actie Programma wonen (RAP) is voor de gemeente Castricum het

percentage sociale woningbouw 5\-10% lager dan voor de regio;

* Uit onderzoek

blijkt dat het aantal inwoners met een inkomen tot € 34\.678

(primaire doelgroep woningbouwcorporatie) daalt met 4% tot 2020 en met

7% tot 2030\.

* De daling van de

huizenprijzen in de afgelopen 4 jaar resulteert in een grotere voorraad

woningen met een huizenprijs lager dan € 225\.000 (is categorie 2\);

* Het hoge percentage woningen dat in de periode 2006\-2013 in categorie 1 en 2 is gebouwd.

nieuwe beleid zoals dat de afgelopen periode ontwikkeld is, is

minder stringent dan de bepalingen in het bestemmingsplan. De raad is

daarom voorgesteld een meer flexibele lijn te hanteren en, omdat sprake

is van een regionale opgave, aansluiting te zoeken bij de regionale

woonvisie.

raad heeft, in het kader van de voortgangsrapportage september 2015,

het kaderstellende besluit genomen de opgave van het aandeel sociale

huur\- en/of koopwoningen te bepalen op minimaal 30% van het totaal

aantal woningen dat binnen het bestemmingsplan 'Limmen –

Zandzoom' gerealiseerd wordt.

###### 2\.2 Stedenbouwkundige invulling

Binnen Zandzoom

worden verschillende dichtheden – het aantal woningen per ha \-

gehanteerd. Er zijn drie gebieden met verschillende dichtheden te

onderscheiden. Tussen de Westerweg en de Hogeweg is dit een gebied waar

15 woningen per ha worden voorzien. Tussen het gebied bij de

Hogeweg en de Rijksweg is 25 woningen per hectare voorzien en voor

het gebied ten oosten van de Rijksweg is de dichtheid 5 woningen per

ha. Per deelgebied is ook een maximum aantal woningen bepaald.

Voor het gehele plangebied is het totaal aantal woningen gemaximeerd op

566 woningen, dit met inbegrip van de woning van het

bestemmingsplan 'Limmen  \- Zandzoom topkavels' (zie paragraaf

2\.3\). De planregeling is zo opgesteld dat binnen de drie deelgebieden

er schuifruimte is tussen het aantal te realiseren woningen.

Bij de uitwerking

wordt ook gekeken naar het structuurplan 'Limmen \- Zandzoom', zoals

vastgesteld in september 2007\. Hierin zijn binnen de drie gebieden weer

deelgebieden aangegeven met een maximaal aantal te realiseren woningen.

Deze combinatie bleek in de praktijk niet flexibel genoeg: bepaalde

delen worden minder intensief bebouwd, maar voor andere deelgebieden

zijn er juist wel meer mogelijkheden.

De raad heeft in

het kader van de voortgangsrapportage september 2015 besloten om in een

partiële herziening van het bestemmingsplan 'Limmen \- Zandzoom'

een meer flexibele werkvorm op te nemen door het maximum aantal

woningen te verbinden aan een gebied per dichtheid en niet meer aan een

deelgebied. Concreet betekent dit 70 woningen in de bestemming 5

woningen per ha, 290 woningen in de bestemming 15 woningen per ha en

305 woningen in de bestemming 25 woningen per ha, met dien verstande

dat het totaal aantal woningen niet meer dan 566 woningen mag bedragen.

Voorgaande betekend dat binnen de drie deelgebieden er een

'schuifruimte' is van 100 woningen. De volgende afbeelding geeft

de drie te onderscheiden deelgebieden weer.

![](i_NL.IMRO.0383.BPL16ZZpartherz-VO01_afbeelding1.jpg)

*Driedeling plangebied*

###### 2\.3 Bijstelling plangebied

Een gedeelte van

het bestemmingsplan 'Limmen Zandzoom Topkavels' wordt ingepast met

deze herziening in het bestemmingsplan 'Limmen \- Zandzoom'. Ook

dit betreft een technische wijziging: de woonbestemming van het

bestemmingsplan 'Limmen Zandzoom Topkavels' wordt overgeheveld naar een

Uit werken woonbestemming, de functie blijft gelijk, het gebiedje komt

alleen in een ander bestemmingsplan te vallen. De totale

woningbouwopgave van het bestemmingsplan 'Limmen – Zandzoom'

neemt met deze wijziging met één woning toe van 565 naar

566 woningen, de capaciteit van het bestemmingsplan 'Limmen Zandzoom \-

Topkavels' daalt van acht naar zeven woningen. De totale plancapaciteit

van de Zandzoom blijft daarmee gelijk en passend binnen de lokale en

regionale woningbouwafspraken.

De onderstaande

afbeelding maakt inzichtelijk welk gedeelte van de kavel uit het

bestemmingsplan 'Limmen Zandzoom Topkavels' toegevoegd wordt aan het

bestemmingsplan 'Limmen \- Zandzoom'. Op deze kavel waren twee

woningen voorzien. Eén woning wordt gerealiseerd binnen de

planologische mogelijkheden van het bestemmingsplan 'Limmen Zandzoom

Topkavels'. Het restant van de kavel, waarop een tweede woning

niet meer inpasbaar is, wordt 'toegevoegd' aan het bestemmingsplan

'Limmen \- Zandzoom'. Dit gedeelte is in de onderstaande afbeelding rood

omlijnd.

![](i_NL.IMRO.0383.BPL16ZZpartherz-VO01_afbeelding4.jpg)

##### 3 Milieuaspecten

planontwikkeling moet nadrukkelijk rekening worden gehouden met de

gevolgen van ruimtelijke ingrepen voor het milieu en de beperkingen die

milieuaspecten opleggen. In de praktijk is het bestemmingsplan vaak een

belangrijk middel voor afstemming tussen milieuaspecten en ruimtelijke

ordening.

Alle benodigde

milieuhygiënische onderzoeken zijn in het kader van het

bestemmingsplan 'Limmen \- Zandzoom' uitgevoerd. Uit de onderzoeken

is gebleken dat de ontwikkeling van de Zandzoom mogelijk is. Voor

deze partiële herziening moet specifiek gekeken worden of de

ruimtelijke gevolgen welke voorkomen uit de aanpassingen ook van

invloed zijn op de verschillende milieuaspecten.

De beschreven

aanpassingen op het bestemmingsplan 'Limmen \-

Zandzoom' (zoals te lezen in hoofdstuk 2\) hebben geen invloed op

de verschillende milieuaspecten. De milieuhygiënische

onderzoeken zoals deze zijn beschreven in het bestemmingsplan 'Limmen \-

Zandzoom' blijven representatief voor het gebied.

##### 4 Economische uitvoerbaarheid

Het plangebied

Limmen\-Zandzoom beslaat een gebied van circa 100 hectare waarvan in

totaal ruim 55 ha wordt ingenomen door de uit te werken bestemmingen.

Inmiddels is de eerste fase uitgewerkt. Op grond van het Bro dient

onderzoek plaats te vinden naar de uitvoerbaarheid van het plan.

Binnen de uit te

werken bestemmingen worden maximaal 566 woningen gerealiseerd, waarvan

63 in het topsegment en de overige woningen conform de verdeling van de

woonvisie. De gemeente hanteert deels een actief grondbeleid waarin het

kostenverhaal wordt verzekerd via de gronduitgifte. Veel gronden in het

exploitatieplangebied Limmen\-Zandzoom zijn echter nog in bezit van

particuliere eigenaren. Voor particulieren die op eigen grond een deel

het plan willen ontwikkelen, hanteert de gemeente in voorkomende

gevallen een regisserend grondbeleid middels (posterieure

overeenkomsten op grond van) het exploitatieplan. Voor deze

deelontwikkelingen wordt kostenverhaal én de gewenste

ruimtelijke kwaliteit geregeld via een (herziening van het)

exploitatieplan.

In dit

exploitatieplan is de financiële haalbaarheid van de ontwikkeling

Limmen\- Zandzoom aangetoond en is het kostenverhaal en de ruimtelijke

kwaliteit verzekerd. Het betreft een globaal exploitatieplan waarbij de

exploitatiebijdrage is berekend per gewogen basiseenheid. Er is nog

geen rekening gehouden met de kosten die de private partij eventueel

zelf maakt. Deze kosten worden pas duidelijk als het gebied een

concrete invulling krijgt. Een herziening van het exploitatieplan wordt

meegenomen bij de uitwerkingsplannen.

Het planvoornemen

wordt gerealiseerd door CV Zandzoom; een samenwerking tussen de

gemeente Castricum en groot grondbezitter. CV Zandzoom heeft voor de

planontwikkeling grondexploitatie opgesteld. Deze exploitatie is

sluitend. Ook de gemeente Castricum is nog eigenaar van gronden in het

plangebied. Ook de gemeentelijke grondexploitatie is sluitend.

##### 5 Het juridisch plan

Voor de

herziening van het bestemmingsplan  'Zandzoom  \-

Limmen' is gebruik gemaakt van de in de Wet ruimtelijke ordening

opgenomen standaardvorm van de Standaard Vergelijkbare

Bestemmingplannen 2012 (SVBP 2012\). Deze standaard is wettelijk

voorgeschreven voor alle bestemmingsplannen.

bestemmingsplan is een zogenaamde partiële herziening en

voert enkele wijzigingen door in de regels van het bestemmingsplan

'Zandzoom \- Limmen' en vergroot het plangebied voor een klein deel. Een

gedeelte van het bestemmingsplan 'Zandzoom \- Limmen Topkavels' wordt

overgeheveld naar het bestemmingsplan 'Zandzoom \- Limmen'.

bestemmingsplan bestaat uit een verbeelding, planregels en een

toelichting. De verbeelding en de planregels vormen samen het juridisch

bindende gedeelte van het bestemmingsplan. Beide planonderdelen dienen

in onderlinge samenhang te worden bezien en toegepast en kunnen ook

niet los gezien worden van het bestemmingsplan  'Zandzoom  \-

Limmen'.

De toelichting

heeft geen rechtskracht, maar vormt niettemin een belangrijk onderdeel

van het plan. De toelichting van dit bestemmingsplan geeft een weergave

van de beweegredenen, de onderzoeksresultaten en de

beleidsuitgangspunten die aan het bestemmingsplan ten grondslag liggen.

Ook is de toelichting van wezenlijk belang voor een juiste

interpretatie en toepassing van het bestemmingsplan. Tot slot maakt een

eventuele bijlage onlosmakelijk onderdeel uit van het bestemmingsplan.

##### 6 Overleg, inspraak en zienswijze

Bij de

voorbereiding van een (voor)ontwerp bestemmingsplan dient op grond van

artikel 3\.1\.6 lid 1 Wro sub c overleg te worden gevoerd als bedoeld in

artikel 3\.1\.1 Bro. Op basis van het eerste lid van dit artikel wordt

overleg gevoerd met waterschappen en met die diensten van provincie en

Rijk die betrokken zijn bij de zorg voor de ruimtelijke ordening of

belast zijn met de behartiging van belangen welke in het plan in het

geding zijn. Gelijktijdig met dit wettelijke vooroverleg vindt ook

de inspraak plaats. De uitkomsten van het vooroverleg en de inspraak

wordt opgenomen in de Nota inspraak en vooroverleg, zie paragraaf 6\.1\.

De gemeente

Castricum heeft er voor gekozen dit bestemmingsplan eerst als

voorontwerp bestemmingsplan ter inzage te leggen. Hierna volgt de ter

inzage legging van het ontwerp bestemmingsplan. Een

ontwerpbestemmingsplan dient conform afdeling 3\.4 Awb gedurende 6 weken

ter inzage gelegd worden. Hierbij is er de mogelijkheid voor een ieder

om zienswijzen in te dienen op het plan. Na vaststelling door de Raad

wordt het vaststellingsbesluit bekend gemaakt. Het bestemmingsplan ligt

na bekendmaking 6 weken ter inzage. Gedurende deze termijn is er de

mogelijkheid beroep in te dienen bij de Afdeling bestuursrechtspraak

Raad van State. Het bestemmingsplan treedt vervolgens daags na afloop

van de tervisielegging in werking als er geen beroep is ingesteld. Is

er wel beroep ingesteld dan treedt het bestemmingsplan ook in werking,

tenzij naast het indienen van een beroepschrift ook om een voorlopige

voorziening is gevraagd. De schorsing van de inwerkingtreding eindigt

indien de voorlopige voorziening wordt afgewezen. De procedure eindigt

met het besluit van de Afdeling bestuursrechtspraak van de Raad van

State.

###### 6\.1 Verslag inspraak en vooroverleg

###### 6\.2 Verslag zienswijzen