xml version\="1\.0" encoding\="UTF\-8"?

Bedrijventerreinen Oost Gelre reparatie en herziening Lindebrook: Toelichting

direct naar inhoud van Toelichting

Bedrijventerreinen Oost Gelre reparatie en herziening Lindebrook

================================================================

Toelichting

-----------

| Plan: | Bedrijventerreinen Oost Gelre reparatie en herziening Lindebrook |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1586\.BPBEDRIJVEN304\-VG01 |

* Toelichting

* Bijlagen bij toelichting

* Regels

* Bijlagen bij regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding en doel

+ 1\.2 Ligging en begrenzing

+ 1\.3 Geldend bestemmingsplan

+ 1\.4 Leeswijzer

* Hoofdstuk 2 Planbeschrijving

+ 2\.1 Bestaande situatie

+ 2\.2 Nieuwe situatie

* Hoofdstuk 3 Beleid

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Uitvoeringsaspecten

+ 4\.1 Archeologie en Cultuurhistorie

+ 4\.2 Bodem

+ 4\.3 Water

+ 4\.4 Flora en fauna

+ 4\.5 Bedrijven en milieuzonering

+ 4\.6 Verkeer en parkeren

+ 4\.7 Gezondheid

* Hoofdstuk 5 Juridische toelichting

+ 5\.1 Algemeen

+ 5\.2 Bestemmingsplan

+ 5\.3 Plansystematiek

* Hoofdstuk 6 Uitvoerbaarheid

+ 6\.1 Maatschappelijke uitvoerbaarheid

+ 6\.2 Economische uitvoerbaarheid

### Hoofdstuk 1 Inleiding

#### 1\.1 Aanleiding en doel

De gemeente Oost Gelre heeft het voornemen het bestemmingsplan 'Bedrijventerreinen Oost Gelre' aan te scherpen. Deze aanscherpingen vinden plaats in de regels en op de verbeelding van het bestemmingsplan.

Tevens wil de gemeente een aantal bestemmingen en aanduidingen wijzigen ter plaatse van het zuidelijke deel van het bedrijventerrein Lindebrook.

Om beide wijzigingen mogelijk te maken, is deze partiÃ«le herziening opgesteld.

#### 1\.2 Ligging en begrenzing

De voorliggende partiÃ«le herziening heeft betrekking op het plangebied van het bestemmingsplan 'Bedrijventerrein Oost Gelre'. Er is een aantal herzieningen uit het plangebied verwijderd:

| naam   Â | datum   Â | plangebied   Â | planstatus   Â | |

| --- | --- | --- | --- | --- |

| Bestemmingsplan bedrijventerreinen Oost Gelre herziening 3 percelen Lichtenvoorde   Â | 24\-10\-2019   Â | NL.IMRO.1586\.BPBEDRIJVEN305\-OW01   Â | ontwerp   Â | |

| Bestemmingsplan rotonde James Wattstraat Hamelandweg Lichtenvoorde   Â | 27\-6\-2017   Â | NL.IMRO.1586\.BPBUI1514\-VG01   Â | vastgesteld   Â | |

| Buitengebied, herziening waterberging Lichtenvoorde Oost   Â | 27\-6\-2017   Â | NL.IMRO.1586\.BPBUI1516\-VG01   Â | vastgesteld   Â | |

| Buitengebied, herziening verleggen beschermingszone nabij Vragenderweg   Â | 11\-2\-2020   Â | NL.IMRO.1586\.BPBUI2008\-VG01   Â | vastgesteld   Â | |

| N18 \- gedeelte Oost Gelre   Â | 16\-7\-2019   Â | NL.IMRO.1586\.BPBUI2001\-VG01   Â | vastgesteld   Â | |

| Bestemmingsplan bedrijventerreinen Oost Gelre herziening groenperceel Lichtenvoorde   Â | 1\-5\-2020   Â | NL.IMRO.1586\.BPBEDRIJVEN306\-VG01   Â | vastgesteld   Â | |

| Regionaal Bedrijvenpark Laarberg, Laarberg Centraal   Â | 15\-7\-2014   Â | NL.IMRO.1586\.BPBUI1502\-VG01   Â | vastgesteld   Â | |

| Regionaal Bedrijvenpark Laarberg, Groot\-Hoornwerk   Â | 25\-2\-2014   Â | NL.IMRO.1586\.BPBUI107\-VG05   Â | vastgesteld   Â | |

| Regionaal Bedrijvenpark Laarberg, Laarberg Zuid   Â | 16\-6\-2015   Â | NL.IMRO.1586\.BPBUI1506\-VG05   Â | vastgesteld   Â | |

| Wijziging Regionaal Bedrijvenpark Laarberg, Laarberg Zuid   Â | 18\-4\-2017   Â | NL.IMRO.1586\.WPLBZ1901\-VG01   Â | vastgesteld   Â | |

| Regionaal Bedrijvenpark Laarberg, Laarberg Centraal, locatie Mueller   Â | 4\-4\-2017   Â | NL.IMRO.1586\.BPLBC2101\-VG01   Â | vastgesteld   Â | |

| Regionaal Bedrijvenpark Laarberg, Laarberg Entree   Â | 6\-2\-2018   Â | NL.IMRO.1586\.BPBEDRIJVEN303\-VG01   Â | vastgesteld   Â | |

| Herziening Vrakkinkweg 2/2a/2b, Vredenseweg 103a nabij en Industrieweg 9a/9c te Groenlo   Â | 31\-3\-2020   Â | NL.IMRO.1586\.BPBUI2017\-VG01   Â | vastgesteld   Â | |

| Regionaal Bedrijvenpark Laarberg, Bio\-Based Transitiepark deelgebied 1   Â | 25\-2\-2014   Â | NL.IMRO.1586\.BPBUI108\-VG05   Â | vastgesteld   Â | |

| Geluidzone Regionaal Bedrijvenpark Laarberg en Den Sliem 2018   Â | 8\-6\-2018   Â | NL.IMRO.1586\.BPBUI2004\-VO01   Â | voorontwerp   Â | |

| Winterswijkseweg 11 (in voorbereiding)   Â | \<Null\>   Â | \<Null\>   Â | in voorbereiding   Â | |

| Bestemmingsplan Vragenderweg 60, 60a en 60b in voorbereiding   Â | 9\-7\-2013   Â | NL.IMRO.1586\.BPBEDRIJVEN300\-VA02   Â | vastgesteld   Â | |

| Bestemmingsplan bedrijventerreinen Oost Gelre herziening Koningslinde 6 Lichtenvoorde bedrijfskavel   Â | 30\-5\-2017   Â | NL.IMRO.1586\.BPBEDRIJVEN302\-VG01   Â | vastgesteld   Â | |

| Bestemmingsplan bedrijventerreinen herziening westzijde Bolwerk te Groenlo   Â | 17\-12\-2013    Â | NL.IMRO.1586\.BPBEDRIJVEN301\-VG01   Â | vastgesteld   Â | |

Tevens is een kleine strook toegevoegd aan het plangebied ter hoogte van het Laantje van Lasonder, dat tot nu toe tussen twee bestemmingsplannen inviel. Dit strookje heeft de bestemming 'Verkeer \- Verblijfsgebied' gekregen.

Op de onderstaande afbeelding is de ligging weergegeven van het plangebied.

![afbeelding "i_NL.IMRO.1586.BPBEDRIJVEN304-VG01_0001.png"](i_NL.IMRO.1586.BPBEDRIJVEN304-VG01_0001.png)

Ligging plangebied

De herziening voor de locatie Lindebrook heeft betrekking op onderstaande kavels.

![afbeelding "i_NL.IMRO.1586.BPBEDRIJVEN304-VG01_0002.png"](i_NL.IMRO.1586.BPBEDRIJVEN304-VG01_0002.png)

Het betreft de kavels 2b, 3b, 4b, 6b, 7b, 8b en 10b (inclusief de al ingevulde kavel tussen 4b en 6b), 2a, 3a, 4a, de bestaande woning tussen 4a en 6a, 6a 7a, 8a en 9a en 10a, gelegen op het bedrijventerrein Lindebrook ten noordoosten van de kern Lichtenvoorde.

![afbeelding "i_NL.IMRO.1586.BPBEDRIJVEN304-VG01_0003.png"](i_NL.IMRO.1586.BPBEDRIJVEN304-VG01_0003.png)

Ligging kavels Lindebrook

#### 1\.3 Geldend bestemmingsplan

Ter plaatse van de voorliggende partiÃ«le herziening geldt momenteel het bestemmingsplan 'Bedrijventerreinen Oost Gelre'. Dit plan is onherroepelijk vastgesteld op 9 juli 2013\. Daarnaast geldt het bestemmingsplan 'Facetbestemmingsplan parkeren', zoals vastgesteld door de gemeenteraad op 5 juni 2018\. Ter plaatse van de locatie Lindebrook geldt de bestemming 'Bedrijventerrein \- 2'.

#### 1\.4 Leeswijzer

Het voorliggende bestemmingsplan is op de volgende wijze opgebouwd. In Hoofdstuk 2 wordt ingegaan op de bestaande en nieuwe situatie. Ten aanzien van de partiÃ«le wijziging wordt aangegeven wat er precies gewijzigd wordt ten opzichte van het voorgaande plan. In Hoofdstuk 3 worden de van belang zijnde beleidsstukken uiteen gezet. Het gaat hier vooral om relevant beleid wat gewijzigd is sinds de vaststelling van het voorgaande bestemmingsplan. In Hoofdstuk 4 wordt er kort ingegaan op de relevante uitvoerbaarheidsaspecten, voorzover dit bestemmingsplan andere ontwikkelingen toelaat dan het vigerende bestemmingsplan 'Bedrijventerreinen Oost Gelre'. Hoofdstuk 5 geeft een beschrijving van de juridische opbouw van dit plan. Tot slot wordt in Hoofdstuk 6 de haalbaarheid van het plan aangetoond.

### Hoofdstuk 2 Planbeschrijving

#### 2\.1 Bestaande situatie

**Bedrijventerreinen**

Binnen het plangebied van het bestemmingsplan 'Bedrijventerreinen Oost Gelre' liggen meerdere bedrijventerreinen. Het gaat hier om bedrijventerreinen bij de kernen Lichtenvoorde en Groenlo. Ter plaatse van deze bedrijventerreinen zijn voornamelijk bedrijven aanwezig. Daarnaast zijn er enkele woningen en groenvoorzieningen in het plangebied te vinden.

**Lichtenvoorde**

De kern Lichtenvoorde heeft drie bedrijventerreinen: 'De Kamp', 'De Kamp Zuid' en 'Lindebrook'. Zij worden ontsloten door de N313\. 'De Kamp' en 'De Kamp Zuid' zijn de oudste bedrijventerreinen van Lichtenvoorde. Ze hebben het karakter van gemengde bedrijventerreinen. De gronden zijn volledig uitgegeven. De bedrijven zijn divers qua branche, oppervlakte en milieucategorie. Bedrijventerrein 'Lindebrook' is circa 20 ha groot en is gelegen in het noordoosten van de kern Lichtenvoorde. Dit terrein richt zich in het bijzonder op lokale bedrijven van lichte en middelzware bedrijfscategorieÃ«n met een beperkte ruimtebehoefte. Dit bedrijventerrein is nog niet volledig uitgegeven. Het plangebied van de locatie Lindebrook dat in dit bestemmingsplan specifiek bestemd wordt, betreft de kavels 2b, 3b, 4b, 6b, 7b, 8b en 10b (inclusief de al ingevulde kavel tussen 4b en 6b), 2a, 3a, 4a, de bestaande woning tussen 4a en 6a, 6a 7a, 8a en 9a en 10a (zie afbeelding in paragraaf 1\.2. De overige kavels zijn op het moment nog niet in gebruik genomen en liggen nog braak.

Op onderstaande afbeelding is een impressie van de huidige situatie ter plaatse van Lindebrook weergegeven:

![afbeelding "i_NL.IMRO.1586.BPBEDRIJVEN304-VG01_0004.png"](i_NL.IMRO.1586.BPBEDRIJVEN304-VG01_0004.png)

Huidige situatie ter plaatse van Lindebrook

Vooral aan de Lievelderweg komt een aantal burgerwoningen voor, terwijl verspreid over de terreinen ook bedrijfswoningen aanwezig zijn.

**Brandemate**

Het bedrijventerrein 'Brandemate' ligt ten oosten van Groenlo. Het wordt ontsloten door de N18\. Het bedrijventerrein valt ruimtelijk gezien uiteen in twee delen. Het westelijk deel bestaat uit een aantal kleine bedrijven, kantoren, grootschalige detailhandel en burgerwoningen. Ten oosten van de Parallelweg is het bedrijventerrein gemengd met vestiging van vooral lokale bedrijven, variÃ«rend in grootte en type bedrijvigheid.

**Groenlo Den Sliem / De Laarberg**

De bedrijventerreinen ten noorden van Groenlo bestaan uit het bedrijventerrein 'Den Sliem' en 'De Laarberg'. Op 'Den Sliem' komen vooral lokaal gebonden bedrijven voor die sterk variÃ«ren in oppervlakte. Bedrijfswoningen en burgerwoningen komen niet voor. Het bedrijventerrein 'De Laarberg' is een regionaal bedrijventerrein.

#### 2\.2 Nieuwe situatie

De nieuwe situatie zal voor beide plangebieden fysiek niet anders zijn dan de huidige situatie. Ter plaatse van het bestemmingsplan 'Bedrijventerreinen Oost Gelre' worden enkel de regels aangepast. Dit leidt niet tot de realisatie van nieuwe bouwmogelijkheden.

In onderstaand schema worden de aanpassingen aan de regels kort beschreven met daarbij een beschrijving hoe deze aanpassingen plaatsvinden. De wijzigingen in het bestemmingsplan hebben als doel het bestemmingsplan te verduidelijken.

| Aanpassing   Â | Hoe    Â |

| --- | --- |

| Afwijkingsregeling voor bedrijven uit hogere milieucategorie   Â | Verduidelijken en eenduidig formuleren van de afwijkingsregeling.   Â |

| Aan het vigerend plan is de algemene bedrijvenlijst gekoppeld in plaats van de lijst specifiek voor bedrijventerreinen   Â | Er wordt een wijzigingsbevoegdheid opgenomen waarmee het college de bedrijvenlijst kan inperken.    Â |

| Verkeerde verwijzing in artikel 20; algemene bouwregels   Â | Juiste verwijzing maken naar verbodsbepalingen.   Â |

| In de begrippenlijst is geen omschrijving gegeven van het begrip 'bedrijf'   Â | Begrip wordt aan de regels toegevoegd.   Â |

| Paragraaf 3\.6 Afwijken gebruiksregels: Onder c. foute verwijzing naar lid 3\.1 sub ai moet sub ah zijn   Â | Aanpassing van de verwijzing.   Â |

| Artikel 3\.5 onder a, punt 2 'ten minste' moet zijn 'minder dan'   Â | Aanpassing van de tekst in artikel 3\.5\.   Â |

| Risicovolle bedrijven uitsluiten   Â | In de bestemming 'Bedrijventerrein \- 2' wordt een regeling opgenomen om ter plaatse van de aanduiding 'bedrijf tot en met categorie 2' bedrijven met een afstand van meer dan 10 m voor gevaar zoals aangegeven in de Staat van bedrijfsactiviteiten uit te sluiten.    Â |

| Bebouwingspercentage   Â | In de bouwregels van de bestemming 'Bedrijventerrein \- 2' wordt toegevoegd dat het bebouwingspercentage per bouwperceel niet meer mag bedragen dan is aangegeven op de verbeelding.    Â |

Op de verbeelding wordt de plancontour aangepast. Een kleine strook is toegevoegd aan het plangebied ter hoogte van het Laantje van Lasonder. Dit deel wordt bestemd conform feitelijk gebruik, met de bestemming 'Verkeer \- Verblijfsgebied'.

Ter plaatse van Lindebrook worden enkele bedrijfsbestemmingen gewijzigd in woonbestemmingen. De kavel 10a behoudt de bestemming 'Bedrijventerrein \- 2' met een aanduiding voor een bedrijfswoning. Er worden geen nieuwe bouwtitels gecreÃ«erd. Ter plaatse van het plangebied gelden op het moment reeds bouwtitels. Bij de aanvraag van een bouwvergunning wordt de definitieve inrichting van de percelen bepaald.

### Hoofdstuk 3 Beleid

Voor het gebied geldt een groot aantal juridische kaders en beleidskaders. In dit hoofdstuk worden de belangrijkste samengevat. Op internationaal niveau zijn diverse regelingen van kracht die de duurzame instandhouding van habitats en soorten tot doel hebben. De meest verplichtende regelingen van de Europese unie zijn de Vogelrichtlijn en de Habitatrichtlijn. Aangezien de bouwmogelijkheden in onderhavig bestemmingsplan gelijk blijven aan het vigerende plan en het plangebied grotendeels bestaande bedrijven betreft, zal dit geen gevolgen hebben.

Op nationaal en provinciaal niveau is een aantal juridische kaders en beleidskaders van toepassing op het plangebied.

#### 3\.1 Rijksbeleid

Het initiatief is niet strijdig met de Structuurvisie Infrastructuur en Ruimte. Tevens gelden er geen nationale belangen ter plaatse van het plangebied. Wel is het noodzakelijk om de ontwikkelingen te toetsen aan de ladder voor duurzame verstedelijking. Deze toetsing wordt hieronder uitgewerkt.

##### 3\.1\.1 Ladder voor duurzame verstedelijking

Op 1 oktober 2012 is de âLadder voor duurzame verstedelijkingâ toegevoegd aan het Besluit ruimtelijke ordening (Bro). Op 1 juli 2017 is een wijziging van het Bro in werking getreden, waarbij de Ladder voor duurzame verstedelijking is aangepast. De (gewijzigde) Ladder is in artikel 3\.1\.6 Bro lid 2 vastgelegd en luidt als volgt:

"De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien."

Het doel dat hiermee wordt beoogd is het stimuleren van zuinig en zorgvuldig ruimtegebruik en het bewerkstelligen van een goede ruimtelijke ordening, onder meer door een optimale benutting van de ruimte in stedelijke gebieden, het bevorderen van vraaggerichte programmering en het voorkomen van overprogrammering. Met de ladder wordt een zorgvuldige afweging en transparante besluitvorming bij alle ruimtelijke besluiten nagestreefd. Een nieuwe stedelijke ontwikkeling moet daarom altijd worden afgewogen en gemotiveerd. Daarbij moet een beschrijving worden gegeven van de behoefte aan de betreffende ontwikkeling. Indien de ontwikkeling buiten bestaand stedelijk gebied mogelijk wordt gemaakt, dient te worden gemotiveerd waarom de ontwikkeling niet binnen bestaand stedelijk gebied wordt voorzien.

**Stedelijke ontwikkeling**

In de eerste instantie dient de vraag beantwoord te worden of er sprake is van een stedelijke ontwikkeling. In jurisprudentie worden ontwikkelingen vanaf 12 of meer woningen aangeduid als stedelijke ontwikkelingen. In dit geval wordt er een bouwtitel voor minder dan 12 woningen gerealiseerd. Er kunnen namelijk 7 woningen worden gerealiseerd (netto zijn er in het geldend bestemmingsplan 9 bedrijfswoningen toegestaan, waarvan 1 is gerealiseerd. Onderhavig plan wijzigt dit gebruik naar 8 reguliere woningen, waarvan er al 1 gerealiseerd is. De meest noordelijke kavel blijft een bedrijfswoning conform het geldend bestemmingsplan). Op basis van het bestemmingsplan Bedrijventerreinen Oost Gelre' konden hier bedrijfswoningen worden gerealiseerd. Wat dat betreft is geen sprake van een toevoeging van woningen. Wat dat betreft is geen sprake van een stedelijke ontwikkeling. Bovendien is het plangebied gelegen in bestaand stedelijk gebied.

#### 3\.2 Provinciaal beleid

##### 3\.2\.1 Omgevingsvisie en Omgevingsverordening

**Omgevingsvisie**

De provincie heeft haar visie op de omgeving vertaald in de 'Omgevingsvisie Gelderland'. Deze is vastgesteld op 19 december 2018\. Op die datum is tevens de Omgevingsverordening Gelderland vastgesteld. De provincie streeft onder andere naar het versterken en behouden van de vitaliteit van kleinere kernen en dorpen. Om dit te bereiken dienen stedelijke functies waar mogelijk te worden gebundeld en geconcentreerd. Daarnaast ondersteunt de provincie bij de aanpak van leegstand in dorpen en kernen.

De provincie streeft naar een duurzaam en divers woon\- en leefklimaat, dat steeds weet te anticiperen op ontwikkelingen. Zo wordt de economische kracht en kwaliteit van leven in Gelderland versterkt: nu en in de toekomst. De ambitie is:

* een aanbod aan woningtypen en woonmilieus passend bij de diversiteit aan woningvraag; voor ieder een passende, duurzame woning. De bestaande bebouwde omgeving wordt optimaal benut, met voldoende ruimte voor klimaatadaptieve maatregelen.

* alle nieuwbouw wordt aardgasloos aangelegd en zoveel mogelijk circulair gebouwd. In 2035 zijn alle (bestaande) wijken van het aardgas.

* woningen in Gelderland zijn in 2050 klimaatneutraal.

**Omgevingsverordening**

De omgevingsverordening richt zich op de fysieke leefomgeving in de Provincie Gelderland. Dit betekent dat vrijwel alle regels die betrekking hebben op de fysieke leefomgeving opgenomen zijn in de Omgevingsverordening. Het gaat hierbij om regels op het gebied van ruimtelijke ordening, milieu, water, verkeer en bodem. De verwachting is dat de Omgevingsverordening op termijn alle regels zal gaan bevatten die betrekking hebben op de fysieke leefomgeving. In hoofdzaak geeft de Omgevingsverordening regels bij nieuwe ontwikkelingen. Denk hierbij aan nieuwe woningbouw, het oprichten van bedrijventerreinen et cetera.

Het plan voorziet in de mogelijkheid van het realiseren van nieuwe woningen. Hierdoor zijn met name artikel 2\.1 (Regionale woonagenda) en 2\.2 (Instructieregel bestemmingsplan doorwerking regionale woonagenda) van belang.

Op 15 oktober 2019 heeft de gemeenteraad van Oost Gelre de 'Woonvisie Kleine kernen' vastgesteld met als titel: 'Ruimtelijke verkenning wonen kleine kernen Oost Gelre'. De gemeenten in de Achterhoek hebben gezamenlijk een visie voor het woonbeleid vastgesteld. Dit bestemmingsplan voorziet in de bouwmogelijkheid van 7 woningen (in plaats van enkele bedrijfswoningen, die reeds in het geldende bestemmingsplan reeds waren voorzien). Met dit programma en deze aantallen wordt aangesloten op het regionale woonbeleid. Hiermee is het plan, kwalitatief en kwantitatief, in overeenstemming met artikel 2\.1 en 2\.2 van de omgevingsverordening.

**Conclusie**

De Omgevingsvisie en \-verordening Gelderland vormen geen belemmering voor de voorgenomen planontwikkeling.

#### 3\.3 Gemeentelijk beleid

##### 3\.3\.1 Woonvisie Oost Gelre

De raad heeft in de vergadering van 17 september 2019 de woonbehoefte voor de periode 2018\-2025 bijgesteld naar 560 woningen met daarbij een bandbreedte tussen de 460 en 660 woningen. In dezelfde vergadering van 17 september heeft de raad ook ingestemd met de regionale kwalitatieve toetsingscriteria voor nieuwe woningbouwinitiatieven en de aanpassing van een aantal passages van de regionale woonagenda zodat er meer ruimte ontstond voor woningbouw.

**Regionale Woonvisie**

De gemeenten in de Achterhoek hebben gezamenlijk een visie voor het woonbeleid vastgesteld om in te spelen op de veranderde behoefte. In het najaar van 2019 is de Regionale Woonagenda op onderdelen aangepast. Daarmee wordt vooruit gelopen op de nieuwe Regionale Woonagenda. Het beleidskader is in lijn met de Koers Ruimte voor goed wonen van de provincie en met het provinciale coalitieakkoord.

Diverse onderzoeken laten zien dat er kwalitatieve tekorten en overschotten zijn tussen vraag en aanbod van woningen in de regio Achterhoek. Daarnaast blijkt uit de nieuwste Primosprognose dat het aantal huishoudens in de regio Achterhoek tot 2030 blijft groeien. Er zijn daardoor op regioniveau extra woningen nodig bovenop de bestaande woningbouwafspraken die vastliggen in de Regionale Woonagenda Achterhoek 2015\-2025\.

**Woonvisie Oost Gelre**

De gemeente Oost Gelre heeft een eigen woonvisie vastgesteld voor de periode 2016 â 2025\. Deze is door de gemeenteraad vastgesteld op 20 september 2016\. De woonvisie Oost Gelre is een kernachtige en toegankelijke visie. De visie is vormgegeven op basis van een drietal thema's: kwantiteit \& kwaliteit, beschikbaarheid \& betaalbaarheid en wonen met zorg en welzijn. Bij ieder thema is aangegeven wat wordt gezien als ontwikkelingen, wat er bereikt moet worden en wat hiervoor moet worden gedaan. Voorafgaand hierop is ingegaan op de kwaliteiten van Oost Gelre, specifiek de verschillende kernen, en de maatschappelijke ontwikkelingen die het woonbeleid beÃ¯nvloeden. In een uitvoeringsprogramma is aangegeven welke activiteiten uit de woonvisie voortvloeien en wanneer en door wie deze worden uitgevoerd. De ruimtelijke uitvoeringmaatregelen zoals het stoplichtmodel, vijfsporenstrategie, sturingstabel en de richtlijnen voor nieuwe principe verzoeken zijn als bijlage bij het uitvoeringsprogramma gevoegd.

Uit nieuwe bevolkingsprognoses blijkt dat de komende jaren extra woningen moeten worden toegevoegd. Op basis van het onderzoek âWoningbouwbehoefte Oost Gelreâ is er een behoefte van 560 woningen (2018\-2025\) met daarbij een bandbreedte tussen de 460 woningen en 660 woningen. Aan de hand van het besluit van de gemeenteraad van 17 september 2019 wordt dit als nieuwe uitgangspunt genomen voor lokaal beleid en de woningbehoefte voor Oost Gelre.

**Planningslijst Woningbouw**

Elk jaar wordt de planningslijst voor de woningbouwprogrammering in Oost Gelre doorgenomen en doorgestuurd naar de provincie Gelderland. In de planningslijst zijn alle (voorziene) bouwplannen in Oost Gelre opgenomen. De totale plancapaciteit per 1 april 2020 is 437 woningen tot 2025\. Dit zijn alle plekken in onze gemeente waar nog gebouwd kan gaan worden en waar er nog wensen zijn voor nieuwbouw. Voor locatie Lievelderweg 47, 49, 51, 55, 57, 59, 61 en 63 zijn 8 woningen opgenomen in de planningslijst die op groen staan. De functiewijziging van bedrijfswoningen naar reguliere woningen is feitelijk geen nieuwe woningbouwontwikkeling aangezien de bedrijfswoningen al gerealiseerd kunnen worden op grond van het geldend bestemmingsplan. Door de functiewijzigingen worden er geen nieuwe woningen toegevoegd aan de woningvoorraad van Oost Gelre.

**Conclusie**

De functiewijziging is in overeenstemming met de Woonvisie. Dit plan sluit qua programmering aan op de lokale behoefte.

##### 3\.3\.2 Inspiratiedocument Ruimte Oost Gelre

De gemeente Oost Gelre heeft een Inspiratiedocument Ruimte Oost Gelre opgesteld voor de kernen en buitengebied. Dit inspiratiedocument biedt een visie voor de toekomst van Oost Gelre door middel van het weergeven van de kwaliteiten. Het vormt een leidraad voor ruimtelijke ontwikkelingen.

##### 3\.3\.3 Welstandsbeleid Oost Gelre 2017

Met het welstandsbeleid wordt richting gegeven aan gebouwen en het landschap in de gemeente Oost Gelre. Wat is belangrijk om te behouden of te beschermen en op welke plekken kunnen de burgers meer vrijheid van handelen krijgen. Deze keuze vormt de politieke component van het welstandsbeleid. De gemeenteraad heeft aangegeven meer "vrijheid" te willen en meer te willen "inspireren".

Het beleid is gericht op deregulering: voor minder bouwaanvragen een welstandstoets gebaseerd op minder en duidelijkere regels. Op de vraag hoe eventueel welstandstoezicht zou moeten plaatsvinden, wordt hier al een voorlopig antwoord geformuleerd: niet door te omschrijven hoe het gebouw moet worden, maar door aan te geven waarop de beoordeling van het ontwerp gebaseerd moet worden. Het welstandsbeleid biedt concreet gereedschappen (handvatten) voor burgers, ondernemers en gemeente om samen aan de slag te gaan met nieuwe ruimtelijke initiatieven.

Aan het welstandsbeleid is een Inspiratiedocument gekoppeld. Dit document vormt een belangrijke basis voor het welstandsbeleid,. In dit document zijn de kernkwaliteiten voor Oost Gelre beschreven. Deze kernkwaliteiten en kansen voor de kernen bieden aanknopingspunten ter inspiratie voor nieuwe ruimtelijke ontwikkelingen.

##### 3\.3\.4 Economische visie \- Economie Voorop!

Een sterke economie is een van de belangrijkste voorwaarden om te kunnen blijven bouwen aan een gezonde gemeente. Werk is daarbij een van de belangrijkste pijlers. Werk biedt mensen de kans tot ontwikkeling, het bevordert de integratie, biedt sociale contacten en structuur en betrekt de burger bij de samenleving. Participatie, zelfontplooiing en inkomen staan in nauwe relatie tot gezondheid en welzijn.

De gemeentelijke rol ligt in het nemen van verantwoordelijkheid voor het algemene vestigingsklimaat, het faciliteren en stimuleren van ondernemerschap, bijdragen aan netwerken en verbindingen in de regio, bijdragen aan de verbinding onderwijs en arbeidsmarkt, zorgen voor goede woonvoorzieningen en geschikte werklocaties.

Op verzoek van het college van burgemeester en wethouders en de raad van de gemeente Oost Gelre is de Economische visie tot stand gekomen. De ontwikkelingen nu en in de toekomst van onze gemeente zijn aanleiding geweest om te onderzoeken waar de gemeente Oost Gelre op dit moment staat, wat al wordt gedaan en wat er de komende jaren moet worden opgepakt om een aantrekkelijke gemeente te blijven en nog aantrekkelijker te worden voor huidige en nieuwe inwoners en ondernemers.

De opgestelde economische visie bestaat uit een aantal speerpunten waar de focus op gelegd wordt en de hierbij behorende doorvertaling in concrete acties en inspanningen. De economische uitvoeringsagenda is een zogenoemd 'levend document', dat na vaststelling bijgewerkt en aangevuld kan worden.

##### 3\.3\.5 Conclusie gemeentelijk beleid

Het betreft een partiÃ«le herziening. De enige ontwikkeling betreft het mogelijk maken van enkele woningen aan de rand van het bedrijventerrein Lindebrook. Er wordt de mogelijkheid voor de bouw van 7 woningen gecreÃ«erd (in plaats van enkele bedrijfswoningen, die reeds in het geldende bestemmingsplan waren voorzien). Realisatie van de woningen dient te passen binnen het Inspiratiedocument Ruimte Oost Gelre en het gemeentelijke Welstandsbeleid.

### Hoofdstuk 4 Uitvoeringsaspecten

De herziening van de regels van het bestemmingsplan 'Bedrijventerreinen Oost Gelre' voorziet niet in een wijziging van de fysieke situatie. Er zijn dan ook geen milieueffecten voorzien die deze wijziging teweeg zal brengen.

Ter plaatse van de locatie Lindebrook wordt er wel voorzien in ontwikkelingen waarbij milieueffecten beoordeeld dienen te worden. De milieuaspecten waarop effecten te verwachten zijn worden hieronder uitgewerkt.

#### 4\.1 Archeologie en Cultuurhistorie

**Wettelijk kader**

De Monumentenwet 1988 is per 1 juli 2016 vervallen. Een deel van de wet is op deze datum overgegaan naar de Erfgoedwet. Het deel datÂ betrekking heeftÂ op de besluitvorming in de fysieke leefomgeving gaat over naar de Omgevingswet, wanneer deze naar verwachting in 2019Â in werking treedt. Vooruitlopend op de datum van ingang van de Omgevingswet zijn deze artikelen te vinden in het Overgangsrecht in de Erfgoedwet, waar zeÂ ongewijzigd van toepassing blijven zolang de Omgevingswet nog niet van kracht is.

De Erfgoedwet bundelt en wijzigt een aantal wetten op het terrein van cultureel erfgoed. De kern van deze wet is dat wanneer de bodem wordt verstoord, de archeologische resten intact moeten blijven (in situ). Wanneer dit niet mogelijk is, worden archeologische resten opgegraven en elders bewaard (ex situ). Daarnaast dient ieder ruimtelijk plan een analyse van de overige cultuurhistorische waarden van het plangebied te bevatten. Voor zover in een plangebied sprake is van erfgoed, dient op grond van voorgaande dan ook aangegeven te worden op welke wijze met deze cultuurhistorische waarden en in de grond aanwezige of te verwachten archeologie rekening wordt gehouden.

Bij het opstellen en uitvoeren van ruimtelijke plannen wordt rekening gehouden met zowel de bekende als de te verwachten archeologische waarden. De gemeente Oost Gelre heeft een archeologische beleidsadvieskaart. Op deze kaart is aangegeven welke gebieden archeologisch waardevol zijn en welke gebieden de verwachting hebben archeologisch waardevol te zijn. Het beleid dient direct door te werken in het bestemmingsplan. Bescherming (behoud/conservering) van gebieden met archeologische (verwachtings)waarden is uitgangspunt bij de zorg voor het archeologische erfgoed in het plangebied.

Afhankelijk van de verstoring moeten de gebieden eerst nader worden onderzocht, voordat hier bebouwing of grondbewerking (\=verstoring) plaatsvindt. Tijdens het onderzoek gevonden archeologische resten, moeten zo mogelijk onaangetast in de grond bewaard blijven of anders op verantwoorde wijze worden opgegraven. De kosten hiervan komen voor degene die de grond wil verstoren. Met behulp van een dubbelbestemming wordt voornoemde bescherming van archeologische waarden dan wel archeologische verwachtingswaarden in het bestemmingsplan geregeld.

**Situatie plangebied**

Het betreft een partiÃ«le herziening van het bestemmingsplan Bedrijventerreinen Oost Gelre. Daarin zijn geen ontwikkelingen voorzien. In het bestemmingsplan Bedrijventerreinen Oost Gelre zijn archeologische dubbelbestemmingen opgenomen. Deze blijven van toepassing.

De gronden op Lindebrook, waar de functie voor bedrijfswoningen wordt omgezet naar de bestemming wonen, zijn bestemd als 'Waarde \- Archeologische verwachtingswaarde 2'. Deze dubbelbestemming is gebaseerd op de gemeentelijk archeologische beleidskaart. Bij bodemingrepen dieper dan 30 cm beneden maaiveld en een oppervlakte groter dan 100 m2 geldt een archeologische onderzoeksplicht. De dubbelbestemming wordt overgenomen in onderhavig bestemmingsplan.

**Cultuurhistorie**

Als gevolg van het rijksbeleid ten aanzien van de monumentenzorg, is per 1 januari 2012 een wijziging van het Besluit ruimtelijke ordening van kracht. De wijziging betreft artikel 3\.1\.6, tweede lid, onderdeel a, als gevolg waarvan alle cultuurhistorische waarden uitdrukkelijk dienen te worden meegewogen bij het vaststellen van ruimtelijke ingrepen. Dit betekent dat in aanvulling op de archeologische aspecten nu ook de overige cultuurhistorische waarden moeten worden betrokken in het onderzoek.

Tot de overige cultuurhistorische waarden worden gerekend:

* de historisch\-geografische waarden (cultuurlandschap, structuren/lijnen en bijzondere punten);

* de historisch\-stedenbouwkundige waarden (stedenbouwkundige opbouw en identiteit);

* de architectuurhistorische waarden (waardevolle kenmerken van gebouwen).

Het voorliggend bestemmingsplan tast de cultuurhistorische waarden niet aan. Ook zijn binnen het plangebied geen monumenten aanwezig.

**Uitgangspunten voor het bestemmingsplan**

Binnen het onderdeel van Lindebrook waar een woonbestemming wordt toegevoegd, geldt de bestemming 'Waarde \- Archeologische verwachtingswaarde 2' :

| Bestemming   Â | Categorie gemeentelijke archeologische beleidskaart en bijbehorend beleid   Â |

| --- | --- |

| Waarde \- Archeologische verwachtingswaarde 2   Â | AWV categorie 6 en 8: Onder voorwaarden bodemingrepen dieper dan 30 cm \-Mv en groter dan 100 mÂ²    Â |

De bestemming 'Waarde \- Archeologische verwachtingswaarde 2' ter plaatse van de kavels op Lindebrook die een woonbestemming krijgen, wordt overgenomen.

#### 4\.2 Bodem

**Kader**

Bij nieuwe ontwikkelingen moet de bodemgesteldheid in kaart worden gebracht. Onderzocht moet worden of de bodem verontreinigd is en wat voor gevolgen een eventuele bodemverontreiniging heeft voor de uitvoerbaarheid van het plan. Een nieuwe functie mag pas worden toegelaten als is aangetoond dat de bodem geschikt (of geschikt te maken) is voor de nieuwe of aangepaste bestemming. Wanneer (een deel van) de bodem in het plangebied verontreinigd is moet worden aangetoond dat het wijzigingsplan, rekening houdend met de kosten van sanering, financieel uitvoerbaar is.

**Plangebied**

Het betreft een partiÃ«le herziening van het bestemmingsplan Bedrijventerreinen Oost Gelre. Daarin zijn geen ontwikkelingen voorzien. De toevoeging van de woonbestemming op gronden op Lindebrook, maakt de bouw van een aantal woningen mogelijk. De woningen zelf worden echter nog niet ontwikkeld. De verwachting is dat de bodemkwaliteit voldoende is.

#### 4\.3 Water

**Wettelijk kader**

Sinds 1 november 2003 is voor alle ruimtelijke plannen de watertoets verplicht. Het doel van de watertoets is waterbelangen evenwichtig mee te nemen in het planvormingsproces van Rijk, Provincies en gemeenten. Hiermee wordt een veilig, gezond en duurzaam watersysteem nagestreefd. De toets omvat het gehele proces van vroegtijdig informeren, adviseren, afwegen en uiteindelijk beoordelen van de in ruimtelijke plannen voorkomende waterhuishoudkundige aspecten.

Het waterbeleid van Rijk en provincie is gericht op een veilig en goed bewoonbaar land met gezonde, duurzame watersystemen. Het thema watersysteembeheer is gericht op het voorkomen van afwenteling door het hanteren van de drietrapsstrategie 'Vasthouden\-Bergen\-Afvoeren'. Voor de waterkwaliteit is het uitgangspunt 'stand still \- step forward'. Watersysteembenadering en integraal waterbeheer dienen als handvatten voor het benutten van de natuurlijke veerkracht van een watersysteem. Het einddoel is een robuust en klimaatbestendig watersysteem voor de toekomst. Voor het thema Waterketenbeheer streeft het waterschap naar een goed functionerende waterketen waarbij er een optimale samenwerking met de gemeenten wordt nagestreefd.

De trits 'vasthouden, bergen en afvoeren' houdt in dat overtollig water zoveel mogelijk in het plangebied wordt vastgehouden in de bodem (infiltratie) en in het oppervlaktewater wordt geborgen. Vervolgens wordt, zo nodig, het water tijdelijk geborgen in bergingsgebieden en pas als vasthouden en bergen te weinig opleveren, wordt het water afgevoerd.

Bij 'schoonhouden, scheiden en zuiveren' gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste, wanneer schoonhouden en scheiden niet mogelijk is, komt het zuiveren van verontreinigd water aan bod.

In de stroomgebiedsvisie (Provincie Gelderland in nauwe samenwerking met de waterschappen en de Directie Oost\-Nederland van Rijkswaterstaat) staan zowel bestaand beleid als suggesties voor nieuw waterbeleid, waarbij de nadruk ligt op de ruimtelijke aspecten van dit waterbeleid.

De stroomgebiedsvisie geeft inzicht in de aard en omvang van de wateropgaven die relevant zijn. Het accent in de wateropgaven voor de Achterhoek en Liemers ligt op het voorkomen van wateroverlast en herstel c.q. bescherming ecologisch waardevolle wateren en natte landnatuur. Ter voorkoming van huidige en toekomstige wateroverlast is in en langs bestaande waterlopen naar oplossingen gezocht (verbreden, verondiepen, hermeanderen). Het beleid gaat uit van:

* een goede kwaliteit van het water (grond\- en oppervlaktewater);

* water meer ruimte geven;

* versterken van de ecologische waarden;

* creÃ«ren van een vitaal watersysteem

Specifiek voor het stedelijk gebied is het volgende van belang:

* De waterketen moet worden geoptimaliseerd (meer afkoppelen en infiltreren). In het GRP wordt hiertoe een aanzet gegeven;

* Kwaliteit oppervlaktewater en waterbodem: Saneren overstorten en afkoppeling en ontlasting van het riool;

* Wateroverlast in stedelijk gebied: reguleren van de piekafvoeren door middel van het vasthouden van het water bovenstrooms, actief stuwbeheer, extra retentie en herverdeling van het water.

**Situatie plangebied**

Het waterschap Rijn en IJssel heeft een watertoetstabel als hulpmiddel voor het opstellen van de waterparagraaf. De vragen zijn bedoeld om een beoordeling te kunnen geven van de feitelijke, fysiek\-technische situatie maar ook om te kunnen beoordelen of de situatie zich verhoudt tot het waterbeleid van Rijk, provincie en waterschap. De vragen zijn zodanig opgesteld dat als een vraag met ja wordt beantwoord het waterthema relevant is. De relevante thema's worden na de watertoetstabel behandeld. Het bestemmingsplan legt voornamelijk de bestaande legale situatie vast, hierdoor zijn een aantal thema's minder relevant.

| Thema   Â | Toetsvraag   Â | Rele\-vant    Â |

| --- | --- | --- |

| Hoofdthema's   Â | Â | Â |

| Veiligheid   Â | 1\. Ligt in of nabij het plangebied een primaire of regionale waterkering?   Â | Nee   Â |

| Â | 2\. Ligt in of nabij het plangebied een kade?   Â | Nee   Â |

| Riolering en afvalwaterketen   Â | 1\. Is er toename van het afvalwater (DWA)?   Â | Nee   Â |

| Â | 2\. Ligt in het plangebied een persleiding van Waterschap Rijn en IJssel?   Â | Nee   Â |

| Â | 3\. Ligt in of nabij het plangebied een rioolwaterzuiveringsinstallatie van het waterschap?   Â | Nee   Â |

| Wateroverlast    Â | 1\. Is sprake van toename van verhard oppervlak?   Â | Nee   Â |

| (oppervlaktewater)   Â | 2\. Zijn er kansen voor het afkoppelen van bestaand verhard oppervlak?    Â | Nee   Â |

| Â | 3\. Bevinden zich in of nabij het plangebied natte en laaggelegen gebieden, beekdalen en overstromingsvlaktes?   Â | Nee   Â |

| Grondwateroverlast   Â | 1\. Is in het plangebied sprake van slecht doorlatende lagen in de ondergrond?    Â | Nee   Â |

| Â | 2\. Bevindt het plangebied zich in de invloedzone van de Rijn of IJssel?   Â | Nee   Â |

| Â | 3\. Is in het plangebied sprake van kwel?   Â | Nee   Â |

| Â | 4\. Beoogt het plan dempen van slootjes of andere wateren?    Â | Nee   Â |

| Oppervlaktewaterkwaliteit   Â | 1\. Wordt vanuit het plangebied water op oppervlaktewater geloosd?   Â | Nee   Â |

| Â | 2\. Ligt in of nabij het plangebied een HEN of SED water?   Â | Nee   Â |

| Â | 3\. Ligt het plangebied geheel of gedeeltelijk in een strategisch actiegebied?   Â | Nee   Â |

| Grondwaterkwaliteit   Â | 1\. Ligt in het plangebied een beschermingszone van een drinkwateronttrekking?    Â | Nee   Â |

| Volksgezondheid   Â | 1\. In of nabij het plangebied bevinden zich overstorten uit het gemengde of verbeterde gescheiden stelsel?    Â | Nee   Â |

| Â | 2\. Bevinden zich of komen er functies in of nabij het plangebied die milieuhygiÃ«nische of verdrinkingsrisico's met zich meebrengen (zwemmen, spelen, tuinen aan water)?   Â | Nee   Â |

| Verdroging   Â | 1\. Bevindt het plangebied zich in een hydrologisch beÃ¯nvloedingsgebied voor natte land natuur?   Â | Nee   Â |

| Natte natuur   Â | 1\. Bevindt het plangebied zich in of nabij een natte ecologische verbindingszone?   Â | Nee   Â |

| Â | 2\. Bevindt het plangebied zich in of nabij beschermingszones voor natte landnatuur?   Â | Nee   Â |

| Inrichting en beheer   Â | 1\. Bevinden zich in of nabij het plangebied wateren die in eigendom of beheer zijn van het waterschap?   Â | Nee   Â |

| Â | 2\. Heeft het plan herinrichting van watergangen tot doel?   Â | Nee   Â |

| Aandachtsthema's   Â | Â | Â |

| Recreatie   Â | 1\. Bevinden zich in het plangebied watergangen en/of gronden in beheer van het waterschap waar actief recreatief medegebruik mogelijk wordt?   Â | Nee   Â |

| Cultuurhistorie   Â | 1\. Zijn er cultuurhistorische waterobjecten in het plangebied aanwezig?   Â | Nee   Â |

Tabel: Watertoetstabel met waterhuishoudkundige thema's

*Afvalwater*

Door het mogelijk maken van de woningen wordt er voorzien in afvalwater. Deze woningen waren echter als bedrijfswoning al voorzien in het geldend bestemmingsplan, waardoor dit niet toeneemt ten opzichte van de huidige mogelijkheden in het bestemmingsplan. Het afvalwater zal goed verwerkt kunnen worden door de bestaande riolering.

*Verhard oppervlak*

Door het mogelijk maken van de woningen zal het verharde oppervlak in de toekomst toenemen. Overigens was het ook binnen de geldende bestemming 'Bedrijventerrein \- 2' mogelijk om de percelen geheel te verharden, waardoor het verharde oppervlak ten opzichte van het geldende bestemmingsplan niet toeneemt.

**Uitgangspunten voor het bestemmingsplan**

Het aspect water vormt geen belemmering voor de voorgenomen ontwikkeling.

#### 4\.4 Flora en fauna

**Wettelijk kader**

Op 1 januari 2017 is de Wet natuurbescherming (Wnb) in werking getreden. De Wet natuurbescherming vervangt de Natuurbeschermingswet 1998, de Flora\- en Faunawet en de Boswet. Bij elk ruimtelijk plan dient, met het oog op de natuurbescherming, rekening te worden gehouden met de Wnb. Hierbij wordt onderscheid gemaakt in gebiedsbescherming en soortenbescherming. Een ruimtelijk plan mag namelijk geen significante gevolgen hebben voor een te beschermen gebied en/of soort.

*Gebiedsbescherming*

Voor onderhavig plangebied is de volgende wet\- en regelgeving op het gebied van gebiedsbescherming relevant: de Wnb en de provinciale structuurvisie en verordening.

Van deze laatst genoemde groep beschermde soorten mogen provincies een zogenaamde 'lijst met vrijstellingen' opstellen (Wnb art. 3\.11\). Voor de soorten op deze lijst geldt een vrijstelling van de verboden genoemd in art. 3\.10 eerste lid van de Wnb.

Het Natuurnetwerk Nederland (NNN) (voormalig EHS) is een samenhangend netwerk van bestaande en nog te ontwikkelen belangrijke natuurgebieden in Nederland en vormt de basis voor het natuurbeleid. Het NNN is als beleidsdoel opgenomen in de Structuurvisie Infrastructuur en Ruimte. De provincies zijn verantwoordelijk voor de begrenzing, ontwikkeling en bescherming van het NNN.

De provincie Gelderland streeft naar het veiligstellen van de verscheidenheid (biodiversiteit) en kwaliteit van de Gelderse natuur. Hiertoe zet de provincie in op de realisatie van een compact en hoogwaardig stelsel van onderling verbonden natuurgebieden. Dit wil de provincie bereiken door de bestaande natuur in het Gelders Natuurnetwerk (GNN) te beschermen en de samenhang te versterken door het uitbreiden van natuurgebieden in het GNN en het aanleggen van verbindingszones in de Groene Ontwikkelingszone (GO). Dit vindt plaats in de Omgevingsverordening Gelderland. De GNN en GO kent formeel geen externe werking.

*Soortenbescherming*

Onderdeel van de Wnb is soortenbescherming van planten en dieren. Dit betreffen:

* alle van nature in Nederland in het wild voorkomende vogels die vallen onder de Vogelrichtlijn (Wnb art. 3\.1\-3\.4\)

* dier\- en plantensoorten die beschermd zijn op grond van de Habitatrichtlijn en de verdragen van Bern en Bonn (Wnb art. 3\.5\-3\.9\);

* nationaal beschermde dier\- en plantensoorten genoemd in de bijlage van de wet (Wnb art. 3\.10\-3\.11\).

**Situatie plangebied**

Voor de uitvoering van nieuwe ruimtelijke ontwikkelingen moet worden onderzocht welke natuurwaarden aanwezig zijn en of verbodsbepalingen uit de Flora\- en faunawet zullen worden overtreden. Het betreft een partiÃ«le herziening van het bestemmingsplan. De wijzigingen in deze partiÃ«le herziening hebben geen gevolgen voor de huidige milieuzonering op de bedrijventerreinen. Voor wat betreft de mogelijkheden voor de 7 woningen aan de rand van Lindebrook geldt dat de ontwikkeling van deze kavels reeds was voorzien, echter een deel van de bedrijvenbestemming, namelijk de strook ten behoeve van bedrijfswoningen, wordt nu omgezet naar een woonbestemming. Aangezien in het bestemmingsplan geen daadwerkelijk nieuwe ruimtelijke ontwikkelingen via directe bouwmogelijkheid worden opgenomen zal hiervoor geen flora\- en faunaonderzoek te worden verricht, echter bij de omgevingsvergunning zal dit aspect meegenomen worden.

In het kader van dit bestemmingsplan is een Aerius\-berekening uitgevoerd met als doel de effecten op stikstofgevoelige Natura 2000\-gebieden te onderzoeken als gevolg van het project. De volledige berekening is opgenomen in Bijlage 2. Uit de berekening blijkt dat er geen extra stikstofdepositie optreedt in stikstofgevoelige Natura 2000\-gebieden als gevolg van het initiatief.

**Uitgangspunten voor het bestemmingsplan**

Het aspect flora en fauna vormt geen belemmering voor de voorgenomen ontwikkeling.

#### 4\.5 Bedrijven en milieuzonering

**Kader**

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan wij het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* het voorkomen of zoveel mogelijk beperken van hinder en gevaar bij woningen en andere gevoelige functies;

* het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Als uitgangspunt voor het bepalen van de aan te houden afstanden wordt veelal de VNG\-uitgave "Bedrijven en Milieuzonering" uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke indicatieve richtafstand. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het plan mogelijk is (dit is niet altijd de werkelijke gevel, maar de plek waar de gevel van de woning volgens het bestemmingsplan inclusief vergunningvrij bouwen mogelijk is). De in deze uitgave voor bedrijven opgenomen richtafstanden gelden ten opzichte van rustige woongebieden. De richtafstanden zijn voor drukkere gebieden (gemengd gebied) naar beneden bij te stellen. Aanvullend milieuonderzoek kan uitwijzen dat kleinere afstanden dan de richtafstanden mogelijk zijn. Verder hebben wettelijke afstanden voorrang op de richtafstanden. Dit geldt bijvoorbeeld voor externe veiligheid. De richtafstand voor het onderdeel gevaar mag niet zonder meer naar beneden worden bijgesteld. In de VNG\-uitgave Bedrijven en milieuzonering zelf staat dat dit alleen niet mag in situaties waarop specifieke regelgeving (zoals het Bevi en Vuurwerkbesluit) van toepassing is.

**Onderzoek en conclusie**

Het betreft een consoliderend bestemmingsplan. De wijzigingen in deze partiÃ«le herziening hebben geen gevolgen voor de huidige milieuzonering op de bedrijventerreinen. Wat betreft de mogelijkheden voor de 7 woningen en een reeds bestaande woning aan de rand van Lindebrook is in het kader van bedrijven en milieuzonering een notitie opgesteld waarin is onderzocht of de te realiseren woonbestemmingen geen negatieve invloed ondervinden van de omliggende bedrijven. De notitie is te vinden in Bijlage 1.

Uit de notitie blijkt dat het aspect bedrijven en milieuzonering geen belemmering vormt voor het mogelijk maken van de 7 woningen aan de rand van Lindebrook. Wel zijn in de nabijheid van de woningen geen bedrijven mogelijk met een richtafstand van meer dan 10 m voor gevaar. In de regels worden deze bedrijven uitgesloten op de aan de woningen grenzende percelen.

#### 4\.6 Verkeer en parkeren

**Verkeer**

In de verkeerssituatie verandert niets. Het betreft een partiÃ«le herziening van het bestemmingsplan Bedrijventerreinen Oost Gelre. Daarin zijn geen ontwikkelingen voorzien. De wijziging van een strook ten behoeve van bedrijfswoningen in een woonbestemming, op gronden op Lindebrook, zorgt niet voor extra verkeersbewegingen, aangezien hier al bedrijfswoningen waren voorzien. Deze woningen worden ontsloten vanaf de bestaande Lievelderweg.

**Nota Parkeernormen gemeente Oost Gelre**

De nota âParkeernormen gemeente Oost Gelreâ is een nadere uitwerking van het parkeerbeleid zoals dat is opgenomen in het integraal verkeersprogramma.

In deze nota is een eenduidig toepassingskader vastgelegd van de parkeernormen. Tevens zijn in deze nota de toe te passen parkeernormen van de gemeente Oost Gelre vastgelegd. De basis voor deze Nota Parkeernormen is het ASVV 2012 (Aanbevelingen voor verkeersvoorzieningen binnen de bebouwde kom) en publicatie 317 'Parkeerkencijfers \- basis voor parkeernormering' van CROW \- het nationale kennisplatform voor infrastructuur, verkeer, vervoer en openbare ruimte. Op basis van het autobezit in Oost Gelre is ervoor gekozen om de gemiddelde CROW\-parkeerkencijfers als uitgangspunt te hanteren.

**Situatie plangebied**

Het betreft een partiÃ«le herziening van het bestemmingsplan Bedrijventerreinen Oost Gelre. Daarin zijn geen ontwikkelingen voorzien. De toevoeging van de woonbestemming op gronden op Lindebrook, maakt de bouw van een aantal woningen mogelijk. Deze woningen waren reeds als bedrijfswoningen mogelijk binnen het geldende bestemmingsplan. Parkeren zal plaats vinden op eigen terrein.

In het bestemmingsplan is verder een regeling opgenomen, waarin wordt verwezen naar de gemeentelijke Parkeernota of een rechtsopvolger daarvan. Expliciet is aangegeven dat ook een rechtsopvolger het kader kan vormen. Als de Nota Parkeernormen gemeente Oost Gelre wordt aangepast, dan vormt de opvolger daarvan het nieuwe toetsingskader.

#### 4\.7 Gezondheid

**Geluid**

*Verkeerslawaai*

In het kader van de Wet geluidhinder (Wgh) bevinden zich langs alle wegen zones, met uitzondering van wegen die zijn gelegen binnen een als woonerf aangeduid gebied en wegen waarvoor een maximumsnelheid van 30 km/uur geldt. In geval van het realiseren van geluidsgevoelige bebouwing, zoals woningen, dient binnen deze zone een akoestisch onderzoek plaats te vinden.

*Industrielawaai*

In de Wet geluidhinder is tevens bepaald dat rond industrieterreinen waarop bepaalde, krachtens het Besluit omgevingsrecht (BOR) aangewezen inrichtingen zijn gevestigd of zich mogen vestigen (grote lawaaimakers), een geluidszone moet zijn vastgesteld.

*Plangebied*

Met uitzondering van De Kamp Zuid en Lindebrook zijn de bedrijventerreinen uit onderhavig plangebied gezoneerd, er kunnen zich derhalve grote lawaaimakers vestigen. Dit is planologisch geregeld in het geldende bestemmingsplan Bedrijventerreinen Oost Gelre. Onderhavige partiÃ«le herziening verandert daar niets aan. Akoestisch onderzoek is niet noodzakelijk.

Aan de rand van Lindebrook worden nieuwe woningen mogelijk gemaakt. Ter plaatse waren al bedrijfswoningen mogelijk op basis van het geldende bestemmingsplan. Het plangebied ligt in de nabijheid van de Lievelderweg, Zilverlinde en Paashuisdijk. Dit zijn 30 km/u wegen, waarvoor de Wet geluidhinder niet van toepassing is. Langs deze wegen dient wel aannemelijk te zijn dat er sprake is van een goede ruimtelijke ordening. Aangezien er op basis van de huidige bestemming reeds woningen waren toegestaan op dezelfde locatie, verandert er wat dat betreft niets. Bovendien is de Lievelderweg grotendeels geasfalteerd, wat minder geluid oplevert dan klinkers. Akoestisch onderzoek is niet noodzakelijk.

Er worden in dit bestemmingsplan geen nieuwe geluidgevoelige objecten mogelijk gemaakt. Om die reden kan een akoestisch onderzoek achterwege blijven. Daarom kan worden geconcludeerd dat aan deze eisen van de Wgh wordt voldaan.

**Externe veiligheid**

Met de beleidsvisie externe veiligheid geeft de gemeente haar visie op de beheersing van veiligheidsrisico's binnen de gemeente. Het gaat dan om risico's als gevolg van de opslag, het gebruik en het vervoer van gevaarlijke stoffen.

Inrichtingen kunnen risico's met zich mee brengen voor de in de omgeving gelegen risicogevoelige objecten. Hiervoor geldt het Besluit externe veiligheid inrichtingen (Bevi).

Voor buisleidingen waardoor gevaarlijke stoffen worden vervoerd geldt het Besluit externe veiligheid buisleidingen (Bevb) .

*Plangebied*

In het plangebied zijn verscheidene bedrijven aanwezig waar gevaarlijke stoffen zijn opgeslagen en die hiermee in meer of mindere mate een belemmering opleveren voor hun omgeving. Het betreft inrichtingen die onder het Bevi vallen, maar eveneens niet\-Bevi inrichtingen die een zeker risico uitdragen. Overigens zijn deze bedrijven bestemd in het vigerende bestemmingsplan Bedrijventerreinen Oost Gelre. Onderhavige partiÃ«le herziening verandert daar niets aan.

Binnen het vigerende bestemmingsplan Bedrijventerreinen Oost Gelre geldt voor buisleidingen een dubbelbestemming âLeiding â Gasâ. Hierbinnen is de oprichting van bebouwing en het aanbrengen van diepgewortelde beplanting in principe uitgesloten. Onderhavig bestemmingsplan verandert hier niets aan.

**Luchtkwaliteit**

Nederland heeft de Europese regels ten aanzien van luchtkwaliteit geÃ¯mplementeerd in de Wet milieubeheer (Wm). Projecten die 'niet in betekenende mate' (nibm) van invloed zijn op de luchtkwaliteit hoeven niet te worden getoetst aan de grenswaarden voor luchtkwaliteit. De criteria om te kunnen beoordelen of er voor een project sprake is van nibm, zijn vastgelegd in de AMvB\-nibm. In de AMvB\-nibm is vastgelegd dat na vaststelling van het NSL of een regionaal programma een grens van 3% verslechtering van de luchtkwaliteit (een toename van maximaal 1,2 Rg/mÂ³, NO2 of PM10) als 'niet in betekenende mate' wordt beschouwd.

*Plangebied*

De voorgenomen ontwikkeling draagt niet in betekenende mate bij aan de luchtkwaliteit. De locatie ligt bovendien op voldoende afstand van rijks\- en provinciale wegen. Er is geen sprake van feitelijke of dreigende overschrijding van grenswaarden.

### Hoofdstuk 5 Juridische toelichting

#### 5\.1 Algemeen

Het bestemmingsplan bestaat uit een toelichting, regels en een verbeelding. De regels zijn opgezet in 4Â hoofdstukken, overeenkomstig het gestelde in de SVBP2012 behorende bij de Regeling standaarden ruimtelijke ordening. Daarnaast zijn de verplichte bepalingen uit het Besluit ruimtelijke ordening, te weten de anti\-dubbeltelbepaling en het overgangsrecht, opgenomen.

#### 5\.2 Bestemmingsplan

Het digitale bestemmingsplan 'NL.IMRO.1586\.BPBEDRIJVEN304\-VG01' is de verzameling geometrisch bepaalde planobjecten dat is vervat in het GML\-bestand NL.IMRO.1586\.BPBEDRIJVEN304\-VG01 met bijbehorende regels.

#### 5\.3 Plansystematiek

Voorliggend bestemmingsplan betreft een herziening van het bestemmingsplan 'Bedrijventerreinen Oost Gelre', vastgesteld door de gemeenteraad op 9 juli 2013\. Voor een leesbaar bestemmingsplan zijn de planregels van de vigerende bestemmingsplannen Bedrijventerreinen Oost Gelre en het bestemmingsplan Facetbestemmingsplan parkeren volledig overgenomen. Deze planregels vormen de basislaag van de herziening van het bestemmingsplan. Vervolgens zijn de gewenste aanpassingen door middel van arceringen en doorhalingen verwerkt in de basislaag. In de Algemene regels is een 'van toepassing verklaring' opgenomen. In dit artikel wordt de juridische status van de basislaag vastgelegd en wordt de verhouding tussen de arceringen en doorhalingen ten opzichte van de basislaag vastgelegd. Door het opnemen van de 'van toepassing verklaring' wordt er voor gezorgd dat uitsluitend de toegevoegde arceringen en doorhalingen onderdeel zijn van het te actualiseren bestemmingsplan. Alleen deze arceringen en doorhalingen zijn door deze werkwijze vatbaar voor beroep.

De wijzigingen in de regels zijn in onderstaand schema opgenomen, evenals de wijzigingen op de verbeelding. Daarnaast zijn er enkele redactionele wijzigingen in de planregels doorgevoerd.

| Â | **Aanpassing**   Â | **Wijzigingen regels**   Â |

| --- | --- | --- |

| 1\.    Â | Afwijkingsregeling voor bedrijven uit hogere milieucategorie   Â | Artikel 3\.6 en 4\.4 is eenduidig geformuleerd. Daarnaast wordt de opbouw en nummering hersteld.    Â |

| 2\.    Â | Omissies in bedrijvenlijst   Â | In artikel 24 wordt een wijzigingsbevoegdheid opgenomen waarmee burgemeester en wethouders de bedrijvenlijst uit Bijlage 1 'Staat van bedrijfsactiviteiten' kunnen inperken.    Â |

| 3\.    Â | Verkeerde verwijzing in artikel 20; algemene bouwregels   Â | Verwijzing naar artikel 20\.1 is vervangen door verwijzing naar 3\.2\.2, 3\.2\.3, 3\.2\.4, 3\.2\.5, 3\.2\.6, 4\.2\.1, 4\.2\.2, 5\.2\.2, 5\.2\.3, 6\.2\.2, 6\.2\.3, 6\.2\.4, 6\.2\.5, 7\.2\.2, 7\.2\.3, 8\.2\.2, 8\.2\.3, 8\.2\.4, 9\.2\.2, 9\.2\.3, 10\.2\.3, 11\.2\.2, 11\.2\.3, 11\.2\.4, 12\.2, 13\.2, 14\.2 en 15\.2\.    Â |

| 4\.    Â | In de begrippenlijst is geen omschrijving gegeven van het begrip 'bedrijf'   Â | Aan artikel 1 is het begrip 'bedrijf' toegevoegd.      Â |

| 5\.   Â | Paragraaf 3\.6 Afwijken gebruiksregels: Onder c. foute verwijzing naar lid 3\.1 sub ai moet sub ah zijn   Â | In artikel 3\.6 onder c (nieuw 'd') is de verwijzing naar sub ai vervangen door sub ah.    Â |

| 6\.    Â | Artikel 3\.5 onder a, punt 2 'ten minste' moet zijn 'minder dan'   Â | In artikel 3\.5 onder a sub 2 is 'ten minste' vervangen door 'minder dan'.   Â |

| 7\.    Â | Plancontour aanpassen   Â | Een kleine strook is toegevoegd aan het plangebied ter hoogte van het Laantje van Lasonder, met de bestemming 'Verkeer \- Verblijfsgebied'   Â |

| 8\.   Â | Risicovolle bedrijven uitsluiten   Â | Aan artikel 4\.1 onder a is toegevoegd dat ter plaatse van de aanduiding 'risicovolle inrichting uitgesloten' geldt dat bedrijven met activiteiten met een afstand van meer dan 10 m voor gevaar zoals aangegeven in de Staat van bedrijfsactiviteiten, niet zijn toegestaan. Op de verbeelding zijn gronden naast ontwikkellocatie Lindebrook aangeduid als 'risicovolle inrichting uitgesloten'.   Â |

| 9\.   Â | Bebouwingspercentage   Â | Aan artikel 4\.2\.1 onder f is toegevoegd dat het bebouwingspercentage per bouwperceel niet meer mag bedragen dan is aangegeven ter plaatse van de aanduiding 'maximum bebouwingspercentage (%)'.   Â |

| 10\.   Â | Woonbestemming en tuinbestemming in plaats van bestemming 'Bedrijventerreinen \- 2' met de aanduiding 'bedrijfswoning'    Â | Woon\- en tuinbestemming in plaats van bestemming 'Bedrijventerreinen \- 2' met de aanduiding 'bedrijfswoning' op een strook langs de Lievelderweg.   Â |

### Hoofdstuk 6 Uitvoerbaarheid

#### 6\.1 Maatschappelijke uitvoerbaarheid

**Overleg**

Op grond van artikel 3\.1\.1 van het Besluit op de ruimtelijke ordening dient bij de voorbereiding van een bestemmingsplan overleg te worden gevoerd met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Het voorliggende plan betreft slechts 8 woningen en het herstel van enkele omissies. Door de aard en omvang van de herziening zijn er geen provinciale belangen in het geding bij het plan en dat derhalve is voldaan aan de verplichting van het vooroverleg.

**Zienswijzen**

In het kader van de vaststellingsprocedure heeft het ontwerpbestemmingsplan "Bedrijventerreinen Oost Gelre reparatie en herziening Lindebrook" voor reparatie van het bestemmingsplan Bedrijventerreinen Oost Gelre en de functionele splitsing van de woon\-werkkavels aan de Lindebrook in Lichtenvoorde gedurende zes weken voor eenieder van 4 september 2020 tot en met 15 oktober 2020 ter inzage gelegen.

Het ontwerpbestemmingsplan was in te zien in het gemeentehuis. Voorts was het bestemmingsplan in te zien via de website www.ruimtelijkeplannen.nl en de gemeentelijke website www.oostgelre.nl. Bekendmaking hiervan heeft plaatsgevonden in de Elna en de Groenlose Gids.

Tijdens voornoemde termijn kon eenieder schriftelijk of mondeling een zienswijze indienen. Een zienswijze is tijdig ingediend wanneer zij voor het einde van de termijn van terinzagelegging van het voorontwerpbestemmingsplan is verzonden. De datum van poststempel is hierbij bepalend. De termijn liep tot en met 15 oktober 2020\.

Naar aanleiding van het ter inzage leggen van het ontwerpbestemmingsplan "Bedrijventerreinen Oost Gelre reparatie en herziening Lindebrook" is een tweetal zienswijzen ingekomen.

De zienswijzen zijn binnen de gestelde termijn (ontvankelijkheidstoets) ingediend. In de zienswijzennota (opgenomen in bijlage 3) zijn de ingekomen zienswijzen naar aard en inhoud samengevat weergegeven. De gemeentelijke reactie op de zienswijzen is direct na de desbetreffende zienswijze opgenomen. De zienswijzen hebben niet geleid tot wijzigingen in het bestemmingsplan.

#### 6\.2 Economische uitvoerbaarheid

**Exploitatieplan**

De Wet ruimtelijke ordening verplicht dat een exploitatieplan vastgesteld wordt bij bouwwerkzaamheden. Van een exploitatieplan kan worden afgezien indien het verhaal van kosten 'anderszins is verzekerd'. Met de voorliggende bestemmingsplanprocedure worden zowel omissies in het vigerende bestemmingsplan hersteld als de realisatie van separate woningen en bedrijven ter plaatse van de huidige woon\-werkkavels op de Lindebrook. De eerstgenoemde aanpassing betreft geen bouwwerkzaamheden, dus is hiervoor geen exploitatieplan vereist. Deze kosten vallen onder het budget bestemmingsplannen. Ten aanzien van de tweede aanpassing, geldt dat deze kosten voor rekening van de Lindebrook BV zijn. Dit is met hen overeengekomen. Het vaststellen van een exploitatieplan is hierdoor ook voor deze aanpassing niet noodzakelijk.

**Planschade**

Een belanghebbende kan, na een besluit tot vaststellen van een bestemmingsplan, een verzoek indienen om een tegemoetkoming in de schade, indien die in de vorm van een inkomensderving of een vermindering van de waarde van een onroerende zaak schade lijdt of zal lijden als gevolg van een in artikel 6\.1 tweede lid Wro genoemde oorzaak (artikel 6\.1 Wro).

**Conclusie**

Het voorliggende plan betreft grotendeels een partiÃ«le herziening, met technische verbeteringen van het bestemmingsplan Bedrijventerreinen Oost Gelre. Enkel op een aantal percelen aan de rand van Lindebrook wordt een woonbestemming in plaats van een bedrijfsbestemming toegevoegd. De kosten van de ruimtelijk\-juridische procedure zijn passend binnen de gemeentelijke begroting. Een exploitatieplan is niet nodig.