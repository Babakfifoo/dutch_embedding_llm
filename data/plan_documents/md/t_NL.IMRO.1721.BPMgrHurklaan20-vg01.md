xml version\="1\.0" encoding\="UTF\-8"?

Bestemmingsplan Mgr. Van den Hurklaan 20 te Heesch: Toelichting

direct naar inhoud van Toelichting

Bestemmingsplan Mgr. Van den Hurklaan 20 te Heesch

==================================================

Toelichting

-----------

| Plan: | Bestemmingsplan Mgr. Van den Hurklaan 20 te Heesch |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1721\.BPMgrHurklaan20\-vg01 |

* Vaststellingsbesluit

* Toelichting

* Bijlagen bij de toelichting

* Regels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Opbouw bestemmingsplan

+ 1\.4 Leeswijzer

* Hoofdstuk 2 Het initiatief

+ 2\.1 Huidige situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Uitvoerbaarheid

+ 4\.1 Milieu

+ 4\.2 Water

+ 4\.3 Verkeer

+ 4\.4 Ecologie

+ 4\.5 Cultuurhistorie en archeologie

+ 4\.6 Economische uitvoerbaarheid

* Hoofdstuk 5 Juridische planbeschrijving

+ 5\.1 Algemeen

+ 5\.2 Verbeelding

+ 5\.3 Planregels

+ 5\.4 Wijze van bestemmen

* Hoofdstuk 6 Procedure

+ 6\.1 Algemeen

+ 6\.2 Verslag vooroverleg ex artikel 3\.1\.1 Bro

+ 6\.3 Verslag inspraak ex artikel 3\.1\.6 Bro

+ 6\.4 Verslag zienswijzen

| **COLOFON:**   Â | | | Â | |

| --- | --- | --- | --- | --- |

| Betrokken ambtenaar:   Â | | | Dhr. E. van Dijk   Â | |

| Projectleider Buro SRO:   Â | | | Maarten Geerts, www.buro\-sro.nl   Â | |

### Hoofdstuk 1 Inleiding

#### 1\.1 Aanleiding

Dit bestemmingsplan is opgesteld naar aanleiding van het verzoek om medewerking te verlenen aan de bouw van een twee\-onder\-Ã©Ã©n\-kap woning aan de Mgr. Van den Hurklaan tussen 18 en 22 in Heesch. De initiatiefnemer is van plan op deze locatie twee nieuwe woningen met bijgebouwen te realiseren. Het recent vastgestelde wijzigingsplan voor dit perceel staat de bouw van maximaal Ã©Ã©n woning met bijgebouwen toe. Om op deze locatie een twee\-onder\-Ã©Ã©n\-kap woning met bijbehorende bouwwerken te kunnen realiseren, dient het geldende bestemmingsplan herzien te worden.

Via voorliggend document wordt gemotiveerd waarom medewerking wordt verleend en waarom dat kan volgens de Wet ruimtelijke ordening (Wro).

#### 1\.2 Ligging plangebied

Het plangebied is gelegen in de gemeente Bernheze, aan de Mgr. Van den Hurklaan tussen 18 en 22 in Heesch.

In de nabije omgeving, ten noorden van het perceel, ligt de Rijksweg A59\. Aan de zuidzijde van de Rijksweg is een geluidwerend scherm gebouwd. Onderstaande afbeelding toont de ligging van het plangebied in de omgeving.

![afbeelding "i_NL.IMRO.1721.BPMgrHurklaan20-vg01_0002.png"](i_NL.IMRO.1721.BPMgrHurklaan20-vg01_0002.png)

*Ligging plangebied (blauwe punt); bron: ruimtelijke plannen*

#### 1\.3 Opbouw bestemmingsplan

Het bestemmingsplan is een bindend plan voor zowel overheid als burgers. In een bestemmingsplan wordt de bestemming, ofwel de functie van de grond aangewezen. Ook geeft het bestemmingsplan regels over het gebruik van de grond en wat daarop gebouwd mag worden. Omgevingsvergunningen moeten worden getoetst aan het bestemmingsplan. Een bestemmingsplan bestaat uit een toelichting, een verbeelding en planregels.

**Toelichting**

De toelichting wordt opgesteld overeenkomstig artikel 3\.1\.6 van het Besluit ruimtelijke ordening (Bro). In de toelichting is opgenomen:

* een verantwoording van de in het plan gemaakte keuze van bestemmingen;

* een beschrijving van de wijze waarop in het plan rekening is gehouden met de gevolgen voor de waterhuishouding;

* de uitkomsten van het in artikel 3\.1\.1 Bro bedoelde overleg;

* de uitkomsten van het met toepassing van artikel 3\.2 van de Algemene wet bestuursrecht verrichte onderzoek;

* een beschrijving van de wijze waarop burgers en maatschappelijke organisaties bij de voorbereiding van het bestemmingsplan zijn betrokken;

* de inzichten over de uitvoerbaarheid van het plan.

Omdat bij de voorbereiding van het bestemmingsplan geen milieueffectrapport als bedoeld in hoofdstuk 7 van de Wet milieubeheer is opgesteld, worden in de toelichting, conform artikel 3\.1\.6 lid 2 Bro, ten minste neergelegd:

* een beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden;

* voor zover nodig een beschrijving van de wijze waarop rekening is gehouden met overige waarden van de in het plan begrepen gronden en de verhouding tot het aangrenzende gebied;

* een beschrijving van de wijze waarop krachtens hoofdstuk 5 van de Wet milieubeheer vastgestelde milieukwaliteitseisen bij het plan zijn betrokken.

**Verbeelding**

De verbeelding, een kaart, geeft de bestemming van de grond aan met daarbij eventuele aanduidingen zoals bouwvlakken. Door op de verbeelding te kijken is te zien welke bestemmingen en mogelijke aanduidingen er gelden. De verbeelding omvat de laatste afspraken over InformatieModel Ruimtelijke Ordening (IMRO) en Standaard Vergelijkbare BestemmingsPlannen (SVBP) 2012\.

**Planregels**

De planregels geven de gebruiksmogelijkheden aan van de grond en vaak ook op welke wijze de gronden bebouwd mogen worden. In het vormgeven van de planregels wordt aangesloten bij de SVBP 2012\.

#### 1\.4 Leeswijzer

Na dit inleidende hoofdstuk is in hoofdstuk 2 het initiatief beschreven. In hoofdstuk 3 is een beschrijving van het relevante Rijks\-, provinciale\-, en gemeentelijke beleid en de relevante wetgeving opgenomen. In hoofdstuk 4 is het project inhoudelijk op haalbaarheid getoetst aan de hand van het geldende beleid en (milieu)wetgeving. Tevens is in dit hoofdstuk ingegaan op de economische haalbaarheid van het plan. In hoofdstuk 5 is vervolgens een juridische planbeschrijving gegeven. Tot slot bevat hoofdstuk 6 de maatschappelijke uitvoerbaarheid van het plan, waarbij de uitkomsten van de inspraak en overlegmomenten zijn opgenomen.

### Hoofdstuk 2 Het initiatief

In dit hoofdstuk komt het initiatief aan bod. Daartoe wordt eerst inzicht gegeven in de huidige functie(s) en bebouwing in het plangebied. Daarbij wordt mede de relatie met de omgeving betrokken. Daarna wordt ingezoomd op het beoogde initiatief.

#### 2\.1 Huidige situatie

Het perceel tussen Mgr. Van den Hurklaan 18 \- 22 is in agrarisch gebruik als grasland. Aan weerszijden van het perceel staan de woningen met respectievelijk huisnummer 18 en 22\. Navolgende afbeelding toont de huidige situatie en de begrenzing van het plangebied.

![afbeelding "i_NL.IMRO.1721.BPMgrHurklaan20-vg01_0003.png"](i_NL.IMRO.1721.BPMgrHurklaan20-vg01_0003.png)

Begrenzing plangebied (bron: Google maps)

De Mgr. Van den Hurklaan kan getypeerd worden als een rustige woonstraat en is geen weg van bijzonder belang. Aan noordzijde van de Mgr. Van den Hurklaan staan zowel twee\-onder\-Ã©Ã©n\-kap woningen als vrijstaande woningen die de huidige rand van de kern Heesch vormen. Een aanzicht van het perceel tussen Mgr. Van den Hurklaan 18 \- 22 in de huidige situatie is op onderstaande afbeelding weergegeven.

![afbeelding "i_NL.IMRO.1721.BPMgrHurklaan20-vg01_0004.png"](i_NL.IMRO.1721.BPMgrHurklaan20-vg01_0004.png)

*Aanzicht van het plangebied; Bron: Google Maps, 2015*

#### 2\.2 Toekomstige situatie

Voorliggend plan maakt de nieuwbouw van een twee\-onder\-Ã©Ã©n\-kap woning met bijgebouwen mogelijk op het perceel tussen Mgr. Van den Hurklaan 18 \- 22\. De twee\-onder\-Ã©Ã©n\-kap woning komt centraal op het perceel te liggen. Hoewel de exacte uitwerking van het plan nog niet vaststaat, zal het plan wel voldoen aan de door de gemeente gestelde stedenbouwkundige randvoorwaarden:

* Minimale afstand tot de zijdelingse perceelsgrenzen bedraagt 5 meter;

* De afstand tot de voorste perceelsgrens is minimaal 10 meter;

* De woning heeft een maximale goothoogte van 4,5 meter en een nokhoogte van 9 meter;

* Het bouwplan moet voldoen aan de eisen die vanuit het welstandsgebied 'Agrarisch cluster' gelden.

Het perceel biedt genoeg ruimte om te voorzien in parkeren op eigen grond. In de verkeersparagraaf in hoofdstuk 4 van deze toelichting wordt hier nader op ingegaan. Navolgend is een voorbeelduitwerking van de voorgenomen ontwikkeling weergegeven.

![afbeelding "i_NL.IMRO.1721.BPMgrHurklaan20-vg01_0005.png"](i_NL.IMRO.1721.BPMgrHurklaan20-vg01_0005.png)

Voorbeelduitwerking twee\-onder\-Ã©Ã©n\-kap woning (MRArchitectuur)

### Hoofdstuk 3 Beleidskader

#### 3\.1 Rijksbeleid

**Structuurvisie Infrastructuur en Ruimte (SVIR) en Besluit algemene regels ruimtelijke ordening (Barro)**

*Gebiedsgericht*

De SVIR benoemt een aantal aspecten van nationaal ruimtelijk belang. Het betreft de bescherming van de waterveiligheid aan de kust en rond de grote rivieren, bescherming en behoud van de Waddenzee en enkele werelderfgoederen, de uitoefening van defensietaken, de ecologische hoofdstructuur, de elektriciteitsvoorziening, de toekomstige uitbreiding van het hoofd(spoor)wegennet en de veiligheid rond rijksvaarwegen. Voorts betreft het enkele specifieke gebieden zoals de mainportontwikkeling van Rotterdam en Schiphol.

In het Barro heeft het Rijk voor deze onderwerpen regels opgesteld waarmee het SVIR juridisch verankerd is richting lagere overheden. Via het Besluit ruimtelijke ordening en het Besluit omgevingsrecht zijn deze regels aanvullend verankerd.

In de structuurvisie worden, naast de onderwerpen van nationaal belang, accenten geplaatst op het gebied van bestuurlijke verantwoordelijkheden. Het beleid betekent een decentralisatie van rijkstaken en bevoegdheden. Het Rijk gaat zo min mogelijk op de stoel van provincies en gemeenten zitten en lagere overheden, burgers en bedrijven krijgen, zolang het nationaal belang niet in het geding is, de ruimte om oplossingen te creÃ«ren.

*Ladder duurzame verstedelijking*

Een meer algemeen onderwerp uit het SVIR is de duurzame verstedelijking. Via de 'ladder voor duurzame verstedelijking' wordt een zorgvuldige afweging en besluitvorming geborgd bij ruimtelijke vraagstukken in stedelijk gebied. Het gebruik van deze ladder is opgenomen in het Bro (artikel 3\.1\.6 onder 2\).

De ladder richt zich op nieuwe stedelijke ontwikkelingen. De lader bestaat uit drie 'stappen' welke doorlopen moeten worden. Dit zijn:

* 1\. de voorgenomen stedelijke ontwikkeling dient te voorzien in een actuele regionale behoefte;

* 2\. indien uit stap 1 volgt dat de ontwikkeling voorziet in een actuele regionale behoefte moet beschreven worden in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins;

* 3\. indien uit stap 2 blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.

Het Bro beschrijft wat een stedelijke ontwikkeling is. Daar wordt het volgende onder verstaan: 'een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen'. Onder bestaand stedelijk gebied is wordt het volgende verstaan: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

Door het ministerie van Infrastructuur en Milieu is een handreiking gemaakt. Deze 'handreiking ladder voor duurzame verstedelijking' werkt verder uit hoe met de ladder omgegaan moet worden. Voor een verdere uitleg van de ladder duurzame verstedelijking wordt naar die handreiking verwezen.

**Planspecifiek**

*Gebiedsgericht*

Het plangebied ligt niet in een van de aangewezen gebieden waarover de SVIR een specifieke uitspraak doet.

*Ladder voor duurzame verstedelijking*

Voorliggend plan voorziet in de ontwikkeling van twee woningen op een nog onbebouwd woonperceel. Hiermee kan het initiatief als een stedelijke ontwikkeling worden beschouwd.

De realisatie van een twee\-onder\-Ã©Ã©n kapwoning sluit aan op de behoefte zoals deze is omschreven in de woonvisie van de gemeente Berheze. In paragraaf 3\.3 wordt hier nader op ingegaan (stap 1\). Daarnaast betreft het een inbreiding binnen bestaand stedelijk gebied, door de benutting van een beschikbaar woonperceel (stap 2\).

Het plan is vanuit nationaal ruimtelijk beleid goed inpasbaar.

#### 3\.2 Provinciaal beleid

**Structuurvisie Ruimtelijke Ordening Brabant**

Op 7 februari 2014 heeft Provinciale Staten van Noord\-Brabant de Structuurvisie ruimtelijke ordening Noord\-Brabant 2014 vastgesteld. De SVRO is op 19 maart 2014 in werking getreden. De SVRO geeft het ruimtelijk beleid tot 2025 (met een doorkijk naar 2040\) van de opgaven en doelen uit de Agenda van Brabant en vormt een belangrijke schakel tussen de structuurvisies van het Rijk en gemeenten op het vlak van ruimtelijke ordening. In de structuurvisie is de samenhang weergegeven tussen milieu, verkeer, vervoer en water. Daarnaast houdt de structuurvisie rekening met het provinciale economische\-, sociaal\-, cultureel\-, en ecologisch beleid. De juridische vertaling van het beleid zoals gesteld in de SVRO is opgenomen in de Verordening ruimte 2014\.

De provincie kiest voor een duurzame ontwikkeling waarin de kwaliteiten van de provincie sturend zijn bij de ruimtelijke keuzes die op de provincie af komen. Nieuwe ontwikkelingen moeten bijdragen aan de kracht en identiteit van Noord\-Brabant. Daarnaast moeten de provinciale belangen en ruimtelijke keuzes bijdragen aan het vestigings\- en leefklimaat van Noord\-Brabant. De fysieke leefomgeving bepaalt mede de kwaliteit van leven. De leefomgevingskwaliteit en daarmee de gezondheid staat in delen van Noord\-Brabant onder druk. Naast gezondheidsbescherming via milieubeleid en risicobeheersing is aandacht nodig voor gezondheidsbevordering via ruimtelijke planvorming en duurzame inrichting van steden, dorpen en het landelijke gebied.

De structurenkaart behorende bij de structuurvisie deelt de provincie op in verschillende gebieden met eigen ruimtelijke doelstellingen.

**Planspecifiek**

Op navolgende afbeelding is een uitsnede te zien van de structurenkaart van de Structuurvisie Ruimtelijke Ordening Brabant.

![afbeelding "i_NL.IMRO.1721.BPMgrHurklaan20-vg01_0006.png"](i_NL.IMRO.1721.BPMgrHurklaan20-vg01_0006.png)

*Uitsnede structurenkaart Structuurvisie . Het plangebied is zwart omcirkeld*

Het plangebied is gelegen in het '*Stedelijk concentratiegebied*', in bovenstaande structurenkaart is dit het oranje gebied. In het Stedelijk concentratiegebied met de bijbehorende '*Zoekgebieden voor verstedelijking*' wordt het merendeel van de verstedelijkingsopgave opgevangen. Onderhavig plan betreft een verstedelijking binnen het Stedelijk concentratiegebied en past daardoor in de provinciale structuurvisie.

**Verordening Ruimte 2014**

In de Verordening ruimte staan regels waarmee een gemeente rekening moet houden bij het ontwikkelen van bestemmingsplannen. Door deze regels weten de gemeenten al in een vroeg stadium waar ze aan toe zijn.

Per onderwerp zijn in de verordening gebieden tot op perceelniveau begrensd op een kaart. De onderwerpen die in de verordening staan, komen uit de provinciale structuurvisie. Daarin staat welke belangen de provincie wil behartigen en hoe ze dat wil doen. De verordening is daarbij een van de manieren om die provinciale belangen veilig te stellen.

Belangrijke onderwerpen in de Verordening ruimte zijn:

* ruimtelijke kwaliteit;

* stedelijke ontwikkelingen;

* natuurgebieden en andere gebieden met waarden;

* agrarische ontwikkelingen, waaronder de zorgvuldige veehouderij;

* overige ontwikkelingen in het landelijk gebied.

Belangrijk bij de beoordeling van nieuwe plannen is de inpasbaarheid in het provinciaal beleid. De Ruimtelijke Verordening is daarbij het document wat de meest concrete regels biedt voor nieuwe ontwikkelingen. Binnen bestaand stedelijk gebied is stedelijke ontwikkeling mogelijk. Indien sprake is van de nieuwbouw van woningen dient verantwoord te worden hoe dit zich verhoudt tot de beschikbare harde plancapaciteit en andere woningbouwafspraken.

*Stedelijke ontwikkeling*

Bij de Verordening Ruimte horen een aantal kaarten. De belangrijkste voor de ontwikkeling aan de Mgr. Van den Hurklaan is de kaart '*Stedelijke ontwikkeling'*. Het plangebied ligt op deze kaart in het '*Bestaand stedelijk*

*gebied â Stedelijk Concentratiegebied'*.

![afbeelding "i_NL.IMRO.1721.BPMgrHurklaan20-vg01_0007.png"](i_NL.IMRO.1721.BPMgrHurklaan20-vg01_0007.png)

Uitsnede kaart "stedelijke ontwikkeling". Het plangebied is zwart omcirkeld

**Planspecifiek**

Ruimtelijke plannen die voorzien in een stedelijke ontwikkeling zijn uitsluitend toegestaan in bestaand stedelijk gebied. Onderhavige locatie en plan voldoen aan deze regeling.

De onderwerpen â*Natuur en landschap*â, â*Ontwikkeling intensieve veehouderij*â, â*Overige agrarische*

*ontwikkelingen en windturbines*â, â*Water*â en â*Cultuurhistorie*â zijn niet van toepassing op het plangebied.

Door de ligging van het plangebied in bestaand stedelijk gebied, past het initiatief in het provinciale ruimtelijk beleid.

#### 3\.3 Gemeentelijk beleid

**Structuurvisie Bernheze**

De Structuurvisie Bernheze (vastgesteld d.d. 11 februari 2010\) geeft een samenhangend beeld van de gewenste ruimtelijke ontwikkeling van de hele gemeente. De gemeente Bernheze bevat vijf dorpskernen: Heesch, Heeswijk\-Dinther, Nistelrode, Vorstenbosch en Loosbroek. Deze dorpen vervullen een belangrijke rol voor het accommoderen van de toekomstige ruimtevraag. Herstructurerings\- en intensiveringsprocessen zijn in beginsel overal binnen het bestaand woongebied mogelijk. Uiteraard moet hierbij worden aangesloten op de kwaliteiten en mogelijkheden van dat woongebied. De duidelijke structuur en de variatie van de verschillende dorpen dient behouden en waar mogelijk versterkt te worden. Waardevolle open plekken (bijvoorbeeld groengebieden in de bebouwde kom) dienen vrij te blijven van bebouwing. Indien sprake is van verweving van de bebouwing met het omliggende landschap (bijvoorbeeld aan de randen van de dorpen) dient dit karakter te worden behouden en zo mogelijk te worden versterkt. Belangrijk bij de ruimtelijke ontwikkelingen in de dorpen is dat er andere regels met betrekking tot woningbouw kunnen gelden voor woongebieden als voor bebouwde linten.

Per kern wordt kritisch naar inbreidingsmogelijkheden gekeken. Onderhavige locatie is gelegen in de noordrand van Heesch. Deze noordrand, tussen de kern en de A59, is een overgangszone, waar naast wonen met name agrarische gronden liggen. De randen van Heesch zijn vanaf het buitengebied nauwelijks waar te nemen. Andersom geldt ook dat het buitengebied vanuit de kern nauwelijks te ervaren is. Zo ook voor het plangebied aan de Mgr. Van den Hurklaan. Waar er sprake is van inbreiding zal deze aansluiten op het karakter van de kern, en waar mogelijk dus niet al te intensief en âdichtâ (ook in de kernen moeten de groene kwaliteiten benut worden en moet daarin variÃ«teit geboden worden).

**Planspecifiek**

De Mgr. Van den Hurklaan ligt in bestaand woongebied en kan gezien worden als een inbreidingslocatie binnen de kern Heesch. Het toevoegen van twee woningen aan de noordzijde van deze straat past binnen de ontwikkelingsvisie van de Structuurvisie.

**Ontwikkelingsvisies noordrand Heesch \& Donzel\-Doolhof Nistelrode**

Tussen de bestaande bebouwde kom van Heesch en de rijksweg A59 is een gebied gelegen dat zich laat beschrijven als een overgangsgebied tussen stad en landschap. Het gebied is van grote waarde voor de kern Heesch omdat het als overgangsgebied een natuurlijke buffer vormt tussen Heesch en de rijksweg. De aanwezigheid van het gebied voorkomt dat de kern tegen de rijksweg aan ligt. Heesch kan hierdoor ruimtelijk nog steeds gezien worden als een zelfstandig element, omsloten door het groen.

De druk op het gebied is groot en de aanleiding om het groene karakter van het gebied te waarborgen is op het eerste gezicht niet snel te vinden. De gemeente Bernheze heeft een studie verricht naar de ruimtelijke kwaliteiten van het gebied en heeft deze in beeld gebracht en vertaald naar een ruimtelijke strategie om de bufferfunctie te bestendigen en de ruimtelijke kwaliteiten van het gebied te behouden.

![afbeelding "i_NL.IMRO.1721.BPMgrHurklaan20-vg01_0008.png"](i_NL.IMRO.1721.BPMgrHurklaan20-vg01_0008.png)

*Uitsnede Ontwikkelingsvisie Noordrand\-Heesch. Het plangebied is zwart omcirkeld.*

**Planspecifiek**

Op basis van de Ontwikkelingsvisie Noordrand\-Heesch is de projectlocatie gelegen in het gebied dat is aangeduid als â*wonen in het landschap*â. Bij het versterken van de bebouwingsstructuur worden nieuwe woningen gepositioneerd aan bestaande wegen. Het toevoegen van twee woningen aan de noordzijde van deze straat past binnen de ontwikkelingsvisie Noordrand\-Heesch .

**Woonvisie 2016\-2021**

Naar aanleiding van diverse veranderingen op de woningmarkt is de Woonvisie 2016\-2021 door de Gemeente Bernheze (24 mei 2016\) opgesteld.

De invoering van de nieuwe Woningwet (2015\) is van invloed op de samenwerking tussen gemeente, corporaties en huurders. De woonvisie dient als basis voor de later te maken prestatieafspraken tussen de partijen. Verder is de extramuralisering van de zorg verder doorgevoerd. Mensen met een lichte zorgvraag moeten langer zelfstandig wonen (en steeds meer zorgbehoevenden willen dat ook). Deze trends hebben consequenties voor de woningvraag, de woningvoorraad en de woonomgeving. De gemeente Bernheze streeft naar een nieuwe evenwicht, waarbij woningen worden toegevoegd en aangepast, aan de hand van de wensen die er zijn.

**Planspecifiek**

Het initiatief betreft het realiseren van een twee\-onder\-Ã©Ã©n\-kap woning. Hiermee worden twee woningen aan de gemeentelijke woningvoorraad toegevoegd. Deze ontwikkeling past binnen het woningbouwkader van de gemeente voor de periode 2016\-2021, waarin totaal 160 twee\-onder\-Ã©Ã©n\-kap woningen als taakstelling is opgenomen.

**Geldend bestemmingsplan**

Onderhavig plangebied maakt onderdeel uit van het wijzigingsplan "Mgr. Van den Hurklaan 18\-22", zoals vastgesteld op 2 februari 2016 door de gemeente Bernheze. Het perceel heeft binnen dit wijzigingsplan de bestemmingen "Wonen","Tuin", en dubbelbestemming "Waarde\-Archeologie 3".

Binnen de woonbestemming is de realisatie van maximaal 1 vrijstaande woning toegestaan. De voor "Tuin" bestemde gronden zijn bedoeld voor het gebruik als tuin bij de woning met bijbehorende gebouwen en bouwwerken, geen gebouwen zijnde.

De dubbelbestemming "Waarde\-Archeologie 3" voorziet in de bescherming en veiligstelling van gronden van archeologische waarde en gronden met een middelhoge verwachtingswaarde. Navolgend een uitsnede van de verbeelding van het geldende plan (plangebied binnen zwarte lijnen).

![afbeelding "i_NL.IMRO.1721.BPMgrHurklaan20-vg01_0009.png"](i_NL.IMRO.1721.BPMgrHurklaan20-vg01_0009.png)

Uitsnede wijzigingsplan "Mgr. Van den Hurklaan 18\-22"

Het geldende wijzigingsplan biedt geen afwijkings\- of wijzigingsmogelijkheden om meer dan Ã©Ã©n woning op het perceel toe te staan. Om de beoogde twee\-onder\-Ã©Ã©n\-kap woning mogelijk te maken dient het bouwvlak iets aangepast te worden ten opzichte van de reeds vergunde vrijstaande woning. Om deze redenen is voorliggende herziening noodzakelijk.

De gemeente heeft door middel van een stedenbouwkundige beoordeling van het plan reeds laten weten de gewenste ontwikkeling stedenbouwkundig voorstelbaar te vinden.

### Hoofdstuk 4 Uitvoerbaarheid

De uitvoerbaarheid van een ruimtelijk plan moet als gevolg van het Besluit ruimtelijke ordening (Bro) aangetoond worden (artikel 3\.1\.6 van het Bro). Daaronder valt zowel de onderzoeksverplichting naar verschillende ruimtelijk relevante aspecten (geluid, bodem, etc.) als ook de economische uitvoerbaarheid van het plan.

#### 4\.1 Milieu

##### 4\.1\.1 Bodem

In het kader van een ruimtelijke procedure dient aangetoond te worden dat de kwaliteit van de bodem en het grondwater in het plangebied in overeenstemming zijn met het beoogde gebruik (Wonen). Dit is geregeld in de Wet Bodembescherming. De bodemkwaliteit kan namelijk van invloed zijn op de beoogde functie van het plangebied. Indien sprake is van een functiewijziging zal er in veel gevallen een bodemonderzoek moeten worden uitgevoerd op de planlocatie. Middels dit onderzoek kan in beeld worden gebracht of de bodemkwaliteit en de beoogde functie van het plangebied bij elkaar passen.

**Planspecifiek**

In het kader van het recent vastgestelde wijzigingsplan is een bodemonderzoek uitgevoerd (zie bijlage 3).

Op basis van het vooronderzoek is geconcludeerd dat de onderzoekslocatie onderzocht dient te worden volgens de strategie "onverdacht" (ONV). Bij onverdachte locaties luidt de onderzoekshypothese dat de bodem niet verontreinigd is.

De bovengrond bestaat voornamelijk uit zwak humeus, zwak siltig, matig fijn zand. De ondergrond bestaat uit zwak siltig, matig fijn zand. In het opgeboorde materiaal zijn zintuiglijk geen verontreinigingen waargenomen.

Er zijn op basis van het vooronderzoek, tijdens de terreininspectie en bij de uitvoering van de veldwerkzaamheden geen aanwijzingen gevonden, die aanleiding geven een asbestverontreiniging op de locatie te verwachten.

In de bovengrond zijn geen verontreinigingen geconstateerd. In de ondergrond zijn eveneens geen verontreinigingen geconstateerd. In het grondwater zijn geen verontreinigingen geconstateerd. De vooraf gestelde hypothese, dat de onderzoekslocatie als "onverdacht" kan worden beschouwd wordt, op basis van de onderzoeksresultaten, bevestigd. Er bestaan met betrekking tot de milieuhygiÃ«nische kwaliteit van de bodem dan ook gÃ©Ã©n belemmeringen voor de beoogde ontwikkeling.

Indien er werkzaamheden plaatsvinden, waarbij grond vrijkomt, kan de grond niet zonder meer worden afgevoerd of elders worden toegepast. De regels van het Besluit bodemkwaliteit zijn hierop mogelijk van toepassing.

##### 4\.1\.2 Lucht

Voor van het mogelijk maken van een ruimtelijk plan moeten er twee onderwerpen met betrekking tot het aspect 'lucht' in beeld gebracht worden. Ten eerste moet bepaald worden of de luchtkwaliteit de nieuwe functie toelaat (de gevoeligheid van de bestemming) en ten tweede moet bekeken worden wat de bijdrage is van het plan aan de (verslechtering van de) luchtkwaliteit.

*Gevoelige bestemmingen*

Op 16 januari 2009 is het Besluit gevoelige bestemmingen in werking getreden. Het Besluit gevoelige bestemmingen is gebaseerd op artikel 5\.16a van de Wet milieubeheer. Met het Besluit wordt de vestiging van zogeheten 'gevoelige bestemmingen' in de nabijheid van provinciale\- en rijkswegen beperkt. Dit heeft consequenties voor de ruimtelijke ordening.

Het Besluit is gericht op bescherming van mensen met een verhoogde gevoeligheid voor fijn stof (PM10\) en stikstofdioxide (NO2\), in het bijzonder kinderen, ouderen en zieken. Indien een project betrekking heeft op een gevoelige bestemming en geheel of gedeeltelijk is gelegen op een afstand van 300 meter aan weerszijden van rijkswegen en 50 meter langs provinciale wegen (gemeten vanaf de rand van de weg) mag het totaal aantal mensen dat hoort bij een gevoelige bestemming niet toenemen als overschrijding van de grenswaarden voor PM10 of NO2 dreigt/plaatsvindt.

De volgende gebouwen met de bijbehorende terreinen zijn aangemerkt als gevoelige bestemming:

* scholen;

* kinderdagverblijven;

* verzorgings\-, verpleeg\- en bejaardentehuizen.

Het gaat hierbij niet om bestemmingen in de meest enge zin van het woord, maar om alle vergelijkbare functies, ongeacht de exacte aanduiding ervan in ruimtelijke plannen en andere besluiten.

*Bijdrage aan luchtkwaliteit*

In de Wet Milieubeheer gaat paragraaf 5\.2 over luchtkwaliteit. Deze paragraaf vervangt het Besluit Luchtkwaliteit 2005 en staat ook wel bekend als de 'Wet luchtkwaliteit'. De Wet luchtkwaliteit introduceert het onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan de verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in de algemene maatregel van bestuur 'Niet in betekenende mate bijdragen' (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 procent bijdragen aan de jaargemiddelde norm voor fijn stof en stikstofdioxide (1,2 microgram per m3) een 'betekenend' negatief effect hebben op de luchtkwaliteit. 'Kleine' projecten die minder dan 3 procent bijdragen, kunnen doorgaan zonder toetsing. Dat betekent bijvoorbeeld dat lokale overheden een woonwijk van minder dan 1\.500 huizen niet hoeven te toetsen aan de normen voor luchtkwaliteit. Deze kwantitatieve vertaling naar verschillende functies is neergelegd in de Regeling 'niet in betekenende mate bijdragen'.

**Planspecifiek**

*Luchtkwaliteit*

Naast de toetsing van het aspect luchtkwaliteit in het kader van de Wet luchtkwaliteit moet in het kader van een goede ruimtelijke ordening worden getoetst of de luchtkwaliteit ter plaatse van het projectgebied aanvaardbaar is voor de beoogde functie. De bouw van twee woningen valt niet onder een categorie zoals genoemd in de Regeling NIBM en derhalve behoeft er geen luchtkwaliteit onderzoek te worden uitgevoerd. De blootstelling aan luchtverontreiniging is beperkt en leidt niet tot onaanvaardbare gezondheidsrisicoâs. In het kader van een goede ruimtelijke ordening is de luchtkwaliteit ter plaatse van het plangebied aanvaardbaar. Het aspect luchtkwaliteit vormt geen belemmering voor de uitvoerbaarheid van het plan.

*Bijdrage aan luchtkwaliteit*

Een ruimtelijke project van enige omvang draagt bij aan een negatief effect op de luchtkwaliteit in betekende mate. Het betreft hier projecten met een omvang van bijvoorbeeld de toevoeging van meer dan 1\.500 woning, of 100\.000 m2 kantooroppervlak. Het plan in kwestie maakt de realisatie van twee nieuwe woningen mogelijk en draagt niet in betekende mate bij aan een verslechtering van de luchtkwaliteit.

##### 4\.1\.3 Geluid

De mate waarin het geluid, het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd (artikel 1 Wgh):

* woningen;

* geluidsgevoelige terreinen (terreinen die behoren bij andere gezondheidszorggebouwen dan categorale en academische ziekenhuizen, verpleeghuizen, woonwagenstandplaatsen);

* andere geluidsgevoelige gebouwen, waaronder onderwijsgebouwen, ziekenhuizen en verpleeghuizen, andere gezondheidszorggebouwen dan ziekenhuizen en verpleeghuizen die zijn aangegeven in artikel 1\.2 van het Besluit geluidhinder (Bgh):

+ 1\. een verzorgingstehuis;

+ 2\. een psychiatrische inrichting;

+ 3\. een kinderdagverblijf.

Het beschermen van deze geluidsgevoelige objecten gebeurt aan de hand van vastgestelde zoneringen. De belangrijkste geluidsbronnen die in de Wet geluidhinder worden geregeld, zijn: industrielawaai, wegverkeerslawaai en spoorweglawaai. Verder gaat deze wet onder meer ook in op geluidwerende voorzieningen en geluidbelastingkaarten en actieplannen.

**Planspecifiek**

Voor voorliggend document is het van belang te kijken naar de mogelijke gevolgen van industrielawaai, wegverkeerslawaai en spoorweglawaai.

* 1\. industrielawaai:

In de nabije omgeving is geen industrie gelegen met een geluidszone die over of tegen het plangebied aangelegen is. Dit aspect hoeft verder niet onderzocht te worden.

* 2\. spoorweglawaai:

In de nabije omgeving is geen spoorweg aanwezig. Dit aspect hoeft verder niet onderzocht te worden.

* 3\. wegverkeerslawaai:

* Het plangebied ligt aan de Mgr. Van den Hurklaan dat getypeerd wordt als een rustige woonstraat . De maximum snelheid op deze weg is 30 km/u. De Wet geluidhinder is niet van toepassing op wegen die liggen binnen een woonerf en voor 30 km/u\-wegen, omdat er geen onderzoekzones gelden.

* Ten noorden van het plangebied ligt de A59\. Dit is een snelweg met vier rijstroken en een onderzoekszone van 400 m. De locatie van de nieuwe woningen is gelegen binnen deze zone op circa 260m van de snelweg. Een akoestisch onderzoek is om deze reden vanuit de Wet geluidhinder noodzakelijk.Â

In de nabijheid van het plangebied is het perceel Mgr. van den Hurklaan tussen nr. 14 en 16 gelegen (zie navolgende afbeelding). Voor de nieuwe woning op dit is in september 2013 een akoestisch onderzoek uitgevoerd. Deze woning is dichter bij de rijksweg A59 gelegen dan de nieuwe woningen aan de Mgr. Van den Hurklaan tussen nr. 18 en 22\. Dit onderzoek kan derhalve als referentieonderzoek worden toegepast.

De hoogste berekende geluidbelasting van de gevel van de nieuwe woning aan de Mgr. Van den Hurklaan tussen nr. 14 en 16 ten gevolge van het verkeerslawaai in de uitgangssituatie is 52 dB inclusief de aftrek volgens artikel 110g Wgh.

Uitgaande van de berekeningen in het onderzoek uit 2013 kan worden gesteld dat bij de nieuwe woningen aan de Mgr. Van den Hurklaan tussen nr. 18 en 22 de maximaal toelaatbare waarde niet wordt overschreden, maar dat aan de voorkeursgrenswaarde niet wordt voldaan. Het plan is daarmee uitvoerbaar mits een hogere grenswaarde is verkregen. Deze aanvraag / verlening loopt gelijk op met de procedure van dit plan. Voor meer informatie wordt naar het akoestisch onderzoek in bijlage 1 verwezen.

![afbeelding "i_NL.IMRO.1721.BPMgrHurklaan20-vg01_0010.png"](i_NL.IMRO.1721.BPMgrHurklaan20-vg01_0010.png)

*Uitsnede kaart ligging woning Mgr. van den Hurklaan tussen 14 en 16 (rood omcirkeld) en ligging woning Mgr. van den Hurklaan tussen 18 en 22 (zwart*

*omcirkeld)*

##### 4\.1\.4 Milieuzonering

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Bij een ruimtelijke ontwikkeling kan sprake zijn van al aanwezige bedrijvigheid en van nieuwe bedrijvigheid. Milieuzonering zorgt er voor dat nieuwe bedrijven een juiste plek in de nabijheid van de gevoelige functie krijgen en dat de (nieuwe) gevoelige functie op een verantwoorde afstand van bedrijven komen te staan. Doel hiervan is het waarborgen van de veiligheid en het garanderen van de continuÃ¯teit van de bedrijven als ook een goed klimaat voor de gevoelige functie.

Milieuzonering beperkt zich tot milieuaspecten met een ruimtelijke dimensie zoals: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten' (VNG) geeft sinds 1986 de publicatie 'Bedrijven en Milieuzonering' uit. In deze publicatie is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie gegeven te worden waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen:

* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van voldoende zekerheid aan de milieubelastende activiteiten (bijvoorbeeld bedrijven) zodat zij de activiteiten duurzaam, en binnen aanvaardbare voorwaarden, kunnen uitoefenen.

**Planspecifiek**

In de (directe) omgeving van het plangebied zijn geen agrarisch of niet\-agrarische bedrijven gelegen. Wel ligt ten westen van het plangebied aan de Broekhoek een detailhandelsbedrijf. In gevolge de publicatie van de VNG geldt voor detailhandelbedrijven de volgende afstand tot een woning:

| **Detailhandel en reparatie t.b.v. particulieren**   Â | **Geur**   Â | **Stof**   Â | **Geluid**   Â | **Gevaar**   Â |

| --- | --- | --- | --- | --- |

| Detailhandel   Â | 0   Â | 0   Â | 10   Â | 0   Â |

De maatgevende factor voor detailhandel is het aspect 'geluid', de indicatief aan te houden afstand tot dit bedrijf bedraagt 10 meter. De nieuwe woningen zijn beoogd op circa 5 meter van de bestemmingsgrens van het detailhandelsbedrijf. Daarom is akoestisch onderzoek verricht om te bekijken wat de geluidbelasting is van dit bedrijf op de woningen. Uit het onderzoek blijkt dat tijdens de representatieve bedrijfssituatie en de maximaal planologische situatie voldaan wordt aan de berekende langtijdgemiddeld beoordelingsniveaus voor een rustige woonwijk. De conclusie is dat het bedrijf niet in haar bedrijfsvoering wordt gehinderd Ã©n dat er sprake is van een goed woon\- en leefklimaat. In bijlage 4 is dit onderzoek te raadplegen. Het plan is gelet op het aspect milieuzonering inpasbaar in de omgeving.

##### 4\.1\.5 Externe veiligheid

Sommige activiteiten brengen risico's op zware ongevallen met mogelijk grote gevolgen voor de omgeving met zich mee. Externe veiligheid richt zich op het beheersen van deze risico's. Het gaat daarbij om onder meer de productie, opslag, transport en het gebruik van gevaarlijke stoffen. Dergelijke activiteiten kunnen een beperking opleggen aan de omgeving. Door voldoende afstand tot de risicovolle activiteiten aan te houden kan voldaan worden aan de normen. Aan de andere kant is de ruimte schaars en het rijksbeleid erop gericht de schaarse ruimte zo efficiÃ«nt mogelijk te benutten. Het ruimtelijk beleid en het externe veiligheidsbeleid moeten dus goed worden afgestemd. De wetgeving rond externe veiligheid richt zich op de volgende risico's:

* inrichtingen vallende onder het Besluit externe veiligheid inrichtingen (Bevi);

* vervoer gevaarlijke stoffen door buisleidingen;

* vervoer gevaarlijke stoffen over weg, water of spoor.

Daarnaast wordt er in de wetgeving onderscheid gemaakt tussen de begrippen kwetsbaar en beperkt kwetsbaar en plaatsgebonden risico en groepsrisico.

*Kwetsbaar en beperkt kwetsbaar*

Kwetsbaar zijn onder meer woningen, onderwijs\- en gezondheidsinstellingen, en kinderopvang\- en dagverblijven, en grote kantoorgebouwen (\>1500 mÂ²). Beperkt kwetsbaar zijn onder meer kleine kantoren, winkels, horeca en parkeerterreinen. De volledige lijst wat onder (beperkt) kwetsbaar wordt verstaan is in het Besluit externe veiligheid inrichtingen (Bevi) opgenomen.

*Plaatsgebonden risico en groepsrisico*

Het plaatsgebonden risico (voorheen individueel risico) wordt uitgedrukt in een contour van 10\-6 als grenswaarde. Het realiseren van kwetsbare objecten binnen deze contour is niet toegestaan. Het realiseren van beperkt kwetsbare objecten binnen deze contour is in principe ook niet toegestaan. Echter, voor beperkte kwetsbare objecten is deze 10\-6 contour een richtwaarde. Mits goed gemotiveerd kan worden afgeweken van deze waarde tot de 10\-5 contour.

Bij groepsrisico is niet een contour bepalend, maar het aantal mensen dat zich gedurende een bepaalde periode binnen de effectafstand van een risicovolle activiteit ophoudt. Bij groepsrisico wordt gewerkt met een oriÃ«ntatiewaarde en niet met een grenswaarde. Hoe meer mensen dicht op de bron zijn bij een bepaalde calamiteit, hoe groter het effect. Hierbij is de 1% letaliteit belangrijk. Zolang deze oriÃ«ntatiewaarde niet overschreden wordt is er geen specifieke motivatie noodzakelijk (let wel: er is dus wel een risico!). Indien de 1% letaliteit wel overschreden wordt dient in de ruimtelijke planvorming dit risicoaspect bewust geaccepteerd te worden met daarbij de motivatie waarom dat acceptabel gevonden wordt. Via inrichtingsmaatregelen (op basis van de gebruiksvergunning en de bouwverordening) en rampenplannen e.a. kan het effect bij een calamiteit beperkt worden.

**(Bevi\-)inrichtingen**

De regelgeving omtrent externe veiligheid bij inrichtingen (bedrijven) is geregeld in het Bevi. Het Bevi legt veiligheidsnormen op aan bedrijven die een risico vormen voor mensen buiten de inrichting. Het Bevi is opgesteld om de risico's waaraan burgers in hun leefomgeving worden blootgesteld vanwege risicovolle bedrijven te beperken. Het besluit heeft tot doel zowel individuele als groepen burgers een minimaal (aanvaard) beschermingsniveau te bieden. Via een bijhorende ministeriÃ«le regeling (Revi) worden diverse veiligheidsafstanden tot kwetsbare en beperkt kwetsbare objecten gegeven.

**Vervoer gevaarlijke stoffen door buisleidingen**

Het huidige ruimtelijke beleid is beschreven in het Structuurschema buisleidingen (1985\) en in twee circulaires (voor hoge druk aardgasleidingen in 1984 en voor brandbare vloeistoffen in 1991\). Er is een nota Buisleidingen ontwikkeld ter vervanging van het Structuurschema buisleidingen en een AMvB ter vervanging van de circulaires.

De wet\- en regelgeving omtrent buisleidingen schoot volgens het rijk op veel gebieden tekort. Op 9 februari 2007 heeft het kabinet ingestemd met een nieuwe aanpak voor buisleidingen in Nederland. De nieuwe aanpak moet zicht met name richten op de veiligheidsafstand rond buisleidingen, het beheer en toezicht en de registratie van de ligging van buisleidingen. In de nieuwe AMvB wordt de regelgeving verder uitgewerkt en worden regels gesteld ten aanzien van risico's en zonering langs buisleidingen, het opnemen van regels in ruimtelijke plannen, technische eisen, het aanwijzen van een toezichthouder, melding van incidenten en beschikbaarheid van noodplannen.

**Vervoer gevaarlijke stoffen over weg, water en spoor**

Het externe veiligheidsbeleid voor het vervoer van gevaarlijke stoffen is door het ministerie van Verkeer en Waterstaat vastgelegd in de nota Risiconormering vervoer gevaarlijke stoffen (nota Rnvgs). Er wordt gewerkt aan een nieuw besluit: het Besluit transportroutes externe veiligheid (Btev). Dit is bij het schrijven van dit stuk nog een concept, maar in het in het kader van een goede ruimtelijke ordening is het verstandig er al rekening mee te houden. Volgens het Btev mag op grond van een ruimtelijke besluit geen kwetsbaar object in de veiligheidszone worden gebouwd. Nieuwe beperkt kwetsbare objecten mogen alleen in uitzonderlijke gevallen in de veiligheidszone worden toegestaan. Het Btev gaat ook in op de hoogte van het groepsrisico. Ten opzichte van de Circulaire risiconormering vervoer gevaarlijke stoffen is een verantwoording van het groepsrisico niet meer verplicht als het aannemelijk is dat het groepsrisico ver beneden de oriÃ«ntatiewaarde blijft of nauwelijks toeneemt.

**Planspecifiek**

Via de website risicokaart.nl kan voor de locatie worden vastgesteld of er in de directe omgeving inrichtingen, buisleidingen en / of belangrijke transportroutes aanwezig zijn die in het kader van de externe veiligheid van belang zijn. Onderstaand een screenshot van die website.

![afbeelding "i_NL.IMRO.1721.BPMgrHurklaan20-vg01_0011.png"](i_NL.IMRO.1721.BPMgrHurklaan20-vg01_0011.png)

Screenshot risicokaart

Hieruit is op te maken dat in het plangebied geen risicoveroorzakende factoren aanwezig zijn. In de omgeving ligt Rijksweg A59\. Deze is op de kaart in geel aangegeven. Het plangebied valt buiten de contouren van risicoveroorzakende inrichtingen, transportroutes en leidingen en is daarmee ruimtelijk inpasbaar.

#### 4\.2 Water

Het aspect water is van groot belang binnen de ruimtelijke ordening. Door verstandig om te gaan met het water kan verdroging en wateroverlast (waaronder ook risico van overstromingen e.d.) voorkomen worden en de kwaliteit van het water hoog gehouden worden. Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijkste hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw*

De Commissie Waterbeheer 21ste eeuw heeft in augustus 2000 advies uitgebracht over het toekomstige waterbeleid in Nederland. De adviezen van de commissie staan in het rapport 'Anders omgaan met water, Waterbeleid voor de 21ste eeuw' (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd:

* vasthouden, bergen en afvoeren: dit houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan het bod.

*Waterwet*

De Waterwet regelt het beheer van oppervlaktewater en grondwater, en verbetert ook de samenhang tussen waterbeleid en ruimtelijke ordening. Daarnaast levert de Waterwet een flinke bijdrage aan kabinetsdoelstellingen zoals vermindering van regels, vergunningstelsels en administratieve lasten. Een belangrijk gevolg van de Waterwet is dat de aloude vergunningstelsels uit de voorheen afzonderlijke waterbeheerwetten zijn gebundeld. Dit resulteert in Ã©Ã©n vergunning, de watervergunning.

*Nationaal Waterplan*

Op basis van de Waterwet is het Nationaal Waterplan vastgesteld door het kabinet. Het Nationaal Waterplan geeft op hoofdlijnen aan welk beleid het Rijk in de periode 2009 \- 2015 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2009\-2015 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten.

**Watertoets**

De 'watertoets' is een instrument dat waterhuishoudkundige belangen expliciet en op evenwichtige wijze laat meewegen bij het opstellen van ruimtelijke plannen en besluiten. Het is geen technische toets, maar een proces dat de initiatiefnemer van een ruimtelijk plan en de waterbeheerder met elkaar in gesprek brengt in een zo vroeg mogelijk stadium. Het plangebied valt onder het beheer van Waterschap Aa en Maas. Het voorliggende plan is aan het waterschap Aa en Maas voorgelegd in het kader van de watertoets.

**Planspecifiek**

*Hemelwater*

Voor de toetsing van ruimtelijke plannen hanteren het waterschap Aa en Maas en de Gemeente Bernheze als beleidsuitgangspunt âhydrologisch neutraal ontwikkelenâ. In het kader van het recent vastgestelde wijzigingsplan voor de bouw van een vrijstaande woning is een watertoets uitgevoerd (zie bijlage 2). De uitgangspunten van de watertoets blijven van toepassing voor het nieuwe plan.

Het hemelwater afkomstig van het toegenomen verhard oppervlak mag naar bestaand oppervlaktewater afgevoerd worden. Aangezien er geen oppervlaktewater op/in de directe omgeving van het plangebied aanwezig is zal het hemelwater op eigen terrein geborgen worden. Het plangebied is gelegen op zandgrond, te weten Gooreerdgrond (leemarm zwak lemig fijn zand). Het eigen terrein van het plangebied is groot genoeg om een eigen voorziening te realiseren waar het hemelwater infiltreert in de bodem en waarbij geen wateroverlast op eigen terrein of bij derden ontstaat.

*Afvalwater*

Het toevoegen van twee woningen zorgt voor een toename van het afvalwater. De nieuwe woningen worden aangesloten op het bestaande gemeentelijk rioolstelsel. Het huidige stelsel kan deze toename zonder problemen verwerken.

Het aspect 'water' vormt geen belemmering voor realisatie van het voorliggende plan. Later, bij de omgevingsvergunning voor het bouwen, wordt op basis van de bouwverordening getoetst hoe e.e.a. feitelijk gerealiseerd wordt. Op deze wijze is ook juridisch geborgd dat het aspect 'water' goed uitgevoerd wordt.

#### 4\.3 Verkeer

Onderdeel van goede ruimtelijke ordening is het effect van een beoogd nieuw project op de verkeersstructuur. Het plangebied is ontsloten aan de Mgr. Van den Hurklaan. Op deze locatie is nog geen inrit aanwezig. De nieuwe woningen zullen een inrit krijgen ter hoogte van het perceel.

![afbeelding "i_NL.IMRO.1721.BPMgrHurklaan20-vg01_0012.png"](i_NL.IMRO.1721.BPMgrHurklaan20-vg01_0012.png)

*Mgr. Van den Hurklaan ter hoogte van het plangebied; bron: Google Maps*

Dit deel van de Mgr. Van den Hurklaan kan de extra verkeersbewegingen die door de bouw van de nieuwe woningen worden gegenereerd zonder problemen verwerken.

Het aantal benodigde parkeerplaatsen wordt bepaald door de aard en omvang van de activiteit waarin het plan voorziet. Om de parkeerbehoefte te bepalen, is gebruik gemaakt van de Nota Parkeernormen van de gemeente Bernheze. Op basis van de uitgangspunten voor parkeernormen wordt voor meerpersoonswoningen die groter zijn dan 60 m2 uitgegaan van een parkeernorm van 2 parkeerplaatsen per woning. Op basis van deze norm dienen als gevolg van de nieuwe woningen derhalve 4 parkeerplaatsen in het plangebied gerealiseerd te worden. Het perceel waarop de nieuwe woningen komt biedt genoeg ruimte om op eigen erf 4 parkeerplaatsen te realiseren.

Het aspect 'verkeer en parkeren' is voldoende geborgd in de uitvoering van het project.

#### 4\.4 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Daarbij wordt onderscheid gemaakt tussen gebiedsbescherming en soortenbescherming. Gebiedsbescherming kan volgen uit de aanwijzing van een gebied. Wat betreft soortenbescherming is de Flora\- en faunawet van toepassing. Hier wordt onder andere de bescherming van plant\- en diersoorten geregeld. Bij ruimtelijke ontwikkelingen dient te worden getoetst of er sprake is van negatieve effecten op de aanwezige natuurwaarden. Indien hiervan sprake is, moet ontheffing of vrijstelling worden aangevraagd.

**Gebiedsbescherming**

De Natuurbeschermingswet richt zich op de bescherming van gebieden. In de Natuurbeschermingswet zijn de volgende gronden aangewezen en beschermd:

* Natura 2000\-gebieden (Habitat\- en Vogelrichtlijngebieden);

* beschermde Natuurmonumenten;

* wetlands.

Naast deze drie soorten gebieden is het NatuurNetwerk Nederland (NNN) in het kader van de gebiedsbescherming van belang. Het NNN is een samenhangend netwerk van belangrijke natuurgebieden in Nederland. Zij bestaat uit bestaande natuurgebieden, nieuwe natuurgebieden en ecologische verbindingszones. Het NNN draagt bij aan het bereiken van de hoofddoelstelling van het Nederlandse natuurbeleid, namelijk: 'Natuur en landschap behouden, versterken en ontwikkelen, als bijdrage aan een leefbaar Nederland en een duurzame samenleving'. Hiertoe zijn de volgende uitgangspunten van belang:

* vergroten: het areaal natuur uitbreiden en zorgen voor grotere aaneengesloten gebieden;

* verbinden: natuurgebieden zoveel mogelijk met elkaar verbinden;

* verbeteren: de omgeving zo beÃ¯nvloeden dat in natuurgebieden een zo hoog mogelijke natuurkwaliteit haalbaar is.

**Soortenbescherming**

De Flora\- en faunawet regelt de bescherming van de in het wild voorkomende inheemse planten en dieren: de soortenbescherming. De wet richt zich vooral op het in stand houden van populaties van soorten die bescherming behoeven. In de wet zijn algemene en specifieke verboden vastgelegd ten aanzien van beschermde dier\- en plantensoorten. Naast een aantal in de wet (en daarop gebaseerde besluiten) vermelde specifieke mogelijkheden om ontheffing te verlenen van in de wet genoemde verboden, geeft de wet een algemene ontheffingsbevoegdheid aan de minister van LNV (artikel 75, lid 3\). Bekeken moet worden in hoeverre ruimtelijke plannen negatieve gevolgen hebben op beschermde dier\- en plantensoorten en of er compenserende of mitigerende maatregelen genomen moeten worden.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menig soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek**

Om de gevolgen van gebiedsbescherming te beoordelen is de website synbiosys.alterra.nl/natura2000 geraadpleegd. Onderstaand een screenshot van die website waarbij alle raadpleegbare gebieden zijn 'aangevinkt'.

![afbeelding "i_NL.IMRO.1721.BPMgrHurklaan20-vg01_0013.png"](i_NL.IMRO.1721.BPMgrHurklaan20-vg01_0013.png)

*Uitsnede kaart Natuurgebieden in Nederland. Het plangebied is rood omcirkeld.*

Op de afbeelding is te zien dat in ten noorden van het plangebied zijn enkele bosgebiedjes gelegen die liggen binnen het NatuurNetwerk Nederland. Gezien de aard van de ontwikkeling (realisatie van 2 burgerwoningen) en de afstand tot het gebied (circa 300 m) is er geen sprake van aantasting van de aanwezige natuurwaarden.

Onderhavig plan maakt de nieuwbouw van twee woningen mogelijk, dat op dit moment in agrarisch gebruik is. Gezien de aard van het (intensieve) gebruik (weiland) als het ontbreken van (hoog)opgaande begroeiing en water(gangen) is het niet aannemelijk dat er beschermde soorten aanwezig zijn. Enerzijds omdat er veel menselijke activiteiten zijn. Anderzijds omdat kans op aanwezige soorten niet heel groot is, omdat in de (directe) omgeving geen natuur van waarde aanwezig is.

De twee lindebomen voor het betreffende perceel zijn waardevol en dienen duurzaam in stand gehouden te worden. Dit betekent dat de kroonprojectie van de bomen vrij van bebouwing gehouden dient te worden. Dit gebeurt door de rooilijn gelijk te leggen met de woningen van huisnummer 18 en 22\. Daarnaast biedt dit beperkingen voor de locatie van de inrit, waar rekening mee dient te worden gehouden in het definitieve ontwerp. Vanuit het aspect ecologie zijn er geen belemmeringen voor het initiatief.

#### 4\.5 Cultuurhistorie en archeologie

In elk ruimtelijk plan moet een beschrijving worden opgenomen van de wijze waarop met de in het gebied aanwezige cultuurhistorische waarden wordt omgegaan. Denk aan aanwezige monumenten, historische gebieden, kenmerkende (straat)beelden en landschapselementen. Bij het maken van plannen kan ook (weer) rekening gehouden worden met al deze elementen die er vroeger wel waren maar nu niet meer. Een bijzonder onderdeel van cultuurhistorie is archeologie.

**Cultuurhistorie**

Onder de noemer Modernisering Monumentenzorg (MoMo) heeft het Rijk in 2009 een aanzet gegeven voor een goede afweging van het belang van de cultuurhistorie in de ruimtelijke ordening. Gepleit wordt voor een verantwoorde verankering van de integrale cultuurhistorie in structuurvisies, bestemmingsplannen en milieueffectrapportages. Het voornaamste doel hiervan is om het cultuurhistorische karakter van Nederland op gebiedsniveau te behouden en te versterken. De aandacht voor cultuurhistorie is ook wettelijk vastgelegd in het Besluit ruimtelijke ordening. Artikel 3\.1\.6 onder 2 van dit Besluit geeft aan dat âeen beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehoudenâ in een ruimtelijk plan opgenomen moet worden.

**Archeologie**

Archeologie gaat over de (verwachte) cultuurhistorische waarde in de bodem. Op 16 januari 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Nederlandse parlement heeft dit verdrag in 1998 goedgekeurd. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Deze bescherming is in Nederland wettelijk verankerd in de Monumentenwet 1988\. Op basis van deze wet zijn mogelijke (toevals)vondsten bij het verrichten van werkzaamheden in de bodem altijd beschermd. Er geldt een meldingsplicht bij het vinden van (mogelijke) waardevolle zaken. Dat melden dient terstond te gebeuren. In het kader van een goede ruimtelijke ordening in relatie tot de Monumentenwet kan vooronderzoek naar mogelijke waarden nodig zijn zodat waar nodig die waarden veiliggesteld kunnen worden en / of het initiatief aangepast kan worden.

Ook de Wet op de archeologische monumentenzorg (WAMZ) uit 2007 is in dit kader van belang. De verantwoordelijkheid voor cultuurhistorische waarden ligt bij de gemeente en dit moet bij vaststelling van bestemmingsplannen (en andere ruimtelijke besluiten) meegenomen worden.

**Planspecifiek**

*Cultuurhistorie*

In het plangebied zijn geen cultuurhistorisch waardevolle objecten aanwezig.

*Archeologie*

De gemeente Bernheze heeft voor haar hele grondgebied een Archeologische beleidskaart opgesteld. Op deze kaart zijn alle gronden geÃ¯nventariseerd en is aangegeven in hoeverre verwacht wordt dat op plaatsen archeologische relicten in de grond aanwezig kunnen zijn. Het plangebied heeft volgens de beleidskaart een middelhoge verwachtingswaarde.

![afbeelding "i_NL.IMRO.1721.BPMgrHurklaan20-vg01_0014.png"](i_NL.IMRO.1721.BPMgrHurklaan20-vg01_0014.png)

*Uitsnede Archeologische beleidskaart. Het plangebied is zwart omcirkeld.*

Ten behoeve van projecten die uitgevoerd worden op gronden die volgens de beleidskaart een middelhoge archeologische verwachtingswaarde hebben, moet archeologisch onderzoek gedaan worden. Dit is de onderzoeksplicht. De onderzoeksplicht voor het plangebied geldt wanneer een bodemverstoring plaatsvindt waarvoor dieper van 0,40 meter moet worden gegraven (of in de bodem moet worden geroerd) Ã©n wanneer deze bodemverstoring groter is dan 2500 m2.

Dit plan maakt de nieuwbouw van twee woningen mogelijk. Voor de aanleg van de fundering van de woningen en bijgebouwen wordt de bodem geroerd. Dit valt echter ruim onder de 2500 m2. Archeologisch onderzoek is derhalve niet noodzakelijk.

De dubbelbestemming die volgens het moederplan van toepassing is '*Waarde \- Archeologie 3*' blijft van toepassing in dit plan. Wanneer een aanvraag om omgevingsvergunning wordt ingediend dieper dan 0,40 meter en groter dan 2500 m2 kan dan alsnog een archeologisch onderzoek gevraagd worden.

Het plan is vanuit archeologisch en cultuurhistorisch aspect haalbaar.

#### 4\.6 Economische uitvoerbaarheid

Bij de voorbereiding van een ruimtelijk plan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van 'afdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het plan echter besluiten geen exploitatieplan vast te stellen indien:

* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**

Voor dit plan bestaan de kosten aan het openbaar gebied uit het aanleggen van de inritten en een rioolaansluiting. Deze kosten worden door de gemeente op de initiatiefnemer verhaald middels de legesverordening. Een anterieure overeenkomst is hierdoor niet nodig. Hiermee is de economische uitvoerbaarheid zeker gesteld.

### Hoofdstuk 5 Juridische planbeschrijving

#### 5\.1 Algemeen

Voor het bestemmingsplan is gebruik gemaakt van de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\).

Dit bestemmingsplan bestaat uit een verbeelding, planregels en een toelichting. De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan dit plan ten grondslag liggen. Ook is de toelichting van wezenlijk belang voor een juiste interpretatie en toepassing. Tot slot maakt een eventuele bijlage onlosmakelijk onderdeel uit van het bestemmingsplan.

#### 5\.2 Verbeelding

Op de verbeelding worden de bestemmingen weergegeven met daarbij andere bepalingen als gebiedsaanduidingen, bouwaanduidingen, bouwvlakken, etc. Voor de analoge verbeelding is gebruik gemaakt van een digitale ondergrond (Grootschalige Basiskaart en/of kadastrale kaart).

#### 5\.3 Planregels

De planregels zijn onderverdeeld in vier hoofdstukken. Hoofdstuk I bevat de inleidende regels voor het hele plangebied. Hoofdstuk II geeft de bestemmingsregels. Hoofdstuk III geeft vervolgens de algemene regels waaronder (mogelijke) flexibiliteitsbepalingen in de vorm van wijzigings\- en afwijkingsbevoegdheden. In dit derde hoofdstuk kunnen belangrijke algemene bepalingen zijn opgenomen die van invloed zijn op het bepaalde in hoofdstuk II. Ten slotte regelt Hoofdstuk IV de overgangs\- en slotbepalingen. In de volgende paragraaf worden de afzonderlijke bestemmingen behandeld.

Voor de planregels is de gestandaardiseerde opbouw uit de Standaard Vergelijkbare Bestemmingsplannen 2012 gebruikt. In de planregels is een standaard hoofdstukindeling aangehouden die begint met 'Inleidende regels' (begrippen en wijze van meten), vervolgens met de 'Bestemmingsregels', de 'Algemene regels' (de regels die voor alle bestemmingen gelden) en de 'Overgangs\- en slotregels'. In het tweede hoofdstuk, de Bestemmingsregels, staan de verschillende bestemmingen op alfabetische volgorde.

Ook de regels van een bestemming kennen een standaardopbouw en worden als volgt benoemd:

* Bestemmingsomschrijving (in elk bestemmingsplan);

* Bouwregels (bestemmingsplanafhankelijk);

* Nadere eisen (bestemmingsplanafhankelijk);

* Afwijken van de bouwregels (bestemmingsplanafhankelijk);

* Specifieke gebruiksregels (bestemmingsplanafhankelijk);

* Afwijken van de gebruiksregels (bestemmingsplanafhankelijk);

* Omgevingsvergunning voor het uitvoeren van een werk, geen bouwwerk zijnde, of van werkzaamheden (bestemmingsplanafhankelijk).

#### 5\.4 Wijze van bestemmen

Voorliggend bestemmingsplan bevat de volgende bestemmingen:

* 'Wonen' waarbij de woonfunctie wordt neergelegd;

* 'Tuin' waarbinnen tuinen en erven zijn toegestaan;

* 'Tuin\-2' waarbinnen tuinen zijn toegestaan;

* 'Waarde \- Archeologie 3' waarvan een beschermende werking uitgaat ten behoeve van mogelijke archeologische relicten in de grond.

Dit plan kent verder geen noemenswaardige bijzonderheden.

Met dit hoofdstuk is voldaan aan artikel 3\.1\.3 van het Bro.

### Hoofdstuk 6 Procedure

#### 6\.1 Algemeen

Bij de voorbereiding van een (voor)ontwerp bestemmingsplan dient overleg te worden gevoerd als bedoeld in artikel 3\.1\.1 Bro. Dit is het vooroverleg. Op basis van het eerste lid van dit artikel wordt dit vooroverleg gevoerd met waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg.

Op basis van artikel 3\.1\.6 Bro dient verslag te worden gedaan van de wijze waarop burgers en maatschappelijke organisaties bij de voorbereiding van het bestemmingsplan zijn betrokken. Dit is de inspraak. Van (formele) inspraak kan, zeker bij wat kleinere plannen, worden afgezien. De gemeentelijke inspraakverordening is daarbij ook van belang.

Een ontwerpbestemmingsplan dient conform afdeling 3\.4 Awb gedurende 6 weken ter inzage gelegd te worden. Hierbij is er de mogelijkheid voor een ieder om zienswijzen in te dienen op het plan. Na vaststelling door de Raad wordt het vaststellingsbesluit bekend gemaakt. Het bestemmingsplan ligt na bekendmaking 6 weken ter inzage. Gedurende deze termijn is er de mogelijkheid voor belanghebbenden beroep in te dienen bij de Afdeling bestuursrechtspraak Raad van State. Het bestemmingsplan treedt vervolgens daags na afloop van de tervisielegging in werking als er geen beroep is ingesteld. Is er wel beroep ingesteld dan treedt het bestemmingsplan ook in werking, tenzij naast het indienen van een beroepschrift ook om een voorlopige voorziening is gevraagd. De schorsing van de inwerkingtreding eindigt indien de voorlopige voorziening wordt afgewezen. De procedure eindigt met het besluit van de Afdeling bestuursrechtspraak van de Raad van State.

#### 6\.2 Verslag vooroverleg ex artikel 3\.1\.1 Bro

Dit bestemmingsplan is in het kader van het wettelijk vooroverleg niet toegezonden aan de inspectie en niet aan de provincie omdat geen sprake is van een bovenlokaal belang. Samen met het waterschap Aa en Maas zijn de aan de orde zijnde waterhuishoudkundige aspecten behandeld: zie daartoe paragraaf 4\.2 van dit plan.

#### 6\.3 Verslag inspraak ex artikel 3\.1\.6 Bro

Voor dit plan is geen inspraak nodig. Het plan is van zeer beperkte omvang en reeds bekend bij de omwonenden.

#### 6\.4 Verslag zienswijzen

Het bestemmingsplan heeft van 19 januari tot 2 maart 2017 ter inzage gelegen. Er zijn tijdens deze periode geen zienswijzen ingediend.