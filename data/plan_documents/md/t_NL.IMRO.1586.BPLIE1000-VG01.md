xml version\="1\.0" encoding\="UTF\-8"?

Kern Lievelde 2015: Toelichting

direct naar inhoud van Toelichting

Kern Lievelde 2015

==================

Toelichting

-----------

| Plan: | Kern Lievelde 2015 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1586\.BPLIE1000\-VG01 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Algemene gegevens bestemmingsplan

* Hoofdstuk 2 Inleiding

+ 2\.1 Aanleiding

+ 2\.2 Doel

+ 2\.3 Ligging en begrenzing

+ 2\.4 Vigerende bestemmingsplannen

* Hoofdstuk 3 Bestaande situatie

+ 3\.1 Algemeen

+ 3\.2 Infrastructuur

+ 3\.3 Groenstructuur

* Hoofdstuk 4 Beleidskader

+ 4\.1 Algemeen

+ 4\.2 Internationaal niveau

+ 4\.3 Rijksbeleid

+ 4\.4 Provinciaal beleid

+ 4\.5 Gemeentelijk beleid

* Hoofdstuk 5 Milieu\- en omgevingsaspecten

+ 5\.1 Waterhuishouding

+ 5\.2 Bodem

+ 5\.3 Wet natuurbescherming

+ 5\.4 Cultuurhistorie en archeologie

+ 5\.5 Geluid

+ 5\.6 Verkeer\- en parkeernormen

+ 5\.7 Luchtkwaliteit

+ 5\.8 Geur

+ 5\.9 Externe veiligheid

* Hoofdstuk 6 Juridische planbeschrijving

+ 6\.1 Algemeen

+ 6\.2 Bestemmingsplan

+ 6\.3 Plansystematiek

* Hoofdstuk 7 Economische en maatschappelijke uitvoerbaarheid

+ 7\.1 Haalbaarheid

+ 7\.2 Exploitatieplan

+ 7\.3 Maatschappelijke uitvoerbaarheid

* Bijlagen

+ Bijlage 1 Nota Inhoud en beantwoording zienswijzen

Hoofdstuk 2 Inleiding

Hoofdstuk 3 Bestaande situatie

Hoofdstuk 4 Beleidskader

Hoofdstuk 5 Milieu\- en omgevingsaspecten

Hoofdstuk 6 Juridische planbeschrijving

Hoofdstuk 7 Economische en maatschappelijke uitvoerbaarheid

### Hoofdstuk 1 Algemene gegevens bestemmingsplan

| Kern Lievelde 2015   Â |

| --- |

| Vastgesteld   Â |

| Inlichtingen:    Â |

| Afdeling Ruimtelijke en Economische Ontwikkeling   Â |

### Hoofdstuk 2 Inleiding

#### 2\.1 Aanleiding

In het kader van de in de Wet ruimtelijke ordening (Wro) verplichte tienjaarlijkse actualisatie van een bestemmingsplan worden de geldende bestemmingsplannen binnen de gemeente Oost Gelre herzien, zo ook het bestemmingsplan voor het kerkdorp Lievelde.

Voor dit dorp heeft de gemeenteraad van de gemeente Oost Gelre bij besluit van 4 december 2006 het bestemmingsplan 'Lievelde bebouwde kom, algehele herziening 2005' vastgesteld. Dit bestemmingsplan is goedgekeurd door Gedeputeerde Staten van Gelderland bij besluit van 7 augustus 2007, nr. RE 2007\.001435\. Bij dat besluit is goedkeuring onthouden aan de bestemming verkeer tussen de bestaande woningen Lievelderweg 109 en 113\. In de afgelopen jaren hebben zich nagenoeg geen planologische wijzigingen voorgedaan, afgezien van het nieuwbouwplan voor woningen aan de Engelse Schans.

Dit bestemmingsplan voorziet in Ã©Ã©n overzichtelijke juridisch/planologische regeling voor dit dorp. Op deze wijze worden de planologische mogelijkheden op een actuele en eenduidige wijze vastgelegd.

#### 2\.2 Doel

Dit bestemmingsplan betreft een consoliderend bestemmingsplan. Het plan bevat een actuele planologische regeling van de bestaande situatie. Bestaande rechten en plichten uit de geldende regeling worden zoveel mogelijk overgenomen en waar nodig aangepast aan de eisen en wensen van deze tijd.

Dat wil overigens niet zeggen dat het bestemmingsplan uitsluitend de actuele situatie planologisch regelt. Het bestemmingsplan maakt beperkte ontwikkelingen mogelijk via de gebruikelijke flexibiliteitsbepalingen, zoals afwijkingsregels en wijzigingsregels. De bestemmingsplannen die onlangs zijn vastgesteld worden meegenomen. Overige ontwikkelingen worden, gelet op de gewenste afstemming op en inpassing in het omringende stedenbouwkundig kader en de financiÃ«le en juridische complicaties, alleen mogelijk gemaakt via een afzonderlijke planherziening.

##### 2\.2\.1 Ontwikkelingen

Een drietal initiatieven lift mee in deze algehele herziening van het bestemmingsplan. Voor deze plannen heeft het college van burgemeester en wethouders principemedewerking gegeven en de benodige onderzoeken, indien nodig, zijn aangeleverd. In het kort omschreven gaat het over de plannen:

1\. Koningsplein 1a, is de dienstwoning van de St. Paulusparochie met een maatschappelijke bestemming. Deze bestemming wordt in dit plan omgezet naar Wonen;

2\. Lievelderweg 113, 113a is een kantoorgebouw met de bestemming Dienstverlening. Ook deze bestemming wordt in dit plan omgezet naar Wonen;

3\. Hoek Nieuwstraat \- Engelse Schans is een bouwvlak verbeeld met de aanduiding 'twee\-aaneen'. Nu er een omgevingsvergunning onderdeel bouwen is ingediend met bijbehorende onderzoeken voor de bouw van vier aaneengebouwde woningen en hier principemedewerking aan is gegeven, wordt de aanduiding op de verbeelding gewijzigd naar 'aaneengebouwd'.

#### 2\.3 Ligging en begrenzing

Het kerkdorp Lievelde is Ã©Ã©n van de vijf kerkdorpen in de gemeente Oost Gelre na de gemeentelijke herindeling per 1 januari 2005\. Het dorp is centraal gelegen in de gemeente Oost Gelre.

De plangrenzen volgen voornamelijk de grenzen van de bebouwde kom. Deze zijn ontleend aan het bestemmingsplan Buitengebied Oost Gelre en het geldende bestemmingsplan 'Lievelde bebouwde kom, algehele herziening 2005'.

In het westen wordt de bestemmingsgrens met name bepaald door de achtererven van de woningen aan de Lievelderweg en het bedrijventerrein. Aan de noordzijde wordt de bestemmingsgrens gevormd door de voetbalvelden van VV Erix en de zuidkant van de spoorlijn. De oostgrens wordt gevormd door de woningen gelegen aan de rand en behorende tot de kern, zoals de woningen aan De Wijn, De Bree en de Engelse Schans, met een uitschieter naar een speelveld. De zuidgrens wordt bepaald door de achtererven van de woningen aan de Engelse Schans en het nieuw te ontwikkelen woningbouwgebied de Engelse Schans.

Het plangebied is op onderstaande luchtfoto globaal tot uitdrukking gebracht.

![afbeelding "i_NL.IMRO.1586.BPLIE1000-VG01_0001.png"](i_NL.IMRO.1586.BPLIE1000-VG01_0001.png)

*Plangebied Kern Lievelde*

#### 2\.4 Vigerende bestemmingsplannen

Voor het dorp Lievelde gelden op dit moment de volgende bestemmingsplannen:

| **Naam bestemmingsplan**   Â | **Datum vaststelling**    Â | |

| --- | --- | --- |

| Lievelde   Â | 1969   Â | |

| Lievelde bebouwde kom, algehele herziening 2005   Â | 14 december 2006   Â | |

| woningbouw Engelse schans Lievelde   Â | 22 september 2009   Â | |

### Hoofdstuk 3 Bestaande situatie

#### 3\.1 Algemeen

Het dorp Lievelde is min of meer gelegen tussen de kernen Lichtenvoorde en Groenlo.

Het silhouet van het dorp wordt met name bepaald door woningen, een horecabedrijf, de basisschool en de monumentale Rooms Katholieke Kerk met de daarbij behorende pastorie. Ook de spoorlijn draagt bij aan het silhouet.

Woningbouw overheerst het dorp. De meeste woningen zijn vrijstaande of twee\-onder\-Ã©Ã©n kap woningen. Ook zijn enkele woningen in rij gebouwd. Hoogbouw is niet in dit dorp aanwezig. Aan de Lievelderweg is bedrijvigheid aanwezig bestaande uit voornamelijk horeca, dienstverlening en (kleinschalige) detailhandel.

In het dorp zijn drie terreinen met bedrijven aanwezig waarbij onlangs van Ã©Ã©n terrein de bebouwing is gesloopt (voormalig VION). Aan de noordzijde zijn diverse bedrijven aanwezig en aan de zuidzijde van het dorp is een garagebedrijf gevestigd.

#### 3\.2 Infrastructuur

**Autoverkeer**

De Lievelderweg is de belangrijkste verkeersader van het dorp. Tezamen met de Bergstraat vormt deze weg de directe verbinding met het omliggende gebied. In beide wegen zijn verkeersremmende maatregelen aangebracht. De maximaal toegestane snelheid is 30 km/uur.

**Openbaar vervoer**

Het dorp heeft goede verbindingen door middel van het openbaar vervoer. Zowel met de bus als met de trein zijn diverse bestemmingen te bereiken.

**Fietsers en voetgangers**

De afstanden binnen het dorp zijn gering. De inrichting van de wegen is afgestemd op langzaam verkeer zodat men relatief veilig kan fietsen en lopen.

#### 3\.3 Groenstructuur

Het kerkdorp Lievelde is gelegen aan de rand van de Lievelder es. De randen van het dorp worden gekenmerkt door openheid en zijn niet voorzien van begroeiing. Alleen aan de Papenweg is een deel afgeschermd door groen. Daarnaast zijn de voetbalvelden omzoomd door groen.

Het zuidelijke deel van de Lievelderweg is voorzien van een groenstrook met bomen. Ook aan de Bergstraat is een bomenrij aanwezig. Voor het overige zijn weinig bomen in de groenstructuur aanwezig.

### Hoofdstuk 4 Beleidskader

#### 4\.1 Algemeen

Voor het gebied geldt een groot aantal juridische kaders en beleidskaders. In dit hoofdstuk worden de belangrijkste samengevat. Op internationaal niveau zijn diverse regelingen van kracht die de duurzame instandhouding van habitats en soorten tot doel hebben. De meest verplichtende regelingen van de Europese unie zijn de Vogelrichtlijn en de Habitatrichtlijn. Op nationaal en provinciaal niveau zijn eveneens een groot aantal juridische kaders en beleidskaders van toepassing op het plangebied.

#### 4\.2 Internationaal niveau

##### 4\.2\.1 Vogelrichtlijn

De "Vogelrichtlijn" (79/409/EG) uit 1979 heeft tot doel: de bescherming en het beheer van alle op het grondgebied van de Europese Unie in het wild levende vogels en hun habitats. De lidstaten zijn verantwoordelijk voor de instandhouding van al deze vogelsoorten en in het bijzonder de trekvogels en zijn verplicht om de verschillende natuurlijke habitats die het leefmilieu van de wilde vogels vormen, in stand te houden. Op grond van deze richtlijn worden gebieden aangewezen als Speciale Beschermingszone. Deze gebieden maken deel uit van het Europese initiatief om een ecologisch netwerk van natuurgebieden duurzaam te beschermen (Natura 2000\). Daarnaast stelt de richtlijn nadere regels voor de bescherming, het beheer en de regulering van vogelsoorten.

De rechtsgevolgen die voortvloeien uit de Vogelrichtlijn betreffen, naast het aanwijzen van de Speciale Beschermingszones, ook de verplichting om passende maatregelen te nemen om de kwaliteit van de leefgebieden van de vogelsoorten niet te laten verslechteren. Verder mogen er geen storende invloeden optreden in gebieden die negatieve gevolgen hebben voor het voortbestaan van de vogelsoorten, die door de Vogelrichtlijn beschermd worden. Nieuwe plannen of projecten in en in de nabijheid van Speciale Beschermingszones worden volgens de richtlijn getoetst.

Het plangebied en de directe omgeving zijn niet aangewezen als Speciale Beschermingszone in het kader van de Vogelrichtlijn.

##### 4\.2\.2 Habitatrichtlijn

De in 1992 vastgestelde "Habitatrichtlijn" is het voornaamste stuk wetgeving van de Europese Gemeenschap ter bevordering van de biologische verscheidenheid. Deze richtlijn houdt de verplichting in voor deelstaten om de habitats en soorten, die voor de Europese Unie van belang zijn, in stand te houden. Iedere lidstaat moet op zijn grondgebied de gebieden die voor het behoud van de onder de richtlijn vallende habitats en soorten het belangrijkst zijn, identificeren en vervolgens aanwijzen als Speciale Beschermingszones.

Het plangebied en de directe omgeving zijn niet aangewezen als Speciale Beschermingszone in het kader van de Habitatrichtlijn.

![afbeelding "i_NL.IMRO.1586.BPLIE1000-VG01_0002.png"](i_NL.IMRO.1586.BPLIE1000-VG01_0002.png)

##### 4\.2\.3 Het verdrag van Valletta (Malta)

Het "Europees Verdrag inzake de bescherming van het archeologisch erfgoed", kortweg het Verdrag van Malta, is op 16 januari 1992 te Valletta tot stand gekomen. Uitgangspunt van het verdrag is het archeologisch erfgoed waar mogelijk te behouden. Bij het ontwikkelen van ruimtelijk beleid moet het archeologisch belang, beter nog het cultuurhistorisch belang, vanaf het begin meewegen in de besluitvorming. Het verdrag is geratificeerd door de Eerste en Tweede Kamer. Invoering van het verdrag heeft gevolgen voor het huidige archeologisch bestel. Het moet nog (beter) in de Nederlandse wetgeving geÃ¯mplementeerd worden. Alle overheden hebben zorgplicht voor archeologische waarden gekregen, dus ook de gemeenten. In de ruimtelijke ordening wordt aan veel aspecten aandacht geschonken en worden tal van belangen tegen elkaar afgewogen. Voor veel zaken wordt de afweging gestuurd door wet\- en regelgeving. Het verdrag van Malta heeft tot gevolg dat dit ook voor de archeologie het geval is. Door het verdrag heeft (ook) de gemeente de inspanningsverplichting de archeologische waarden te beschermen.

##### 4\.2\.4 Kaderrichtlijn water

De Kaderrichtlijn water (KRW) is een Europese richtlijn gericht op de verbetering van de kwaliteit van het oppervlakte\- en grondwater. De KRW is sinds december 2000 van kracht en maakt het mogelijk om waterverontreiniging van oppervlaktewater en grondwater internationaal aan te pakken. De kaderrichtlijn is geen vrijblijvende richtlijn, ze vormt een Europese verplichting, waar de waterbeheerder (Rijk, waterschappen, provincies en gemeenten) niet omheen kan. De belangrijkste uitgangspunten van de KRW zijn:

* De vervuiler betaalt

* De gebruiker betaalt

* Na 2000 geen achteruitgang van de chemische en ecologische toestand van het water

* Resultaatsverplichting in 2015

* Stroomgebiedsbenadering)

Via de Implementatiewet EG\-kaderrichtlijn water is de KRW vertaald in de Nederlandse wetgeving. De Kaderrichtlijn water moet ervoor zorgen dat de kwaliteit van het oppervlakte\- en grondwater in 2015 op orde is. In dat jaar moet het oppervlaktewater voldoen aan normen voor bepaalde chemische stoffen (waaronder de zogeheten prioritaire (gevaarlijke) stoffen). Worden die normen gehaald, dan spreken we van 'een goede chemische toestand'. Daarnaast moet het oppervlaktewater goed zijn voor een gevarieerde planten\- en dierenwereld. Is dat het geval, dan heet dat 'een goede ecologische toestand'. Hieronder valt ook een groot aantal andere chemische stoffen dan de hierboven al genoemde prioritaire (gevaarlijke) stoffen. Voor het grondwater gelden aparte normen voor chemische stoffen. Daarnaast moet de grondwatervoorraad stabiel zijn en mogen bijvoorbeeld natuurgebieden niet verdrogen door een te lage grondwaterstand (goede kwantitatieve toestand).Voor verschillende typen wateren gelden verschillende ecologische doelstellingen. In een plas leven bijvoorbeeld andere planten\- en dierensoorten dan in kustwater. Daarom verschillen de ecologische doelen per watertype. De chemische normen zijn bij ieder water ongeveer hetzelfde, met uitzondering van de nutriÃ«nten. Daarvoor geldt weer wel een benadering die per watertype kan verschillen.

#### 4\.3 Rijksbeleid

Op 1 juli 2008 is de fundamentele herziening van de Wet op de Ruimtelijke Ordening in werking getreden, de zogenaamde Wet ruimtelijke ordening (Wro). Deze wetswijziging zorgt voor een duidelijke taakverdeling tussen de overheden waarbij ruimtelijke beleidsplannen van rijk, provincie en gemeenten in hoge mate verticaal op elkaar zijn afgestemd. In de Wro is de sturingsfilosofie dat elke overheid op basis van de eigen verantwoordelijkheid en daarbij behorende instrumenten vooral proactief optreedt ter realisering van haar eigen ruimtelijk beleid. Hiertoe stelt elke overheidslaag een structuurvisie vast. De

Structuurvisie Infrastructuur en Ruimte en de Omgevingsvisie Gelderland worden aangemerkt als structuurvisie in het kader van de Wro.

##### 4\.3\.1 Structuurvisie Infrastructuur en Ruimte

Op 13 maart 2012 is de Structuurvisie Infrastructuur en Ruimte (SVIR) vastgesteld en in werking getreden. Deze structuurvisie geeft een totaalbeeld van het ruimtelijk\- en mobilitietsbeleid op rijksniveau. De SVIR vervangt de Nota Ruimte, de Structuurvisie Randstad 2040, de Nota Mobiliteit, de MobiliteitsAanpak en de Structuurvisie voor de Snelwegomgeving. Tevens vervangt het de ruimtelijke doelen en uitspraken in de PKB Tweede Structuurschema Militaire terreinen, de agenda landschap, de agenda Vitaal Platteland en Pieken in de Delta.

Daarmee is de SVIR het kader voor thematische of gebiedsgerichte uitwerkingen van rijksbeleid met ruimtelijke consequenties. Landschappelijke en cultuurhistorische kwaliteiten geven identiteit aan een gebied. Bovendien zijn culturele voorzieningen en cultureel erfgoed van belang voor een aantrekkelijk vestigingsklimaat en daarmee voor de concurrentiekracht van Nederland. Het Rijk is verantwoordelijk voor het cultureel en natuurlijk UNESCO\-werelderfgoed (inclusief de voorlopige lijst), kenmerkende stads\- en dorpsgezichten, rijksmonumenten en cultuurhistorische waarden in of op de zeebodem.

Dit komt tot uiting in nationaal belang 10 'Ruimte voor behoud en versterking van (inter)nationale unieke cultuurhistorische en natuurlijke kwaliteiten'. Er zijn ruim 400 stads\- en dorpsgezichten uit de periode tot 1940 en 50\.000 rijksmonumenten aangewezen en beschermd door de Monumentenwet vanwege de nationale cultuurhistorische betekenis.

Afspraken over verstedelijking, groene ruimte en landschap laat het Rijk over aan de provincies en gemeenten. Gemeenten krijgen ruimte voor kleinschalige natuurlijke groei en voor het bouwen van huizen die aansluiten bij de woonwensen van mensen. Bij het beheren en ontwikkelen van natuur krijgen boeren en particulieren in het landelijk gebied een grotere rol. De wetgever heeft in de Wro, ter waarborging van de nationale of provinciale belangen, de besluitmogelijkheden van lagere overheden begrensd. Indien provinciale of nationale belangen dat met het oog op een goede ruimtelijke ordening noodzakelijk maken, kunnen bij of krachtens provinciale verordening respectievelijk bij of krachtens algemene maatregel van bestuur, regels worden gesteld omtrent de inhoud van bestemmingsplannen.

In het Besluit algemene regels ruimtelijke ordening (Barro), beter bekend als de Algemene Maatregel van Bestuur (AMvB) Ruimte, zijn 13 nationale belangen opgenomen die juridische borging vereisen. Het Barro is gericht op doorwerking van de nationale belangen in gemeentelijke bestemmingsplannen en is deels opgebouwd uit hoofdstukken afkomstig van de 'oude' ontwerp AMvB Ruimte, die in 2009 al aan inspraak is onderworpen, en deels uit nieuwe onderwerpen.

Het Barro is op 30 december 2011 in werking getreden. Het betreft alleen die regels uit het eerdere ontwerp van de AMvB Ruimte (d.d. 2 juni 2009\), die als nationaal belang in de Structuurvisie Infrastructuur en Ruimte (SVIR) zijn herbevestigd: 2\) Project Mainportontwikkeling Rotterdam, 3\) Kustfundament, 4\) Grote Rivieren (exclusief reserveringsgebieden Maas), 5\) Waddenzee en waddengebied, 6\) Defensie en 13\) Erfgoederen van uitzonderlijke universele waarde.

Enkele bepalingen zijn hier echter van uitgezonderd. Deze hebben betrekking op provinciaal medebewind en op ontheffingsmogelijkheden en kunnen pas in werking treden op het moment waarop is voorzien in een wettelijke grondslag voor provinciaal medebewind en voor de mogelijkheid tot afwijking van algemene regels. Dit betekent tevens dat de artikelen ten behoeve van nationaal belang 13\) 'Erfgoederen van uitzonderlijke universele waarde' van inwerkingtreding uitgezonderd zijn.

De overige in de SVIR opgenomen nationale belangen, behalve die voor belang 9\) buisleidingen, worden neergelegd in een ontwerpwijziging van het Barro. De wijziging van het Barro treedt op een nader te bepalen tijdstip in werking. Het betreft de nationale belangen: 1\) Rijksvaarwegen, 4\) Grote Rivieren (alleen reserveringsgebieden Maas), 7\) Hoofdwegen en hoofdspoorwegen, 8\) Elektricitietsvoorziening, 10\) EHS, 11\) Primaire waterkeringen buiten het kustfundament en 12\) IJsselmeergebied.

De opname van het onderwerp buisleidingen in het Barro is uitgesteld in afwachting van de behandeling van de Structuurvisie Buisleidingen. In het plangebied zijn geen nationale belangen in het geding die juridische borging vereisen.

###### 4\.3\.1\.1 Ladder voor duurzame verstedelijking

In het Besluit ruimtelijke ordening is de verplichting opgenomen om in het geval van nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'.

De 'stappen van de ladder' worden in artikel 3\.1\.6, lid 2 Bro als volgt omschreven:

* voorziet de voorgenomen stedelijke ontwikkeling in een actuele regionale behoefte;

* kan binnen bestaand stedelijk gebied van de betreffende regio in de behoefte worden voorzien door benutting van beschikbare gronden door herstructurering, transformatie of anderszins;

* wanneer blijkt dat de stedelijke ontwikkeling niet binnen het bestaand stedelijk gebied kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld (met andere woorden zorgen voor optimale inpassing en bereikbaarheid).

Het bestemmingsplan 'Kern Lievelde' is conserverend van aard. Dit wil zeggen dat zoveel mogelijk de bestaande situatie of reeds bestemde situatie bestemd wordt. Dit bestemmingsplan maakt dus geen nieuwe stedelijke ontwikkelingen mogelijk. De Ladder van duurzame verstedelijking is dan ook niet van toepassing op dit bestemmingsplan.

##### 4\.3\.2 Natuurbeleid

In de Nota Natuur voor mensen, mensen voor natuur (Nota natuur, bos en landschap in de 21e eeuw, NBL\-21\) wordt het beleid voor de komende tien jaar geschetst. Deze nota draagt bij aan een meer samenhangend natuurbeleid en vervangt vier groene nota's (Natuurbeleidsplan, Nota landschap, Bosbeleidsplan en Strategisch plan van aanpak biodiversiteit). Verder biedt de nota het kader voor behoud en duurzaam gebruik van biodiversiteit in onder meer landbouw, visserij, toerisme en water.

De term 'Ecologische Hoofd Structuur' (EHS) werd in 1990 geÃ¯ntroduceerd in het Natuurbeleidsplan (NBP) van het ministerie van Landbouw, Natuur en Voedselkwaliteit. De EHS is een netwerk van gebieden in Nederland waar de natuur (plant en dier) in feite voorrang heeft. De EHS bestaat uit kerngebieden, natuurontwikkelingsgebieden en verbindingszones. Het netwerk helpt voorkomen dat planten en dieren in geÃ¯soleerde gebieden uitsterven en dat de natuurgebieden hun waarde verliezen. In deze gebieden mogen in principe geen ruimtelijke ingrepen plaatsvinden. Op de PKB\-kaart van het Natuurbeleidsplan over de ecologische hoofdstructuur stond de Groenlose Slinge als te ontwikkelen of te versterken verbindingszone aangegeven.

De EHS kan worden gezien als de ruggengraat van de Nederlandse natuur en bestaat uit:

* Bestaande natuurgebieden, reservaten en natuurontwikkelingsgebieden en robuuste verbindingen.

* Landbouwgebieden met mogelijkheden voor agrarisch natuurbeheer (beheersgebieden).

* Grote wateren (zoals de kustzone van de Noordzee, het IJsselmeer en de Waddenzee).

De EHS moet in 2018 klaar zijn. Kleinere natuurgebieden, kleine bosjes, sloten, rietkragen et cetera maken geen deel uit van de EHS, maar dragen uiteraard wel bij aan de natuurkwaliteit van stad en platteland. Het Rijk gaat ervan uit dat deze in voldoende mate door andere partijen (gemeente, waterschappen, grondeigenaren en dergelijke) worden beschermd.

Vervolgens hebben de provincies in hun omgevingsverordeningen meer concrete grenzen voor de EHS, ofwel het Gelders Natuur Netwerk, vastgelegd. De provincies bepalen zelf de contouren. De gemeenten wordt verzocht om de gebieden in het bestemmingsplan de juiste juridische bescherming te geven.

De kern Lievelde ligt in (de nabijheid van) het Gelders Natuurnetwerk. Aan de noordzijde van de kern Lievelde loopt de ecologische verbindingszone waarbij het de loop van de spoorlijn volgt, gedeeltelijk over het bedrijventerrein aan de Papenweg is gelegen en vanuit hier afbuigt naar het zuidwesten. Deze verbindingszones zijn gedeeltelijk in het vigerende bestemmingsplan Buitengebied Oost Gelre 2011 en het Reparatieplan Buitengebied Oost Gelre opgenomen. In voorliggend bestemmingsplan voor Lievelde is aan het Gelders Natuurnetwerk de aanduiding 'Gelders Natuur Netwerk' gegeven, voorzover dit ook daadwerkelijk als natuur is ingericht. Dit betekent dat de aanduiding niet is opgenomen ter plaatse van de sportvelden.

![afbeelding "i_NL.IMRO.1586.BPLIE1000-VG01_0003.jpg"](i_NL.IMRO.1586.BPLIE1000-VG01_0003.jpg)

*Omgevingsvisie Gelderland: Lievelde met Gelders Natuurnetwerk*

##### 4\.3\.3 Watertoets

In een bestemmingsplan dient volgens artikel 3\.1\.6\. van het Besluit ruimtelijke ordening een waterparagraaf te worden opgenomen. Het doel van deze 'watertoets' is waarborgen dat waterhuishoudkundige doelstellingen expliciet en op een evenwichtige wijze in beschouwing worden genomen. De waterhuishouding bestaat uit de overheidszorg die zich richt op het op en in de bodem vrij aanwezige water, met het oog op de daarbij behorende belangen. Zowel het oppervlaktewater als het grondwater valt onder de zorg voor de waterhuishouding. Naast veiligheid en wateroverlast (waterkwantiteit) worden ook de gevolgen van het plan voor de waterkwaliteit en verdroging onderzocht.

##### 4\.3\.4 Wet natuurbescherming

Sinds 1 januari 2017 is de op 1 april 2002 in werking getreden Flora\- en faunawet ingetrokken en tezamen met de Natuurbeschermingswet 1998 en de Boswet opgenomen in de Wet natuurbescherming. Deze wet heeft drie subdoelen: gebiedsbescherming, soortbescherming en bosbescherming.

Het is belangrijk voor de natuur dat er veel verschillende planten\- en diersoorten zijn. Sommige zijn kwetsbaar zoals vleermuizen en mussen. Een goede natuurbescherming is belangrijk. Wanneer het met de natuur goed gaat, is er ook ruimte voor economische en andere maatschappelijke activiteiten. De Natuurbeschermingswet regelt de bescherming van de in het kader van Europees natuurbeleid aangewezen Natura 2000\-gebieden, de bescherming van planten\- en diersoorten en regelt de bescherming van bos en houtopstanden.

Toetsing aan de Wet natuurbescherming vindt plaats bij een ingediende aanvraag om omgevingsvergunning van burgers en bedrijven. Daarnaast is het mogelijk om rechtstreeks bij de provincie een vergunning of ontheffing aan te vragen.

##### 4\.3\.5 Nota BelvedÃ¨re

In 1999 is de Nota BelvedÃ¨re verschenen. Doel van de nota is de cultuurhistorische identiteit meer richtinggevend te laten zijn voor de inrichting van de ruimte. Deze doelstelling wordt in de nota geconcretiseerd in een breed scala van te ondernemen acties op rijks\-, regionaal\- en lokaal niveau. In het kader van de nota is een landsdekkend overzicht gemaakt van de cultuurhistorisch meest waardevol geachte steden en gebieden: de Cultuurhistorische Waardenkaart van Nederland (ook wel BelvedÃ¨rekaart genoemd).

#### 4\.4 Provinciaal beleid

##### 4\.4\.1 Omgevingsvisie en \-verordening Gelderland

Provinciale Staten van de provincie Gelderland hebben op 10 juli 2017 een geconsolideerde versie van de Omgevingsvisie Gelderland vastgesteld en deze doorvertaald in de Omgevingsverordening.

De omgevingsverordening richt zich op de fysieke leefomgeving in de Provincie Gelderland. Dit betekent dat vrijwel alle regels die betrekking hebben op de fysieke leefomgeving opgenomen zijn in de Omgevingsverordening. Het gaat hierbij om regels op het gebied van ruimtelijke ordening, milieu, water, verkeer en bodem. De verwachting is dat de Omgevingsverordening op termijn alle regels zal gaan bevatten die betrekking hebben op de fysieke leefomgeving.

In hoofdzaak geeft de Omgevingsverordening regels bij nieuwe ontwikkelingen. Denk hierbij aan nieuwe woningbouw, het oprichten van bedrijventerreinen, etcetera. Het bestemmingsplan 'Kern Lievelde 2015' is conserverend van aard en sluit zoveel mogelijk aan bij de bestaande verleende situatie. Bij het opstellen van de regels van dit bestemmingsplan is zoveel mogelijk rekening gehouden met de regels uit de Omgevingsverordening Gelderland.

##### 4\.4\.2 Waterplan Gelderland 2010\-2015

Het Waterplan, dat op 11 november 2009 door Provinciale Staten is vastgesteld, is in 2014 overgegaan in de Gelderse Omgevingsvisie. Zonder water zou Gelderland er minder aantrekkelijk uitzien. Maar water is niet alleen mooi, tegen een overvloed ervan willen we beschermd worden. Natuurlijk is er ook voldoende schoon water nodig om te drinken, te recreÃ«ren, voor de industruie, de landbouw en de natuur. In de Omgevingsvisie staat hoe de provincie wil zorgen voor voldoende schoon water en droge voeten.

##### 4\.4\.3 Gelders Milieuplan 3

In het Gelderse Milieuplan ligt de nadruk vooral op een gezonde, schone en veilige leefomgeving voor mens en natuur. De provincie wil een leefomgeving die de huidige en toekomstige generaties kansen biedt om veilig en gezond te wonen, te werken en te recreÃ«ren. Om dit te bereiken zijn maatregelen nodig die de milieuverontreiniging tegen gaan. De maatregelen betreffen het verkeer en vervoer, het bedrijfsleven, de landbouw en het wonen.

#### 4\.5 Gemeentelijk beleid

##### 4\.5\.1 Woonvisie Oost Gelre

De gemeenten in de Achterhoek hebben gezamenlijk een visie voor het woonbeleid vastgesteld. Een demografische ontwikkeling in deze regio is dat het anatal inwoners in de komende periode langzaam maar zeker afneemt. In de Regionale Woonvisie wordt ingespeeld op die bevolkingsdaling en afname van het aantal huishoudens. Concreet betekent dit voor iedere gemeente in de Achterhoek dat de aangegeven bouwvolumes in de gemeentelijke woonvisies naar beneden bijgesteld moeten worden.

De gemeente Oost Gelre heeft een eigen woonvisie vastgesteld voor de periode 2016 \- 2025 waarin de regionale woonvisie in is verweven. Deze is door de gemeenteraad vastgesteld op 20 september 2016\.

De woonvisie Oost Gelre is een kernachtige en toegankelijke visie. De visie is vormgegeven op basis van een drietal thema's: kwantiteit \& kwaliteit, beschikbaarheid \& betaalbaarheid en wonen met zorg en welzijn. Bij ieder thema is aangegeven wat wordt gezien als ontwikkelingen, wat er bereikt moet worden en wat hiervoor moet worden gedaan. Voorafgaand hierop is ingegaan op de kwaliteiten van Oost Gelre, specifiek de verschillende kernen, en de maatschappelijke ontwikkelingen die het woonbeleid beinvloeden. In een uitvoeringsprogramma is aangegeven welke activiteiten uit de woonvisie voortvloeien en wanneer en door wie deze worden uitgevoerd. De ruimtelijke uitvoeringsmaatregelen zoals het stoplichtmodel, vijfsporenstrategie, sturingstabel en de richtlijnen voor nieuwe principe verzoeken zijn als bijlage bij het uitvoeringsprogramma gevoegd.

Bij het opstellen van dit bestemmingsplan voor de kern Lievelde is rekening gehouden met de vastgestelde woonvisie. Dit bestemmingsplan betreft in dit geval voornamelijk een conserverend plan, waarbij geen of nauwelijks ruimte wordt geboden voor nieuwe woningbouwmogelijkheden. Kortom, de capaciteit van het geldende plan is in dit nieuwe bestemmingsplan meegenomen.

##### 4\.5\.2 Nota Kleine kernen gemeente Oost Gelre

Door de herindeling is de afstand tussen burgers en de gemeente vaak (gevoelsmatig) groter geworden. Zeker in het buitengebied waar de fysieke afstand groter is, kunnen met name dorpsbelangenorganisaties het idee hebben dat de relatie tussen de gemeente en hun organisatie met de komst van de herindeling veranderd is. Vrijwel alle dorpsbelangenorganisaties maken zich zorgen over de problemen in de landbouw en de gevolgen hiervan voor de leefbaarheid van het platteland. Ook de vergrijzing van de bevolking is een thema waar velen bezorgd over zijn. Alle dorpsbelangenorganisaties zien het als hun taak om met de gemeente te praten naar aanleiding van actuele vragen en problemen. Vooral de kleinere belangenorganisaties werken op deze manier, omdat zij vinden dat dit het beste past bij de geringe omvang van hun dorp. Echter steeds meer dorpsbelangenorganisaties (vooral uit de iets grotere dorpen) werken daarnaast met een dorpsplan en gebruiken dit plan als agenda voor overleg met de gemeente. Zo heeft men regelmatig contact met de gemeente. In het kader van de nieuw gevormde gemeente dient men zich echter af te vragen of het huidige dienstenaanbod (nog) past bij de kleine kernen. Om eveneens de afstand tussen burger en bestuur te verkleinen en de leefbaarheid in de kleine kernen te behouden c.q. te versterken is daarom een gemeentelijk actief beleid hierop belangrijk.

Dorpsbelangenorganisaties proberen de negatieve ontwikkelingen in hun dorp te keren. Dus elk thema wat hierover gaat, zou een gemeentelijk beleidsthema kunnen zijn. In het raadsprogramma worden de thema's wonen (zoals betaalbare woningen voor jongeren in de kleine kernen) en economie (met werkgelegenheid en bedrijvigheid in de kleine kernen) al uitdrukkelijk in dit verband besproken. Maar ook de instandhouding van de basisvoorzieningen is een belangrijk thema in het leefbaarheidaspect. Veel dorpsbelangenorganisaties maken zich sterk voor onderhoud of nieuwbouw van het dorpshuis, of de sporthal, omdat een ontmoetingsruimte de voorwaarden schept voor een intensief gemeenschapleven. Ook voorzieningen zoals het behoud van scholen, winkels en huisartsenposten, als mede transport en veiligheid zijn belangrijke thema's in kleine kernen. De gemeente kan hierop anticiperen door middel van het verlenen van subsidies en door het stellen van subsidievoorwaarden.

### Hoofdstuk 5 Milieu\- en omgevingsaspecten

#### 5\.1 Waterhuishouding

Het waterbeleid van Rijk en provincie is gericht op een veilig en goed bewoonbaar land met gezonde, duurzame watersystemen. In het Waterbeheerplan 2016\-2021 van Waterschap Rijn en IJssel staat het beleid beschreven op een drietal hoofdthema's. Voor het thema *Veiligheid* is bescherming tegen hoog water op de rivieren het speerpunt. Het functioneren van de primaire en regionale waterkeringen staat hierbij centraal. Het thema *Watersysteembeheer* is gericht op het voorkomen van afwenteling door het hanteren van de drietrapsstrategie 'Vasthouden \- Bergen \- Afvoeren'. Voor de waterkwaliteit is het uitgangspunt 'stand still \- step forward'. Watersysteembenadering en integraal waterbeheer dienen als handvatten voor het benutten van de natuurlijke veerkracht van een watersysteem. Het einddoel is een robuust en klimaatbestendig watersysteem voor de toekomst. Voor het thema Waterketenbeheer streeft Waterschap Rijn en IJssel naar een goed functionerende waterketen waarbij er een optimale samenwerking met de gemeenten wordt nagestreefd.

Ruimtelijke ordening en water zijn onlosmakelijk met elkaar verbonden. Er is meer ruimte nodig voor het waterbeheer van de toekomst. Ook op andere terreinen, zoals recreatie, wonen en landbouw speelt water een centrale rol. Het waterschap wil in het watertoetsproces vroegtijdig meedenken over de rol van het water in de ruimtelijke ontwikkeling en wil samen met de gemeente op zoek naar de bijdrage die water kan leveren aan de verbetering van de leefomgeving.

Hieronder is de watertoetstabel van het Waterschap Rijn en IJssel opgenomen met alle relevante waterthema's:

| Thema   Â | Toetsvraag   Â | Relevant    Â |

| --- | --- | --- |

| ***HOOFDTHEMA'S***   Â | | |

| Veiligheid   Â | 1\. Ligt in of binnen 20 meter vanaf het plangebied een waterkering? (primaire waterkering, regionale waterkering of kade)2\. Ligt het plangebied in een waterbergingsgebied of winterbed van een rivier?   Â | Nee Nee   Â |

| Riolering en Afvalwaterketen   Â | 1\. Is de toename van het afvalwater (DWA) groter dan 1 m3/uur? 2\. Ligt in het plangebied een persleiding van WRIJ?3\. Ligt in of nabij het plangebied een RWZI van het waterschap?   Â | NeeJaNee   Â |

| Wateroverlast (oppervlaktewater)   Â | 1\. Is er sprake van toename van het verhard oppervlak met meer dan 2500 m2?2\. Is er sprake van toename van het verhard oppervlak met meer dan 500 m2?3\. Zijn er kansen voor het afkoppelen van bestaand verhard oppervlak? 4\. In of nabij het plangebied bevinden zich natte en laag gelegen gebieden, beekdalen, overstromingsvlaktes?   Â | Nee Nee NeeNee   Â |

| Oppervlakte\-waterkwaliteit   Â | 1\. Wordt vanuit het plangebied (hemel)water op oppervlaktewater geloosd?   Â | Ja   Â |

| Grondwater\-overlast   Â | 1\. Is in het plangebied sprake van slecht doorlatende lagen in de ondergrond?2\. Is in het plangebied sprake van kwel?3\. Beoogt het plan dempen van perceelsloten of andere wateren?   Â | Nee NeeNee   Â |

| Grondwater\-kwaliteit   Â | 1\. Ligt het plangebied in de beschermingszone van een drinkwateronttrekking?    Â | Nee   Â |

| Inrichting en beheer   Â | 1\. Bevinden zich in of nabij het plangebied wateren die in eigendom of beheer zijn bij het waterschap?2\. Heeft het plan herinrichting van watergangen tot doel?   Â | Ja Nee   Â |

| Volksgezondheid   Â | 1\. In of nabij het plangebied bevinden zich overstorten uit het gemengde stelsel?2\. Bevinden zich, of komen er functies, in of nabij het plangebied die milieuhygiÃ«nische of verdrinkingsrisico's met zich meebrengen (zwemmen, spelen, tuinen aan water)?   Â | Nee Nee   Â |

| Natte natuur   Â | 1\. Bevindt het plangebied zich in of nabij een natte EVZ?2\. Ligt in of nabij het plangebied een HEN of SED water?3\. Bevindt het plangebied zich in beschermingszones voor natte natuur?4\. Bevindt het plangebied zich in een Natura 2000\-gebied?   Â | NeeNeeNee Nee   Â |

| Verdroging   Â | 1\. Bevindt het plangebied zich in een TOP\-gebied?   Â | Nee   Â |

| Recreatie   Â | 1\. Bevinden zich in het plangebied watergangen en/of gronden in beheer van het waterschap waar actief recreatief medegebruik mogelijk wordt?   Â | Nee   Â |

| Cultuurhistorie   Â | 1\. Zijn er cultuurhistorische waterobjecten in het plangebied aanwezig?   Â | Nee   Â |

De met 'ja' beantwoorde vragen zijn hieronder nader uitgewerkt.

**Riolering en Afvalwaterketen**

Een toename van het afvalwater heeft effect op het functioneren van de afvalwaterketen. Het (gemeentelijk ) rioolstelsel, de gemalen (overnamepunten) en de rioolwaterzuiveringsinstallatie dienen de toename te kunnen verwerken zonder daarmee het milieu zwaarder te belasten. Voor onderhoud aan het persleidingenstelsel is bereikbaarheid van de leiding noodzakelijk. In de milieuzone van de rioolwaterzuiveringsinstallatie mogen geen hindergevoelige functies worden opgenomen.

Onderhavig bestemmingsplan is een conserverend plan. Dit wil zeggen dat geen nieuwe ontwikkelingen mogelijk worden gemaakt en de huidige bestaande situatie zoveel mogelijk overeenkomstig het huidige gebruik bestemd. Het rioolstelsel heeft voldoende capaciteit om de huidge aanvoer van afvalwater te verwerken. Het hemelwater wordt, daar waar mogelijk, ter plaatse geinfiltreerd in de bodem of geborgen. Het functioneren van de riolering wordt niet nadelig beinvloed en het milieu wordt niet zwaarder belast. In de zonering van de persleiding van Waterschap Rijn en IJssel worden geen ontwikkelingen toegestaan die de bereikbaarheid van de persleiding kunnen belemmeren.

**Oppervlaktewaterkwaliteit**

Nieuwe ontwikkelingen mogen geen verslechtering van de oppervlaktewaterkwaliteit tot gevolg hebben.

Omdat het bestemmingsplan geen nieuwe ontwikkelingen mogelijk maakt, kunnen deze ontwikkelingen niet leiden tot verslechtering van de oppervaktewaterkwaliteit.

**Inrichting en beheer**

het beheer en onderhoud van het watersysteem dient met het reguliere onderhoudsmaterieel van het waterschap mogelijk te zijn. Daarnaast dienen wijzigingen aan het watersysteem en werkzaamheden in de keurzone met een watervergunning te worden uitgevoerd.

Dit bestemmingsplan maakt geen ontwikkelingen mogelijk die belemmerend kunnen zijn voor het reguliere beheer en onderhoud van het watersysteem.

#### 5\.2 Bodem

Het doel van de provincie is dat in 2030 geen Gelderse inwoners meer in hun woonomgeving worden blootgesteld aan ernstige bodemverontreinigingen. Dit is conform het landelijke bodemsaneringsbeleid. De provincie geeft voorrang aan het schoonmaken van locaties in woongebieden en grondwaterbeschermingsgebieden. Gedeputeerde Staten van de provincie zullen alleen in uitzonderlijke gevallen de sanering zelf ter hand nemen. Zij willen hun budget in de toekomst vooral inzetten voor financiÃ«le bijdragen aan derden om zo de bodemsanering een impuls te geven. Het is de bedoeling dat de markt een groot deel van de saneringen financiert, op momenten dat er ruimtelijke ontwikkelingen plaatsvinden op de locaties.

De gemeenten in Gelderland hebben samen met de provincie alle verdachte locaties in Gelderland in beeld gebracht. Voor de verontreinigde locaties geldt dat er bij gemeenten nog meer of andere locaties bekend kunnen zijn dan bij de provincie. Dat komt doordat de provincie alleen betrokken wordt bij een verontreiniging als uit onderzoek blijkt dat deze verontreiniging (vermoedelijk) ernstig is. Voor niet\-ernstige verontreinigingen is de geldende gemeentelijke regelgeving van toepassing.

Het voorliggende bestemmingsplan heeft een beheersmatig karakter. De voorliggende bestemmingsplanregeling gaat uit van de bestaande rechten en situaties, waardoor ten behoeve van het voorliggende bestemmingsplan geen onderzoek naar de milieukundige bodemkwaliteit is vereist. Voor nieuwbouwsituaties die buiten het voorliggend plan vallen zal specifiek onderzoek verricht worden naar de bodemkwaliteit. Voorts maakt de schone grondverklaring onderdeel uit van het bouwbesluit, zodat dit bij een eventuele omgevingsvergunningverlening is afgedekt. Daarmee kan worden zeker gesteld dat voor de bouw een onderzoek wordt verricht naar de gesteldheid van de bodem.

#### 5\.3 Wet natuurbescherming

Sinds 1 januari 2017 is de Wet natuurbescherming in werking. Deze wet heeft drie subdoelen: gebiedsbescherming, soortbescherming en bosbescherming.

Het is belangrijk voor de natuur dat er veel verschillende planten\- en diersoorten zijn. Sommige zijn kwetsbaar zoals vleermuizen en mussen. Een goede natuurbescherming is belangrijk. Wanneer het met de natuur goed gaat, is er ook ruimte voor economische en andere maatschappelijke activiteiten. De Natuurbeschermingswet regelt de bescherming van de in het kader van Europees natuurbeleid aangewezen Natura 2000\-gebieden, de bescherming van planten\- en diersoorten en regelt de bescherming van bos en houtopstanden.

Toetsing aan de Wet natuurbescherming vindt plaats bij een ingediende aanvraag om omgevingsvergunning van burgers en bedrijven. Daarnaast is het mogelijk om rechtstreeks bij de provincie een vergunning of ontheffing aan te vragen.

Het onderhavige bestemmingsplan is conserverend van aard. Wanneer plannen worden ontwikkeld voor ruimtelijke ingrepen of voornemens bestaan om werkzaamheden uit te voeren, dient vooraf te worden beoordeeld of er mogelijke nadelige consequenties voor beschermde inheemse soorten zijn. In beginsel is de initiatiefnemer daarvoor zelf verantwoordelijk.

Het plangebied ligt voor een klein deel in de verbindingszone van het Gelders Natuur Netwerk. Het plangebied ligt niet in een Natura 2000\-gebied. Vanwege het conserverende karakter van het bestemmingsplan zijn er geen effecten op beschermde gebieden te verwachten en is een natuurtoets niet noodzakelijk.

#### 5\.4 Cultuurhistorie en archeologie

De Erfgoedwet bevat de implementatie in de Nederlandse wetgeving van het Europees Verdrag inzake de bescherming van het archeologisch erfgoed, (ook wel het verdrag van Malta genoemd, naar het eiland en de plaats waar het Verdrag in 1992 door verschillende EU\-lidstaten is ondertekend). De Erfgoedwet verplicht gemeenten om bij de vaststelling van een bestemmingsplan en bij de bestemming van de in het plan begrepen gronden, rekening te houden met de in de bodem aanwezige dan wel te verwachten archeologische waarden.

*IWAK en AMK*

Archeologische waarden zijn in Nederland veelal onzichtbaar, omdat ze grotendeels verborgen liggen in de bodem, waardoor ze niet eenvoudig te karteren zijn. Voor de onbekende waarden heeft de Rijksdienst voor het Cultureel Erfgoed de Indicatieve Kaart van Archeologische Waarden (IKAW) opgesteld. Voor de bekende waarden is de Archeologische Monumentenkaart (AMK) opgesteld.

Bij het opstellen en uitvoeren van ruimtelijke plannen wordt rekening gehouden met zowel de bekende als de te verwachten archeologische waarden. De gemeente Oost Gelre heeft een archeologische beleidsadvieskaart. Op deze kaart is aangegeven welke gebieden archeologisch waardevol zijn en welke gebieden de verwachting hebben archeologisch waardevol te zijn. Het beleid dient direct door te werken in het bestemmingsplan. Bescherming (behoud/conservering) van gebieden met archeologische (verwachtings)waarden is uitgangspunt bij de zorg voor het archeologische erfgoed in het plangebied. Afhankelijk van de verstoring moeten de gebieden eerst nader worden onderzocht, voordat hier bebouwing of grondbewerking (\=verstoring) plaatsvindt. Tijdens het onderzoek gevonden archeologische resten, moeten zo mogelijk onaangetast in de grond bewaard blijven of anders op verantwoorde wijze worden opgegraven. De kosten hiervan komen voor degene die de grond wil verstoren. Met behulp van een dubbelbestemming wordt voornoemde bescherming van archeologische waarden dan wel archeologische verwachtingswaarden in het bestemmingsplan geregeld.

![afbeelding "i_NL.IMRO.1586.BPLIE1000-VG01_0004.png"](i_NL.IMRO.1586.BPLIE1000-VG01_0004.png)

*Uitsnede uit de Beleidsadvieskaart voor Oost Gelre*

![afbeelding "i_NL.IMRO.1586.BPLIE1000-VG01_0005.png"](i_NL.IMRO.1586.BPLIE1000-VG01_0005.png)

![afbeelding "i_NL.IMRO.1586.BPLIE1000-VG01_0006.png"](i_NL.IMRO.1586.BPLIE1000-VG01_0006.png)

![afbeelding "i_NL.IMRO.1586.BPLIE1000-VG01_0007.png"](i_NL.IMRO.1586.BPLIE1000-VG01_0007.png)

De kern Lievelde ligt in archeologische waardevolle verwachtingsgebieden met categorie 6, 7 en 8\. Categorie 6 zijn gebieden met een hoge archeologische verwachtingswaarde (geomorfologische eenheden met een plaggendek), categorie 7 zijn gebieden met een hoge archeologische verwachtingswaarde en categorie 8 zijn gebieden met een middelmatige archeologische verwachting. De doelstellingen voor deze gebieden zijn hetzelfde waarbij wordt gestreefd naar behoud in huidige staat. Bodemingrepen dieper dan bouwvoor of bekende bodemverstoring moeten worden vermeden. Is behoud niet mogelijk dan dient bij bodemingrepen dieper dan 30 cm \-Mv en groter dan 100 m2 vroegtijdig een inventariserend archeologisch onderzoek plaats te vinden.

Tevens geldt voor de kern Lievelde de Archeologische Waardevolle gebieden, de Grolse linie. Voor deze gebieden, inclusief de foutenmarge en de bufferzone, gelden de volgende doelstellingen: streven naar behoud in huidige staat. Bodemingrepen dieper dan bouwvoor of bekende bodemverstoring vermijden. Indien behoud niet mogelijk is ter hoogte van de kwartieren, schansen, hoornwerken en redoutes, dan bij bodemingrepen dieper dan 30 cm \-Mv en ongeacht de omvang van de ingreep vroegtijdig inventariserend archeologisch onderzoek. Indien behoud niet mogelijk is ter hoogte van de Linie, dan bij bodemingrepen dieper dan 30 cm \-Mv en ongeacht de omvang vroegtijdig inventariserend onderzoek.

Daarnaast zijn enkele gebieden groen omlijnd. Dit zijn onderzoeksgebieden waar een booronderzoek heeft plaatsgevonden. Deze gebieden zijn aangeduid met een onderzoeksmeldingsnummer.

Bovengenoemde doelstellingen zijn vertaald in de regels behorende bij dit bestemmingsplan.

#### 5\.5 Geluid

Ter bescherming van de burger in Nederland tegen overlast van geluid is de Wet geluidhinder (Wgh) van kracht. In deze wet zijn normen opgenomen voor de maximaal toelaatbare geluidbelasting op de gevels van geluidgevoelige bestemmingen (woningen, ziekenhuizen, scholen en dergelijke). In de Wgh zijn ook normen opgenomen voor de maximaal toelaatbare geluidsbelastingen in ruimten binnen gebouwen. Op grond van artikel 74 van de Wet geluidhinder (Wgh) hoofdstuk VI, afdeling 1 bevindt zich aan weerszijden van een weg een zone. Als in deze zone geluidgevoelige bebouwing wordt geprojecteerd dan moet een akoestisch onderzoek worden uitgevoerd. Het onderzoek moet aantonen of voldaan wordt aan de voorkeursgrenswaarde van 48 dB op de gevels van de te realiseren woonbebouwing ten gevolge van het verkeer op de weg.

Genoemde voorwaarden en eisen gelden ook voor gevoelige objecten gelegen aan spoorlijnen. Ingevolge artikel 107 Wgh, hoofdstuk VII gelden de bepalingen zoals geregeld in hoofdstuk VI en bevindt er zich ook een zone aan weerszijden van een spoorlijn. De voorkeursgrenswaarde van 48 dB is van overeenkomstige toepassing.

Gezien het conserverende karakter van dit bestemmingsplan is nader onderzoek naar geluidsbelasting niet van toepassing. Hierdoor is het niet relevant om nog nader op dit onderwerp in te gaan.

#### 5\.6 Verkeer\- en parkeernormen

Met de komst van de nieuwe Wet Ruimtelijke Ordening (Wro) kunnen parkeernormen niet langer in de bouwverordening worden opgenomen. De parkeernormen moeten worden opgenomen in het bestemmingsplan of in een aparte door de gemeenteraad vastgestelde notitie.

De gemeente Oost Gelre heeft geen notitie omtrent het parkeren vastgesteld. Bij ieder bestemmingsplan afzonderlijk zal de normering qua parkeren dan ook moeten worden meegenomen. Uitgangspunt is parkeren op eigen terrein conform de gemeentelijke parkeereis met als voorwaarde dat de kwaliteit van de openbare ruimte gewaarborgd blijft.

Omdat het bestemmingsplan conserverend van aard is zullen er geen ruimtelijke ontwikkelingen plaatsvinden. Omdat er met de afwijkings\- en wijzigingsbevoegdheden bouwmogelijkheden kunnen worden gecreeerd, is de normering qua parkeren dan ook op dit plan van toepassing.

#### 5\.7 Luchtkwaliteit

Op 15 november 2007 is de wijziging van de âWet milieubeheerâ in werking getreden. Deze wet is Ã©Ã©n van de maatregelen die de overheid heeft getroffen om:

a. negatieve effecten op de volksgezondheid als gevolg van te hoge niveaus van luchtverontreiniging aan te pakken;

b. mogelijkheden voor ruimtelijke ontwikkeling te creÃ«ren ondanks de overschrijdingen van de Europese grenswaarden voor luchtkwaliteit.

De paragraaf luchtkwaliteit in de âWet milieubeheerâ voorziet ondermeer in een gebiedgerichte aanpak van de luchtkwaliteit via het Nationaal Samenwerkingsprogramma Luchtkwaliteit (NSL). De programma\-aanpak zorgt voor een flexibele koppeling tussen ruimtelijke activiteiten en milieugevolgen. Van bepaalde projecten met getalsmatige grenzen is vastgesteld dat deze âniet in betekenende mateâ (NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden.

Luchtkwaliteitseisen vormen onder de âWet luchtkwaliteitâ geen belemmering voor ruimtelijke ontwikkeling als:

a. er geen sprake is van een feitelijke of dreigende overschrijding van een grenswaarde;

b. een project, al dan niet per saldo, niet tot een verslechtering van de luchtkwaliteit leidt, wat wil zeggen dat een project âniet in betekenende mateâ bijdraagt aan de luchtverontreiniging (meer dan 3% ten opzichte van de grenswaarde);

c. een project is opgenomen in een regionaal programma van maatregelen of in het NSL, dat op 1 augustus 2009 in werking is getreden nadat de EU op 7 april 2009 toestemming heeft verleend (derogatie).

De actualisatie van dit bestemmingsplan heeft een conserverend karakter. In het kader van de luchtkwaliteit is dan ook geen nader onderzoek nodig. Er treedt immers geen verandering op in de bestaande planologische ruimte. Voor deze actualisatie hoeven geen regels te worden opgesteld omdat het wettelijk kader van de Wet luchtkwaliteit dit afdekt.

#### 5\.8 Geur

Op 1 januari 2007 is de Wet geurhinder en veehouderij (Wgv) in werking getreden. De Wgv vervangt de Wet stankemissie veehouderijen die van toepassing was voor de landbouwontwikkelings\-, verwevings\- en extensiveringsgebieden met het primaat natuur en de drie 'stankrichtlijnen' zijnde de Richtlijn Veehouderij en Stankhinder 1996, de Brochure Veehouderij en de Hinderwet 1985\.

Gemeenten hebben de beleidsvrijheid om maatwerk te leveren door middel van het vaststellen van een geurverordening die is afgestemd op de ruimtelijke en milieuhygiÃ«nische feiten en omstandigheden in een concreet gebied en de gewenste (toekomstige) ruimtelijke inrichting. De gemeente Oost Gelre heeft daarom een geurverordening vastgesteld. De Wgv maakt gebruik van nieuwe, meer wetenschappelijk onderbouwde milieuhygiÃ«nische inzichten. Hierbij worden, net als voor geur en geluid van industriÃ«le bronnen, de bronemissie en de emissie op leefniveau gekwantificeerd.

De verordening voor de gemeente Oost Gelre stelt de wettelijke streefwaarde als norm voor de maximale geurbelasting voor de zoekgebieden voor woningbouw.

In alle doorgerekende scenario's en situaties is de gemiddelde geurbelasting op de kern Lievelde niet hoger dan de streefwaarde van 7 ouE/m3. Een achtergrondbelasting van rondom de 7 ouE/m3 wordt als een goed leefklimaat gewaardeerd.

#### 5\.9 Externe veiligheid

Bepaalde maatschappelijke activiteiten brengen risicoâs op zware ongevallen met mogelijk grote gevolgen voor de omgeving met zich mee. Externe veiligheid richt zich op het beheersen van de risicoâs bij de productie, opslag, transport en gebruik van gevaarlijke stoffen. De aanwezigheid of het vestigen van dergelijke activiteiten kan beperkingen opleggen aan de omgeving, doordat veiligheidsafstanden tussen risicovolle activiteiten en bijvoorbeeld woningen nodig zijn. Aan de andere kant is het rijksbeleid er op gericht de schaarse ruimte zo efficiÃ«nt mogelijk te benutten. Het ruimtelijk beleid en het externe veiligheidsbeleid moeten dus goed op elkaar worden afgestemd. Het aspect externe veiligheid richt zich met name op het risico op een ongeval waarbij een gevaarlijke stof aanwezig is. Deze gevaarlijke stoffen kennen twee verschillende bronnen. Dit zijn de stationaire (chemische fabriek, lpg\-tankstation) en de mobiele (tankwagen, gasleiding) bronnen. Er wordt onderscheid gemaakt in plaatsgebonden risico en groepsrisico. Het plaatsgebonden risico mag in principe nergens groter zijn dan 1 op 1 miljoen (ofwel 10\-6). Dit is de kans dat een denkbeeldig persoon, die zich een jaar lang permanent op de betreffende plek bevindt (de plek waarvoor het risico is uitgerekend), dodelijk verongelukt door een ongeval. Deze kans mag niet groter zijn dan eens in de miljoen jaar. Elke ruimtelijke ontwikkeling wordt getoetst aan het plaatsgebonden risico van 10\-6 als grenswaarde. Het groepsrisico geeft de kans aan dat in Ã©Ã©n keer een groep mensen die zich in de omgeving van een risicosituatie bevindt, dodelijk door een ongeval wordt getroffen. Het groepsrisico legt een relatie tussen de kans op een ramp en het aantal mogelijke slachtoffers. Bij groepsrisico is het dan ook niet een contour die bepalend is, maar het aantal mensen dat zich gedurende een bepaalde periode binnen de effectafstand van een risicovolle activiteit ophoudt. Welke kans nog acceptabel geacht wordt, is afhankelijk van de omvang van de ramp. De oriÃ«ntatiewaarde geeft hierbij de indicatie van een aanvaardbaar groepsrisico. In het Besluit externe veiligheid inrichtingen (stb. 250, 2004\) wordt verder een verantwoordingsplicht (door de overheid) voor het groepsrisico rond inrichtingen wettelijk geregeld (artikel 13\). De verantwoording houdt in dat wordt aangegeven of risicoâs acceptabel zijn en welke maatregelen worden genomen om de risicoâs te verkleinen. Indien een ontwikkeling is gepland in de nabijheid van een Bevi\-bedrijf geldt een verantwoordingsplicht voor de gemeente voor het toelaten van gevoelige functies.

![afbeelding "i_NL.IMRO.1586.BPLIE1000-VG01_0008.png"](i_NL.IMRO.1586.BPLIE1000-VG01_0008.png)In het plangebied is een inrichting met LPG aanwezig. De risicocontour van deze inrichting is door middel van cirkels op bovenstaande kaart aangeduid. De grootste cirkel is gelegen bij de vulinstallatie voor het LPG. De kleine cirkel is de afleverzuil. De grootste cirkel is gelegen buiten het plangebied kern Lievelde en is meengenomen in het bestemmingsplan Buitengebied 2011\. De kleine contour ligt wel binnen het plangebied. Binnen alle contouren zijn geen kwestbare objecten aanwezig. Daarnaast maakt voorliggend bestemmingsplan ook geen nieuwe ontwikkelingen mogelijk waarbij kwetsbare objecten in of in de directe nabijheid van de contouren mogelijk wordt gemaakt. Het aspect externe veiligheid hoeft daarom niet nader onderzocht te worden.

### Hoofdstuk 6 Juridische planbeschrijving

#### 6\.1 Algemeen

De beleidsdoelstellingen zijn juridisch vertaald in de regels en de bijbehorende verbeelding. De basis voor de verbeelding, de tekening, is een recente kadastrale ondergrond en topografische gegevens. Op de verbeelding is de grens van het bestemmingsplangebied aangegeven. Binnen die grens zijn de verschillende bestemmingen met verschillende kleuren en letteraanduidingen weergegeven. Voorts zijn aanduidingen opgenomen, waarnaar in de regels wordt verwezen. Uitgangspunt voor de regels zijn de planregels die in de meest recente plannen binnen de gemeente zijn opgenomen, deels aangepast aan de Standaard Vergelijkbare Bestemmings Plannen 2012 (SVBP 2012\) en de Wet algemene bepalingen omgevingsrecht (Wabo). Het voorliggende bestemmingsplan is een conserverend plan (wat betekent dat het huidige gebruik en de huidige verschijningsvorm als uitgangspunt dienen). De planologisch\-juridische regeling in dit bestemmingsplan sluit zoveel mogelijk aan bij andere recente bestemmingsplannen van de gemeente Oost Gelre.

#### 6\.2 Bestemmingsplan

Het digitale bestemmingsplan 'Kern Lievelde 2015' is de verzameling geometrisch bepaalde planobjecten dat is vervat in het GML\-bestand NL.IMRO.1586\.BPLIE1000\-VG01 met bijbehorende regels. De papieren plankaart (nu bekend als de analoge verbeelding van het voorliggende bestemmingsplan) is getekend op een schaal 1:1\.000 en omvat 1 kaartblad. Het kaartblad geeft de bestemming van de gronden aan. Waar nodig zijn aanduidingen op de kaart opgenomen waarvan de betekenis in de regels wordt verklaard.

#### 6\.3 Plansystematiek

##### 6\.3\.1 Indeling

De regels bestaan uit vier hoofdstukken:

Hoofdstuk 1: Inleidende regels

In dit hoofdstuk worden begrippen verklaard die in de regels worden gebruikt (artikel 1\). Dit gebeurt om een eenduidige uitleg en toepassing van de regels te waarborgen. Ook is bepaald de wijze waarop gemeten moet worden bij het toepassen van de regels (artikel 2\).

Hoofdstuk 2: Bestemmingsregels

In dit hoofdstuk zijn de (dubbel) bestemmingen vastgelegd. Per bestemming wordt het toegestane gebruik geregeld en zijn bouwregels opgenomen. Het plan kent de volgende hoofdbestemmingen: 'Bedrijf', 'Bedrijf\-Nutsvoorziening', 'Groen', 'Horeca', 'Maatschappelijk', 'Natuur', 'Sport', 'Tuin', 'Verkeer', 'Verkeer\-Railverkeer 1', 'Wonen' en 'Wonen\-1' alsmede de dubbel\-bestemmingen 'Leiding \- Riool', 'Waarde \- Archeologische verwachtingswaarde 2' en Waarde \- Archeologisch waardevol gebied 3'.

Hoofdstuk 3: Algemene regels

In dit hoofdstuk zijn regels opgenomen met een algemeen \- dat wil zeggen: het gehele bestemmingsplan betreffend \- karakter. Het zijn achtereenvolgens een anti\-dubbeltelbepaling, algemene bouwregels, algemene gebruiksregels, algemene aanduidingsregels, algemene afwijkingsregels, algemene wijzigingsregels en algemene procedureregels.

Hoofdstuk 4: Overgangs\- en slotregels

In het laatste hoofdstuk zijn respectievelijk het overgangsrecht en de slotregel opgenomen. Hoewel het hier in wezen ook algemene bepalingen betreft, zijn deze vanwege hun meer bijzondere karakter in een apart hoofdstuk opgenomen.

##### 6\.3\.2 Bebouwing

In het bestemmingsplan wordt onderscheid gemaakt tussen gebouwen en bouwwerken, geen gebouwen zijnde. Voor de situering en maatvoering van bouwwerken is het belangrijk dat er regels zijn opgenomen met betrekking tot:

**Goot\- en bouwhoogte**

De maximaal toegestane goot\- en bouwhoogte van (hoofd)gebouwen is op de verbeelding opgenomen door middel van de aanduiding âmaximale goot\- en bouwhoogteâ. De bouwhoogte van bouwwerken, geen gebouwen zijnde, is opgenomen in de regels in de subparagraaf âbouwwerken, geen gebouwen zijndeâ.

**Situering gebouwen**

Teneinde de situatie eenduidig te kunnen reguleren, is de bebouwing âgezoneerdâ. Voor bouwwerken is met betrekking tot de situering op de verbeelding en in de regels onderscheid gemaakt door het gebruik van de aanduiding âbouwvlakâ. Het bouwvlak is bestemd voor hoofdgebouwen.

Bijbehorende bouwwerken en bouwwerken, geen gebouwen en overkappingen zijnde, kunnen soms ook buiten het bouwvlak worden toegestaan. De maatvoering is in de planregels uitgewerkt.

**Bebouwingspercentage**

In de bestemmingen 'Bedrijf', 'Horeca' en 'Maatschappelijk' is een bebouwingspercentage opgenomen binnen het bestemmingsvlak. Het bebouwingspercentage geeft aan hoeveel procent van een bouwvlak bebouwd mag worden.

##### 6\.3\.3 Bestemmingsregels

**Bedrijf**

Binnen de kern Lievelde zijn verspreid enkele bedrijven aanwezig, deze zijn bestemd als âBedrijfâ. Deze bedrijven zijn veelal gelieerd aan de bouwsector, groensector en de autobranche.

Het uitgangspunt van de bestemming âbedrijfâ is dat bedrijven zijn toegestaan tot maximaal categorie 2 uit de als bijlage bij het bestemmingsplan opgenomen Staat van Bedrijfsactiviteiten. Dit zijn bedrijven die weinig overlast veroorzaken en daardoor te combineren zijn met de woonfuncties in de omgeving. Een bestaand bedrijf uit een hogere categorie zal specifiek bestemd zijn en/of voorzien zijn van een hogere categorie.

Het bevoegd gezag kan door middel van het verlenen van een omgevingsvergunning afwijken van de genoemde milieucategorieÃ«n, teneinde bedrijven toe te staan die ontbreken op de bedrijvenlijst, danwel zich in een hogere milieucategorie bevinden, en die geen onevenredige inbreuk maken op het woon\- en leefmilieu van de omgeving.

Bestaande bedrijfswoningen zijn positief bestemd door middel van de aanduiding âbedrijfswoningâ.

**Bedrijf \- Nutsvoorziening**

Nutsvoorzieningen zijn specifiek mogelijk gemaakt binnen de bestemming 'Bedrijf\-Nutsvoorziening'. Daarnaast zijn nutsvoorzieningen toegestaan in bestemmingen zoals 'Verkeer' en 'Groen'.

**Groen**

De bestemming betreft gronden waarop uitsluitend groenvoorzieningen, paden, sport\- en spelvoorzieningen, water e.d. zijn toegestaan. Het onderscheid met de bestemming âVerkeerâ is gelegen in het feit dat groenvoorzieningen een daadwerkelijk structureel groen karakter hebben en behouden.

**Horeca**

In het bestemmingsplan is voor horecabedrijven een onderscheid gemaakt in 3 categorieÃ«n:

1\. horecacategorie 1 'lichte horeca': lichte vormen van horeca\-activiteiten die in beginsel alleen overdag en 's avonds worden uitgeoefend en daardoor slechts een beperkte aantasting van het woon\- en leefklimaat met zich mee kan brengen: broodjeszaken, cafetaria's, ijssalons, snackbar maar ook een restaurant en hotel. Met betrekking tot de gerichtheid van de horeca\-activiteiten kan het volgende onderscheid worden gemaakt:

a. vormen die zich qua exploitatie en qua openingstijden richten op de reguliere horeca en druk op de omgeving kunnen veroorzaken;

b. vormen die zich qua exploitatie en qua openingstijden geen druk op de omgeving veroorzaken;

2\. horecacategorie 2 'middelzware horeca': vormen van horeca\-activiteiten die normaal gesproken ook 's nachts geopend zijn en die daardoor aanzienlijke hinder voor omwonenden kunnen veroorzaken zoals een cafÃ©, bar, biljartcentrum, proeflokaal maar ook zalenverhuur;

3\. horecacategorie 3 'zware horeca': vormen van horeca\-activiteiten die 's nachts zijn geopend, grote aantallen bezoekers aantrekken en daardoor grote hinder voor de omgeving kunnen veroorzaken zoals dancing, nachtclub, discotheek of partycentrum.

In de planregels is aangegeven dat âhoreca tot en met horecacategorie 2' is toegestaan. Het gaat immers om bestaande horecabedrijven (Loco (voorheen Reijrink) en de Barbier) met een zaalaccommodatie. Horecacategorie 3 is niet toegestaan en zal ook een te grote belasting voor het dorp zijn.

**Kantoor**

De bestemming Kantoor is opgenomen voor een pand aan de Stationsstraat. Hier is alleen een kantoor toegestaan.

**Maatschappelijk**

De bestemming âmaatschappelijkâ is bedoeld voor de voorkomende maatschappelijke voorzieningen, zoals een kerk en een school.

Voor fietsenstallingen en bergingen (en daarmee gelijk te stellen bouwwerken) is een regeling opgenomen om ook buiten het bouwvlak deze bouwwerken toe te staan, tot een maximale oppervlakte van 70 mÂ². Hierdoor is de flexibiliteit aanwezig om deze bouwwerken ook buiten het bouwvlak te kunnen realiseren.

De begraafplaats is voorzien van een aanduiding en heeft geen bouwvlak. Op de begraafplaats is dus ook geen gebouw toegestaan.

**Natuur**

De bestemming 'Natuur' is gegeven aan grotere aaneengesloten stukken natuur**.**

**Sport**

De voetbalvelden met opstallen van v.v. Erix zijn bestemd als âSportâ.

**Tuin**

Deze bestemming geldt met name voor de voortuinen van woningen. Op gronden met deze bestemming mag beperkt gebouwd worden, zoals een erker of een luifel.

**Verkeer**

Deze bestemming is opgesteld voor de openbare verkeersruimte binnen de kern. De doorgaande wegen, de woonstraten, aanliggende trottoirs, parkeerplaatsen, bermen en beplantingen maar ook de nutsvoorzieningen zijn in deze bestemming opgenomen. Een algemene bestemming voor zowel de verharding als het aanliggende groen maakt een eventuele herinrichting van het openbare gebied eenvoudig te regelen.

**Verkeer\-Railverkeer 1**

De spoorlijn heeft de bestemming 'Verkeer\-Railverkeer 1' gekregen.

**Wonen**

Deze bestemming geldt voor alle woningen in het plangebied en de bijbehorende achtertuinen. De hoofdfunctie in deze gebieden is wonen, maar een aan huis gebonden (dienstverlenend) beroep is ook toegestaan. Hierbij geldt dat de woning in overwegende mate de woonfunctie moet behouden en het beroep moet passen in de woonomgeving.

In de bouwregels is onderscheid gemaakt tussen een hoofdgebouw (de woning) en bij het hoofdgebouw behorende bijbehorende bouwwerken.

Het hoofdgebouw mag uitsluitend binnen het bouwvlak worden gebouwd, terwijl bijbehorende bouwwerken zowel binnen als buiten het bouwvlak zijn toegestaan, op minimaal 1 m achter de voorgevel van de woning.

De maximaal toegestane goot\- en bouwhoogte van de woning is op de verbeelding aangeduid evenals de toegestane bouwwijze(n) (vrijstaand, twee\-aaneen, of aaneengebouwd).

Verspreid zijn enkele beroepen en bedrijven aan huis aanwezig. Deze bestaande functies zijn direct toegestaan naast de woonfunctie zolang de oppervlakte niet meer bedraagt dan ten hoogste 50 mÂ². Grotere oppervlakten voor een bedrijf aan huis zijn specifiek in de planregels opgenomen.

**Wonen\-1**

Bovenstaande, genoemd onder Wonen, geldt ook voor deze bestemming met dien verstande dat deze bestemming geldt voor het voormalige plangebied Engelse Schans. Voor dit plangebied gelden specifieke regels en afwijkingen die op de woningen in de bestemming Wonen niet van toepassing zijn. Zo gelden voor de te ontwikkelen woningen een maximale goothoogte, een minimale \- of een minimale\-maximale dakhelling en is de richting van de daklijn aangegeven (nokrichting). Laatstgenoemde hellingen zijn in dit bestemmingsplan echter vervangen door een maximale nokhoogte van 10 m.

##### 6\.3\.4 Voormalig VION\-terrein

Het voormalige terrein van het slachthuis van de VION is in dit nieuwe bestemmingsplan als 'Groen' bestemd. De bedrijfsbestemming is hiermee komen te vervallen inclusief een deel van het terrein voor de bestemming Wonen. De bestemming Groen is overeenkomstig het gebruik zoals is overeengekomen bij de Akte van aan\- en verkoop van dit terrein.

Op 7 maart 2017 heeft de gemeenteraad een motie aangenomen over het toekomstig gebruik van het voormalige Vion\-terrein. De gemeenteraad geeft aan graag een dubbelbestemming op dit perceel op te nemen zodat het terrein in de toekomst kan worden gebouwd voor diverse doeleinden.

Nu nog niet geheel duidelijk is waarvoor het terrein in de toekomst zal worden gebruikt is een andere bestemming voor dit terrein anders dan de overeengekomen bestemming Groen niet mogelijk. Zelfs bij een nader 'Uit te werken' bestemming dient al wel een richting te worden aangegeven naar welke bestemming wordt geneigd. Nu dat hier nog niet het geval is wordt de bestemming Groen en de bestemming Kantoor ter plekke bij het oude cafe Arink gehandhaafd. Indien in de toekomst nader bekend is wat het toekomstig gebruik van het perceel zal zijn, zal hiervoor een afzonderlijke procedure om herziening bestemmingsplan worden gevolgd.

### Hoofdstuk 7 Economische en maatschappelijke uitvoerbaarheid

#### 7\.1 Haalbaarheid

Het gaat in dit geval met name om een actualisatie van een bestemmingsplan teneinde te voldoen aan het bepaalde in de Wet ruimtelijke ordening. Er behoeft geen twijfel te bestaan over de haalbaarheid en de financiÃ«le uitvoerbaarheid van dit plan.

#### 7\.2 Exploitatieplan

Er behoeft in dit geval geen exploitatieplan te worden opgesteld.

#### 7\.3 Maatschappelijke uitvoerbaarheid

##### 7\.3\.1 Artikel 3\.1\.1\.\-overleg

Op grond van artikel 3\.1\.1 van het Besluit op de ruimtelijke ordening dient bij de voorbereiding van een bestemmingsplan overleg te worden gevoerd met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

In het nieuwe bestemmingsplan is overeenkomstig de huidige situatie bestemd. In het bestemmingsplan worden geen nieuwe ontwikkelingen mogelijk gemaakt. Hierdoor is in het kader van het overleg op grond van artikel 3\.1\.1 van het Besluit ruimtelijke ordening het voorontwerp bestemmingsplan toegezonden aan het Waterschap Rijn en IJssel en in verband met het Gelders Natuurnetwerk aan de provincie Gelderland.

##### 7\.3\.2 Inspraak

*Voorontwerp*

Het voorontwerp van het bestemmingsplan heeft in het kader van de inspraak gedurende twee weken ter inzage gelegen met ingang van 21 augustus tot en met 3 september 2015\. Hiervan is mededeling gedaan in de plaatselijke huis\-aan\-huisbladen.

Lievelds Belang is bij brief van 13 augustus 2015 eveneens geÃ¯nformeerd over de terinzagelegging van het voorontwerp.

Op 31 augustus 2015 heeft van 16 tot 18 uur een inloopbijeenkomst plaatsgevonden. Deze bijeenkomst is gehouden in het Bernard Vos Clubhuus en is bezocht door ca. 15 belangstellenden.

Gedurende de periode van de inspraak zijn opmerkingen kenbaar gemaakt bij het gemeentebestuur omtrent het voorontwerp van het bestemmingsplan. Deze opmerkingen zijn verwoord en beantwoord in een 'Nota van wijzigingen t.o.v. voorontwerp bp'. Hierin is ook opgenomen of de gemaakte opmerkingen zijn meegenomen in het ontwerp bestemmingsplan.

*Ontwerp*

Een ontwerp van het bestemmingsplan 'Kern Lievelde 2015' heeft van 3 februari 2017 tot en met 16 maart 2017 voor een ieder ter inzage gelegen. In deze periode zijn een aantal zienswijzen ingebracht die zijn verwoord en beantwoord in de Nota 'Inhoud en beantwoording zienswijzen en ambtelijke wijzigingen' van oktober 2017\. Naar aanleiding van deze Nota zijn er wijzigingen aangebracht ten opzichte van het ontwerp bestemmingsplan zodat het bestemmingsplan voor de Kern Lievelde gewijzigd zal worden vastgesteld.

Belanghebbenden kunnen na vaststelling van het bestemmingsplan in beroep bij de Afdeling bestuursrechtspraak van de Raad van State.

*Wijzigingen ten opzichte van het ontwerp bestemmingsplan*

Ten opzichte van het ontwerp bestemmingsplan zijn wijzigingen in het vast te stellen bestemmingsplan aangebracht. Dit naar aanleiding van de ingekomen zienswijzen en/of ambtelijke op\- en/of aanmerkingen. De grotere wijzigingen zijn:

\- ten noorden van de Papenweg zijn een drietal woningen gelegen met bedrijfsbebouwing. Bij het ontwerp was dit plangebied als 'Wonen' bestemd. Vanwege de aanwezigheid van een categorie 2 \-bedrijf, welke door de bestemming 'Wonen' in haar toekomstige ontwikkelingen zou worden beperkt, is de bestemming 'Bedrijf' weer op de plankaart verbeeld overeenkomstig de bestemming zoals was verbeeld in het bestemmingsplan 'Lievelde bebouwde kom, algehele herziening 2005'.

\- in het ontwerp bestemmingsplan is een deel van de bedrifjsbestemming gelegen tussen Papenweg en Bakkerstraat omgezet in de bestemming 'Agrarisch' overeenkomstig het huidig gebruik. Om toekomstige ontwikkelingen mogelijk te blijven maken is besloten om de bedrijfsbestemming, zoals verbeeld op de plankaart van het geldende bestemmingsplan uit 2005, terug te leggen op de verbeelding inclusief de destijds aangegeven bebouwingspercentage en bouwhoogten.

\- aan de Bergstraat is het Bernhard Vos Clubhuis gevestigd. Naast dit gebouw is in de bestemming 'Groen', zoals verbeeld in het ontwerp bestemmingsplan, een openbaar parkeerterrein aangelegd. Overeenkomstig het gebruik is dit openbare parkeerterrein in het vast te stellen bestemmingsplan verbeeld als de bestemming 'Verkeer'.

### Bijlagen

#### Bijlage 1 Nota Inhoud en beantwoording zienswijzen