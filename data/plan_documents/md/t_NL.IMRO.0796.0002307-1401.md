xml version\="1\.0" encoding\="UTF\-8"?

Nuland Oost, Pelgrimsche Hoeve fase 2 CPO: Toelichting

direct naar inhoud van Toelichting

Nuland Oost, Pelgrimsche Hoeve fase 2 CPO

=========================================

Toelichting

-----------

| Plan: | Nuland Oost, Pelgrimsche Hoeve fase 2 CPO |

| --- | --- |

| Status: | vastgesteld |

| Plantype: | uitwerkingsplan |

| IMRO\-idn: | NL.IMRO.0796\.0002307\-1401 |

* Toelichting

* Bijlagen Toelichting

* Regels

* Bijlagen Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Visie Pelgrimsche Hoeve

+ 1\.3 Ligging en begrenzing plangebied

+ 1\.4 Geldend bestemmingsplan

+ 1\.5 Geldend uitwerkingsplan

+ 1\.6 Bij het plan behorende stukken

+ 1\.7 Leeswijzer

* Hoofdstuk 2 Planbeschrijving

+ 2\.1 Stedenbouwkundige uitwerking

+ 2\.2 Programma

+ 2\.3 Infrastructuur en parkeren

+ 2\.4 watersysteem

* Hoofdstuk 3 Gebiedsinventarisatie

* Hoofdstuk 4 Juridisch planopzet

+ 4\.1 Algemeen

* Hoofdstuk 5 Uitvoerbaarheid

* Hoofdstuk 6 Procedure

+ 6\.1 Ter inzage legging ontwerp

+ 6\.2 Vaststelling

+ 6\.3 Beroep

Op 3 juni 2014 heeft het college van de voormalige gemeente Maasdonk het uitwerkingsplan "Nuland\-Oost, uitwerkingsplan Pelgrimsche Hoeve fase 1 en 2" vastgesteld. Bij de invulling van het gebied is het college verzocht via een Collectief Particulier Opdrachtgeverschap (hierna CPO) medewerking te verlenen aan een bouwproject voor starters. Er is in Nuland jarenlang niet voor starters gebouwd en het college wil dit voornemen graag steunen. Gelet op de beschikbaarheid van de grond en de wens om op korte termijn deze starterswoningen te kunnen bouwen is er voor gekozen om de CPO\-groep een bebouwingsstrook toe te kennen in het plangebied van fase 2\.

Het bouwplan voorziet in 13 woningen. In de toegekende bebouwingsstrook zijn volgens het geldend uitwerkingsplan maximaal 9 woningen toegestaan. Voor een betere situering van de woonbebouwing stelt het plan ook voor de voorgevellijn gedeeltelijk naar de weg te verschuiven. Op grond van het geldend uitwerkingsplan kan aan het project geen medewerking worden verleend. De wijzigingen komen echter meer overeen met het gemeentelijk woonbeleid dan waarin het geldend uitwerkingsplan in voorziet omdat er starterswoningen zullen worden gerealiseerd. Bovendien is de voorgestelde invulling stedenbouwkundig aanvaardbaar. Omdat de bestemming op deze gronden nog niet is verwezenlijkt, kan het college op grond van artikel 3\.6 lid 3 Wet ruimtelijke ordening (Wro) het geldende uitwerkingsplan vervangen. Om medewerking aan dit initiatief te kunnen verlenen heeft het college besloten van deze mogelijkheid gebruik te maken.

### Hoofdstuk 1 Inleiding

#### 1\.1 Aanleiding

In het bestemmingsplan "Nuland Oost" uit 2011 is de ontwikkeling voorzien van een nieuw woongebied, Pelgrimsche Hoeve. De realisatie van het nieuwe woongebied dient mede als financiÃ«le basis voor de herstructurering van het bedrijventerrein De Terp, dat direct ten zuiden van het nieuwe woongebied ligt. Beide ontwikkelingen samen zijn aangeduid als het plan "Nuland Oost" en dragen bij aan de vergroting van de leefbaarheid van de kern Nuland. In het moederplan is Pelgrimsche Hoeve opgenomen als globale bestemming en is met een uitwerkingsplicht de ontwikkeling van het woongebied mogelijk. Voor Pelgrimsche Hoeve is een stedenbouwkundige visie opgesteld, waarin een gefaseerde ontwikkeling van 275 woningen is opgenomen.

In 2013 is het uitwerkingsplan voor de eerste fase van Pelgrimsche Hoeve vastgesteld, waarmee realisatie van 15 vrijstaande woningen en twee\-onder\-Ã©Ã©n\-kapwoningen en de aanleg van de hoofdontsluiting en twee brinken mogelijk is gemaakt. In 2014 is fase 2 nader uitgewerkt. Deze voorzag in een ontwikkeling van maximaal 43 woningen met het bijbehorende openbaar gebied. Op dat moment was fase 1 nog niet gerealiseerd. Daarom besloot het college ten behoeve van een goede aansluiting van beide plangebieden en uniformering van de regels in beide fases om ook de gronden van fase 1 in het nieuwe uitwerkingsplan mee te nemen. Op 3 juni 2014 besloot het college van de voormalige gemeente Maasdonk het plan "Nuland\-Oost, uitwerkingsplan Pelgrimsche Hoeve fase 1 en 2" vast te stellen.

Bij de invulling van het plangebied heeft CPO\-groep 'Samenbouwen' uit Nuland bij het college een plan ingediend voor een bebouwingsstrook in fase 2\. Binnen deze strook zijn maximaal 9 woningen toegestaan. Het bouwplan voorziet het plan in maximaal 13 woningen. Daarnaast stelt het plan voor om ten behoeve van een betere situering de voorgevellijn gedeeltelijk meer naar de weg te verleggen.

Het voorgelegde plan is in strijd met het geldend uitwerkingsplan. In overweging genomen dat het plan stedenbouwkundig aanvaardbaar en om de bouw van meer starterswoningen mogelijk te maken, is het wenselijk om hier ruimtelijke medewerking aan te verlenen.

#### 1\.2 Visie Pelgrimsche Hoeve

Voor het totale woongebied Pelgrimsche Hoeve is een stedenbouwkundige visie opgesteld. Op 22 oktober 2013 heeft de raad deze stuctuurvisie vastgesteld. De visie geeft een beschrijving van het gebied en gaat in op het beleidskader, de randvoorwaarden en uitgangspunten die een rol spelen bij de ontwikkeling van het woongebied, het stedenbouwkundig planconcept en diverse structuren daarbij, zoals de verkeersstructuur en de waterstructuur. Op basis van deze totaalvisie is het plan nader vormgegeven voor fase 1 en 2\.

Het plangebied van dit uitwerkingsplan ligt aan de hoofdstructuur van de Pelgrimsche Hoeve. Het ligt aan de weg dat van de Pelgrimsstraat via de noord\-zuid route in het woongebied afbuigt naar de Zandstraat. Het ligt aan Ã©Ã©n van de groen zones in het woongebied.

Volgens de visie is aan de hoofdstructuur in het woongebied een mix van vrijstaande en twee\-onder\-Ã©Ã©n\-kapwoningen gepland. In tegenstelling tot de visie voorziet het CPO plan onder meer in twee bouwblokken met respectievelijk drie en vier woningen onder Ã©Ã©n kap. Deze afwijking van de visie wordt stedenbouwkundig gezien niet als storend ervaren. Voor een stedenbouwkundige onderbouwing wordt verwezen naar paragraaf 2\.1 van deze toelichting. De overige zes woningen worden in de vorm van twee\- onder\-Ã©Ã©n\-kap woningen ontwikkeld. Het college ondersteunt dit soort CPO initiatieven, zeker als het een project betreft dat voorziet in starterswoningen waar in Nuland een grote behoefte aan is. Bovendien is het ingediend CPO\-project stedenbouwkundig aanvaardbaar. Het college kiest er dan ook voor, medewerking aan deze ontwikkeling te verlenen.

#### 1\.3 Ligging en begrenzing plangebied

Het plangebied grenst direct ten noorden van de weg die van de Pelgrimsstraat via de noord\-zuid route in het woongebied afbuigt naar de Zandstraat. Ten noorden grenst het plangebied aan de achtererven van de bestaande woningen aan de Vlasakker en het nieuw te ontwikkelen gebied in fase 2\. ![afbeelding "i_NL.IMRO.0796.0002307-1401_0001.jpg"](i_NL.IMRO.0796.0002307-1401_0001.jpg)

#### 1\.4 Geldend bestemmingsplan

Het plangebied ligt binnen de plangrenzen van het geldend bestemmingsplan "Nuland Oost" (vastgesteld op 31 mei 2011\). Op de gronden geldt volgens dit "moederplan" de globale bestemming âWoongebied â Uit te werkenâ. Deze is bestemd voor de realisatie van een nieuw woongebied, bestaande uit woningen en de daarbij behorende voorzieningen. Daarnaast is deze bestemming bedoeld voor (ontsluitings)wegen, straten, paden, parkeer\-, groen\- en waterhuishoudkundige voorzieningen en voorzieningen van algemeen nut. In de uitwerkingsregels worden een aantal voorwaarden opgenomen die in acht moeten worden genomen bij het opstellen van het uitwerkingsplan.

Hieronder wordt ter toelichting het volledige artikel gepubliceerd, dat in het moederplan Nuland Oost 2011 is opgenomen:

**Artikel 7 Woongebied \- Uit te werken**

7\.1 Bestemmingsomschrijving

De voor 'Woongebied \- Uit te werken' aangewezen gronden zijn bestemd voor:

* wonen;

* aan huis verbonden beroepen, mits;

* de woonfunctie als primaire functie gehandhaafd blijft;

* de (mede) daarvoor in gebruik te nemen vloeroppervlakte niet meer bedraagt dan 30% van de vloeroppervlakte van de woning tot een maximum van 35% van de oppervlakte van de begane grond van de woning;

* geen horeca en detailhandel plaats vindt, uitgezonderd een beperkte detailhandel ondergeschikt aan de uitoefening van het aan huis gebonden beroep, mits de te koop aangeboden goederen en/of producten een relatie hebben met het aan huis gebonden beroep;

* voorzien wordt in voldoende parkeergelegenheid op eigen terrein;

* geen vanaf het openbaar gebied zichtbare reclame\-uitingen worden aangebracht, tenzij het een reclame\-uiting betreft die vergund is c.q. vergund kan worden in een omgevingsvergunning en die niet is aan te merken als een bouwwerk;

* tuinen en erven;

* (ontsluitings)wegen, straten, paden;

* parkeervoorzieningen;

* geluidswerende voorzieningen;

* groenvoorzieningen;

* speelvoorzieningen;

* waterhuishoudkundige doeleinden, waterberging en waterlopen;

* nutsvoorzieningen,

alsmede voor:

* de bescherming van de kwaliteit van het grondwater ten behoeve van de drinkwatervoorziening ter plaatse van de aanduiding 'milieuzone\-grondwaterbeschermingsgebied'.

7\.2 Uitwerkingsregels

Burgemeester en wethouders werken de bestemming uit met inachtneming van de volgende algemene regels:

* het aantal woningen bedraagt maximaal 275;

* het gebied wordt ieder geval ontsloten vanaf de Industriestraat en de Zandstraat;

* geluidsgevoelige bestemmingen dienen zodanig te worden geprojecteerd, dat zij kunnen worden gerealiseerd onder zodanige voorwaarden dat wordt voldaan aan de eisen van het Bouwbesluit en de Wet geluidhinder, dan wel dat er voor de geluidsgevoelige bestemming een ontheffing hogere grenswaarden op basis van de Wet geluidhinder kan worden verleend voor een grenswaarde van maximaal 53 dB;

* geurgevoelige bestemmingen dienen zodanig te worden geprojecteerd, dat zij kunnen worden gerealiseerd onder zodanige voorwaarden dat wordt voldaan aan de eisen van de gemeentelijke Geurverordening;

* gevoelige bestemmingen dienen zodanig te worden geprojecteerd dat ter plaatse sprake is van een goed woon\- en leefklimaat. Hierbij worden in principe de richtafstanden, zoals opgenomen in Bedrijven en milieuzonering, VNG, 2009, gehanteerd, tenzij uit onderzoek blijkt dat de hinder van het betrokken bedrijf zodanig is dat een kortere afstand in acht kan worden genomen;

* in het uitwerkingsplan moeten regels opgenomen worden ter bescherming van de kwaliteit van het grondwater ten behoeve van de drinkwatervoorziening ter plaatse van de aanduiding 'milieuzone\-grondwaterbeschermingsgebied'.

7\.3 Bouwregels

Zolang en voor zover de in lid 7\.2 bedoelde uitwerking niet onherroepelijk is, mag slechts worden gebouwd, mits het bouwplan in overeenstemming is met het ontwerp van de uitwerking.

Op grond van deze regels wordt, aan de hand van de vastgestelde visie Pelgrimsche Hoeve het nieuwe woongebied Pelrimsche Hoeve fasegewijs ontwikkeld. Het betreffende plangebied ligt in het uitwerkingsplan "Nuland Oost, uitwerkingsplan Pelgrimsche Hoeve fase 1 en 2\. ".

#### 1\.5 Geldend uitwerkingsplan

Het plangebied ligt ook binnen de plangrenzen van het geldend uitwerkingsplan "Nuland Oost, uitwerkingsplan Pelgrimsche Hoeve fase 1 en 2" dat het college op 3 juni 2014 heeft vastgesteld. De bestemmingen zijn binnen het plangebied van dit uitwerkingsplan nog niet gerealiseerd.

![afbeelding "i_NL.IMRO.0796.0002307-1401_0002.png"](i_NL.IMRO.0796.0002307-1401_0002.png)

In het geldend uitwerkingsplan heeft het plangebied de bestemming wonen. In de planregels van dit uitwerkingsplan worden geen woningtypologiÃ«n uitgesloten. Wel is er een maximum aan woningen (9\) in het bouwblok opgenomen. De goot\- respectievelijk nokhoogte is in het uitwerkingsplan vastgelegd op 6 en 10 meter. In het westelijk deel van het plangebied liggen deze op 4,5 en 8,5 meter.

![afbeelding "i_NL.IMRO.0796.0002307-1401_0003.png"](i_NL.IMRO.0796.0002307-1401_0003.png)

#### 1\.6 Bij het plan behorende stukken

Aan de totstandkoming van het plan 'Nuland Oost, uitwerkingsplan Pelgrimsche Hoeve fase 2 CPO'

liggen verschillende onderzoeken ten grondslag, waarvan de resultaten op hoofdlijnen in dit uitwerkingsplan zijn verwoord. De volgende rapportages, behorende bij dit plan, zijn als bijlagen opgenomen:

* Visie Pelgrimsche Hoeve, Grontmij Nederland B.V., mei 2013, referentienummer GM\-0101510;

* Verkennend bodemonderzoek Pelgrimsche Hoeve te Nuland, Grontmij Nederland B.V., mei 2013, referentienummer GM\-0099487;

* Waterparagraaf Pelgrimsche Hoeve fase 1 te Nuland (gemeente Maasdonk), Grontmij Nederland B.V., mei 2013, referentienummer 326809\.EHV.413\.N001versie02;

* Waterparagraaf Pelgrimsche Hoeve fase 2 te Nuland (gemeente Maasdonk), Grontmij Nederland B.V., februari 2014, referentienummer GM\-Versie01;

* Akoestisch onderzoek nieuwbouw Pelgrimsche Hoeve, Grontmij Nederland B.V., mei 2013, referentienummer GM\-0101524;

#### 1\.7 Leeswijzer

Hoofdstuk 1 is de aanleiding van voorliggend uitwerkingsplan beschreven, alsmede de ligging van het plangebied en de uitwerkingsregels uit het moederplan. In hoofdstuk 2 wordt ingegaan op het stedenbouwkundige plan. Hoofdstuk 3 geeft een overzicht van de onderzoeken die in het kader van het uitwerkingsplan zijn gedaan naar de mogelijke planeffecten in de omgeving van het plangebied. In hoofdstuk 4 wordt de juridische planopzet beschreven, waarbij is aangegeven op welke wijze de gewenste ruimtelijke en functionele ontwikkelingen juridisch zijn vertaald. Dit heeft een directe relatie met de uitvoerbaarheid, waaraan in hoofdstuk 5 aandacht wordt besteed. Het resultaat van de procedure komt tot slot aan bod in hoofdstuk 6\.

Voor wat betreft het relevante rijks\-, provinciaal, regionaal en gemeentelijke beleid, alsmede de stedenbouwkundige visie, wordt verwezen naar de 'Visie Pelgrimsche Hoeve', dat is opgenomen in bijlage 1\.

### Hoofdstuk 2 Planbeschrijving

In dit hoofdstuk wordt ingegaan op de stedenbouwkundige uitwerking van het plangebied

#### 2\.1 Stedenbouwkundige uitwerking

In de Pelgrimsche Hoeve is gestart met het realiseren van de eerste en tweede fase. Fase twee wordt aan de westzijde begrensd door de bestaande woonbebouwing en aan de zuid\- en oostzijde door de nieuwe hoofdontsluiting van de Pelgrimsche Hoeve. Deze hoofdontsluiting sluit aan de westkant van de Pelgrimsche Hoeve aan op de Pelgrimstraat.Â  In de visie is opgenomen dat de bebouwing langs deÂ  hoofdontsluiting bestaat uit een mix van vrije kavels, hoekwoningen en twee\-onder\-een\-kapwoningen.

Er is nu een initiatief ingekomen van de CPO\-groep 'Samen Bouwen'. Dit initiatief bestaat uit een bouwplan met 7 rijwoningen en 6 twee\-onder\-een\-kapwoningen. De rijwoningen bestaan uit een rij van 3 en een rij van 4\. In het totaal bevat het plan 13 woningen.

![afbeelding "i_NL.IMRO.0796.0002307-1401_0004.png"](i_NL.IMRO.0796.0002307-1401_0004.png)

De rijwoningen zijn gesitueerd in het verlengde van de Pelgrimstraat, aan het begin van de hoofdontsluiting van de Pelgrimsche Hoeve. Tussen de bestaande bebouwing aan de Pelgrimstraat en de rijwoningen bevindt zich een groenstrook. Door de situering naast de groenstrook en het feit dat de rijwoningen in samenhang met de twee\-onder\-een\-kapwoningen worden ontworpen, passen de rijwoningen goed in de stedenbouwkundige opzet. Het betreft een blok respectievelijk van drie en vier woningen. Gelet op de relatief korte lengte van deze blokken kunnen ze goed ingepast worden in de gebogen rooilijn. Daarbij komt dat de rijwoningen zich bevinden op relatief ondiepe kavels. Door de gekozen typologie is de bouwdiepte en de goothoogte aan de achterzijde minder groot dan bij een twee\-onder\-een\-kapwoning. De impact van de rijwoningen is hierdoor minder groot dan van een twee\-onder\-een\-kapwoning. Het gevolg hiervan is wel dat het maximum aantal wooneenheden met 4 woningen wordt overschreden.

![afbeelding "i_NL.IMRO.0796.0002307-1401_0005.jpg"](i_NL.IMRO.0796.0002307-1401_0005.jpg)

In het bouwvlak dat in het geldend uitwerkingsplan is opgenomen, zit ter plaatse van de groenstrook een sprong in de rooilijn. Omdat het plan is opgebouwd uit gebogen lijnen is het van belang dat de rooilijnen van de woningen deze gebogen lijn volgen. In het bouwplan is er voor gekozen om de woningen in Ã©Ã©n gebogen lijn te plaatsen, zodat de stedenbouwkundige opzet wordt benadrukt. Een ander voordeel is dat de hoofdbebouwing verder van de bestaande woonbebouwing komt te staan. Gelet op het geldend uitwerkingsplan wordt daarmee het bouwvlak aan de voorzijde wel overschreden. In dit uitwerkingsplan zal dan ook de voorgevelrooilijn Ã©Ã©n gebogen lijn worden.

![afbeelding "i_NL.IMRO.0796.0002307-1401_0006.jpg"](i_NL.IMRO.0796.0002307-1401_0006.jpg)

Gelet op het bovenstaande is het ingediende bouwplan stedenbouwkundig aanvaardbaar.

#### 2\.2 Programma

Dit uitwerkingsplan voorziet in de bouw van 13 woningen, drie tussen woningen, vier hoekwoningen en zes twee\-onder\-Ã©Ã©n\-kap\-woningen. Dit zijn 4 woningen meer dan oorspronkelijk in het uitwerkingsplan Nuland Oost Pelgrimsche Hoeve fase 1 en 2 voor dit gedeelte was vastgesteld. In de Nota Wonen uit 2012 stelt de gemeente zich tot doel te willen voorzien in de behoefte aan betaalbaar wonen voor de doelgroep van beleid waaronder de starters op de koopwoningmarkt. Het CPO\-project voorziet in onder meer betaalbare starterswoningen, waar in de kern Nuland grote behoefte aan is. Door deze bebouwingsstrook ter beschikking te stellen wordt gehoor gegeven aan de wens van de CPO\-groep om het gewenste programma te kunnen ontwikkelen. Bovendien past het voorgestelde programma in het woonbeleid van de gemeente 's\-Hertogenbosch. De toename van het aantal woningen is, zoals in paragraaf 2\.1 al is geschetst, ter plaatse stedenbouwkundig aanvaardbaar.

#### 2\.3 Infrastructuur en parkeren

De woningen worden gerealiseerd langs de interne ontsluitingsweg die van de Pelgrimstraat naar de Zandstraat loopt. Langs deze weg is voldoende ruimte om langsparkeren aan de straat aan te leggen. Voor vrije kavels en 2 onder 1\-kap woningen is minimaal 1 parkeerplaats verplicht op eigenterrein. De parkeernormen zijn vasgesteld op:

* Sociale koop: 1,7 parkeerplaats per woning (inclusief aandeel bezoekers: 0,3 parkeerplaatsen in openbaar gebied)

* Hoek en 2/1\-kap woningen: 1,9 parkeerplaatsen per woning (inclusief aandeel bezoekers: 0,3 parkeerplaatsen in openbaar gebied)

Het in paragraaf 2\.2 omschreven programma genereert een parkeerbehoefte van 24,1 plaatsen. Daarvan zullen negen parkeerplaatsen op eigen terrein worden aangelegd. Voor de overige 15 benodigde parkeerplaatsen is er in de nabijheid in het openbaar gebied voldoende fysieke ruimte en mogelijkheid om deze aan te leggen. Afhankelijk van de uiteindelijke verkaveling, de situering van de inritten en de hoeveelheid bomen kan het exacte aantal parkeerplaatsen en de ligging in het openbaar gebied worden bepaald. Gesteld wordt dat kan worden voldaan aan het gemeentelijk parkeerbeleid.

#### 2\.4 watersysteem

Het watersysteem voor fase 1 en 2 is uitgewerkt in het kader van de watertoets. De hoofdlijnen van de waterparagraaf zijn beschreven in paragraaf 3\.3 van de toelichting in het geldend uitwerkingsplan "Nuland Oost, uitwerkingsplan Pelgrimsche Hoeve fase 1 en 2". De volledige waterparagrafen zijn opgenomen in bijlagen 3 en 4 van voorliggend uitwerkingsplan. In een nog op te stellen waterhuishoudingsplan wordt de waterhuishouding tot besteksniveau uitgewerkt. Later wordt gefaseerd ook de waterhuishouding voor de rest van het woongebied verder uitgewerkt. De planning hiervan is nog niet bekend.

### Hoofdstuk 3 Gebiedsinventarisatie

De milieuaspecten archeologie, flora en fauna, luchtkwaliteit, externe veiligheid, geurhinder en bedrijvigheid, zijn in het kader van het vigerende bestemmingsplan "Nuland Oost" voldoende in kaart gebracht. De resultaten en conclusies zijn nog representatief voor voorliggend uitwerkingsplan; derhalve wordt voor deze aspecten verwezen naar de toelichting van het moederplan.

Aan de totstandkoming van het uitwerkingsplan "Nuland Oost, uitwerkingsplan Pelgrimsche Hoeve fase 1 en 2", dat nu op het plangebied geldend is, liggen verschillende onderzoeken ten grondslag, waarvan de resultaten op hoofdlijnen het betreffende uitwerkingsplan zijn verwoord. De uitkomsten zijn, voor zover relevant, in hoofdstuk 3 van de toelichting van het geldende uitwerkingsplan Nuland Oost, uitwerkingsplan Pelgrimsche Hoeve fase 1 en 2" beschreven. Kortheidshalve wordt in dit plan hier naar verwezen. De bijbehorende onderzoeksrapportages zijn opgenomen in de bijlagen.

### Hoofdstuk 4 Juridisch planopzet

#### 4\.1 Algemeen

In dit hoofdstuk wordt inzicht gegeven in de wijze waarop de gewenste ruimtelijke en functionele ontwikkeling van fase 2 CPO van Pelgrimsche Hoeve juridisch is vertaald. Het juridisch bindende deel van het uitwerkingsplan bestaat uit de verbeelding en de planregels. De regels bevatten het juridisch instrumentarium voor het regelen van het gebruik van deze gronden, regels omtrent de toegelaten bebouwing en eventueel specifieke regels voor het gebruik van de bouwwerken. De verbeelding heeft een ondersteunende rol voor toepassing van de regels alsmede de functie van visualisering van de bestemmingen. De toelichting heeft geen bindende werking, maar heeft wel een belangrijke functie bij de onderbouwing van het plan en soms voor de uitleg van bepaalde bestemmingen en regels. In dit hoofdstuk wordt de systematiek, de opbouw en indeling van de regels kort toegelicht.

*Invulling van de uitwerkingsplicht*

Door gefaseerde invulling van de uitwerkingsplicht zal in de toekomst een nieuw woongebied Pelgrimsche Hoeve ontstaan. Met het voorliggende uitwerkingsplan geeft het college van burgemeester en wethouders een gewijzigde uitvoering aan de uitwerkingsplicht voor een gedeelte fase 2 van het woongebied.

Het betreffende gebied ligt op een gedeelte van het plandeel âWoongebied â uit te werkenâ in Nuland Oost. Deze globale bestemming moet door burgemeester en wethouders nader worden uitgewerkt in een zogeheten uitwerkingsplan. Bij de nadere uitwerking van de bestemming dient het college van burgemeester en wethouders zich te houden aan de door de raad vastgestelde regels. Aan deze regels is middels het onderhavige uitwerkingsplan voldaan. Het uitwerkingsplan vormt dan ook geen zelfstandig nieuw bestemmingsplan omdat het beleidskader, de essentiÃ«le elementen van het programma, door de gemeenteraad van Maasdonk reeds is vastgesteld. Bij de uitwerking wordt de âglobaleâ bestemmingsregeling vervangen door een uitgewerkte bestemmingsregeling, dat de basis vormt voor directe bouwtitels.

Het plangebied van dit uitwerkingsplan "Nuland Oost, Pelgrimsche Hoeve fase 2 CPO" was al opgenomen in het uitwerkingsplan "Nuland Oost, uitwerkingsplan Pelgrimsche Hoeve fase 1 en 2" dat op 3 juni 2014 is vastgesteld. De bestemmingen zijn op het betreffende gedeelte nog niet verwezenlijkt. De in dit plan opgenomen regels komen nagenoeg overeen met de regels in het nu geldend uitwerkingsplan. De grote verandering in dit uitwerkingsplan zijn de verlegging van de voorgevelrooilijn, het wijzigingen van het aantal woningen van 9 naar 13 woningen. Daarnaast zijn er in dit uitwerkingsplan kleine stedenbouwkundige gewenste aanpassingen ingevoegd. Het voorgelegd CPO initiatief past, als dan niet op sommige punten met gebruik making van een binnenplanse afwijkingsmogelijkheid, binnen de de gestelde regels.

Het uitwerkingsplan is opgesteld conform de bestemmingsplanstandaarden 2012\. De regels van voorliggend plan sluiten inhoudelijk aan bij de regeling in het moederplan. Voor zover de artikelen betrekking hebben op bedrijvigheid of andere zaken die niet van toepassing zijn voor deze fase van het woongebied, zijn de betreffende onderdelen verwijderd uit de regels. Hiermee is een zelfstandig leesbare regeling beoogd.

### Hoofdstuk 5 Uitvoerbaarheid

De onderbouwing voor de financieel economische uitvoerbaarheid is reeds verzekerd in het moederplan en daarmee voldoende onderbouwd voor voorliggend uitwerkingsplan. Het 'Exploitatieplan Nuland oost 2011', behorende bij het moederplan, is op 1 augustus 2012 onherroepelijk geworden. Het exploitatieplan moet jaarlijks worden herzien, totdat alle werken, werkzaamheden en bouwwerken die voorzien zijn in het exploitatieplan zijn gerealiseerd. In 2013 is de eerste herziening van het exploitatieplan gerealiseerd. Het exploitatieplan 'Nuland Oost 2011 \- herziening 2013' is op 21 februari 2014 vastgesteld. Deze herziening is gebaseerd op een actuele grondexploitatie, die aansluit bij de hoofdlijnen uit de visie voor de Pelgrimsche Hoeve (zie bijlage 1\). De geringe wijzigingen op die visie waar dit uitwerkingplan in voorziet doet daar niets aan af.

### Hoofdstuk 6 Procedure

#### 6\.1 Ter inzage legging ontwerp

Het ontwerp uitwerkingsplan 'Nuland Oost, Pelgrimsche Hoeve fase 1 en 2 CPO' heeft vanaf 29 februari 2016 zes weken ter visiegelegen ter inzage. Gedurende deze termijn zijn aan het college van burgemeester en wethouders geen zienswijzen kenbaar gemaakt.

#### 6\.2 Vaststelling

Het college van burgemeester en wethouders hebben op 11 mei 2016 het uitwerkingsplan 'Nuland Oost, Pelgrimsche Hoeve fase 2 CPO' vastgesteld.

#### 6\.3 Beroep

Na vaststelling van het uitwerkingsplan 'Nuland Oost, Pelgrimsche Hoeve fase 2 CPO' kan binnen 6 weken na bekendmaking beroep worden ingediend bij de Afdeling Bestuursrechtspraak van de Raad van State. Er staat echter uitsluitend beroep open voor belanghebbenden, die of eerder een zienswijze hebben ingediend dan wel die tegen onderdelen die gewijzigd zijn vastgesteld bezwaar hebben.