xml version\="1\.0" encoding\="UTF\-8"?

Partiele herziening bestemmingsplan Woonwijk Anna's Hoeve: Toelichting

direct naar inhoud van Toelichting

Partiele herziening bestemmingsplan Woonwijk Anna's Hoeve

=========================================================

Toelichting

-----------

| Plan: | Partiele herziening bestemmingsplan Woonwijk Anna's Hoeve |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0402\.10bp03annashoeve\-va01 |

* Toelichting

* Bijlage bij toelichting

* Vaststellingsbesluit

* Regels

* Bijlage bij regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding en doel

+ 1\.2 Functie van het bestemmingsplan

* Hoofdstuk 2 Begrenzing plangebied en vigerende bestemmingsplannen

+ 2\.1 Begrenzing plangebied

+ 2\.2 Vigerende bestemmingsplannen

* Hoofdstuk 3 Beperking maximale bouwhoogte

* Hoofdstuk 4 Vaststelling

### Hoofdstuk 1 Inleiding

In dit hoofdstuk zijn de aanleiding, doelstelling en functie van het bestemmingsplan Partiele herziening bestemmingsplan Woonwijk Anna's Hoeve opgenomen.

#### 1\.1 Aanleiding en doel

Het gebied Anna's Hoeve ligt aan de oostkant van Hilversum en is mogelijk de laatste uitleglocatie van Hilversum. Het terrein van onder andere de oude rioolzuiveringsinstallatie wordt door de gemeente Hilversum fasegewijs herontwikkeld naar een nieuwe woonwijk. Deze ontwikkeling is mogelijk gemaakt door het bestemmingsplan Woonwijk Anna's Hoeve dat is vastgesteld in 2013\.

De ontwikkeling van deze nieuwe woonwijk van Hilversum loopt nog steeds anno 2018 met uitgifte van bouwpercelen aan particulieren, corporaties en andere geinteresseerde partijen. Een aanzienlijk deel van deze wijk is inmiddels gebouwd danwel in aanbouw. Ook zal de Weg over Anna's Hoeve worden verlegd als gevolg van het provinciale inpassingsplan HOV in 't Gooi.

Mede door deze verlegging van de weg, de ontwikkelingen in de woningmarkt en veranderende woningbehoeften is een beperkte aanpassing van het bestemmingsplan gewenst.

Voor een nog uit te geven bouwveld aan de zuidzijde van de Minckelersstraat zal de maximale bouwhoogte worden beperkt in het voorliggende bestemmingsplan. Hiermee wordt voorkomen dat dit bouwveld te massaal wordt bebouwd en dat hiermee de ruimtelijke kwalitiet van de Woonwijk Anna's Hoeve wordt aangetast.

#### 1\.2 Functie van het bestemmingsplan

Het bestemmingsplan regelt de bestemmingen en het gebruik van de gronden voor het betreffende gebied. Het bestemmingsplan bestaat uit een verbeelding, regels en een toelichting. De verbeelding en de daarop aangewezen bestemmingen en regels vormen tezamen het juridische plan. De plantoelichting heeft geen rechtskracht. De regels omvatten de omschrijvingen van de in het plan vervatte bestemmingen, waarbij per bestemming het doel of de doeleinden worden aangegeven. In de toelichting worden de achtergronden en beweegredenen aangegeven die hebben geleid tot de bestemmingen.

Een bestemmingsplan wordt met de daarbij behorende toelichting langs elektronische weg vastgelegd. Het bestemmingsplan wordt in die (digitale) vorm vastgesteld.

### Hoofdstuk 2 Begrenzing plangebied en vigerende bestemmingsplannen

#### 2\.1 Begrenzing plangebied

Het plangebied van het bestemmingsplan Partiele herziening bestemmingsplan Woonwijk Anna's Hoeve (zie figuur 1: Begrenzing plangebied) is gelegen aan de oostzijde van Hilversum en aan de zuidzijde van de Mickelersstraat. Het plangebied bestaat uit twee bouwvelden van Anna's Hoeve is met de rode kleur aangegeven.

Het plangebied ligt in het plangebied van bestemmingsplan Woonwijk Anna's Hoeve, direct ten oosten van de Joop Stokkermansstraat en ten noorden van de Tom Mandersstraat. Zie figuur 1 en 2\.

![afbeelding "i_NL.IMRO.0402.10bp03annashoeve-va01_0002.png"](i_NL.IMRO.0402.10bp03annashoeve-va01_0002.png)

*Figuur 1: Begrenzing plangebied*

![afbeelding "i_NL.IMRO.0402.10bp03annashoeve-va01_0003.png"](i_NL.IMRO.0402.10bp03annashoeve-va01_0003.png)

*Figuur 2: Plangebied partiele herziening bestemmingsplan Woonwijk Anna's Hoeve*

#### 2\.2 Vigerende bestemmingsplannen

Het vigerende bestemmingsplan Woonwijk Anna's Hoeve is vastgesteld op 16 oktober 2013\. Dit bestemmingsplan heeft een ontwikkelingsgericht karakter met grote bouwvlakken en vrij ruime bestemmingsplanregelingen.

Het inpassingsplan HOV in 't Gooi zorgt er onder andere voor dat de Weg over Anna's Hoeve kan worden verlegd. Hierdoor is er minder uitgeefbaar terrein met de woonbestemming in Anna's Hoeve.

Aan de westkant van Anna's Hoeve en direct ten oosten van de groenstrook langs de Anthony Fokkerweg komt de Verlegde Weg over Anna's Hoeve te liggen.

![afbeelding "i_NL.IMRO.0402.10bp03annashoeve-va01_0004.png"](i_NL.IMRO.0402.10bp03annashoeve-va01_0004.png)

*Figuur 3: Overzicht geldende bestemmingen in en rond het plangebied*

### Hoofdstuk 3 Beperking maximale bouwhoogte

Korte historie Woonwijk Anna's Hoeve

In 2015 is een start gemaakt met de nieuwbouwwijk Anna's Hoeve. Hieraan ging een lange voorbereiding vooraf. Aan het begin van de eenentwintigste eeuw werd de verontreinigde grond ter plaatse gesaneerd. De bouwlocatie werd gemiddeld een meter diep uitgegraven en weer aangevuld met een leeflaag van dezelfde dikte. De vrijgekomen grond werd gebruikt voor de grondberg Anna's Berg. Daar overheen kwam een bijna 80 cm dikke kleilaag met afdichtende werking. Bovenop de Anna's Berg is ook een leeflaag van aarde aangebracht. Het aangelegde park in de wijk Anna's Hoeve, het nabijgelegen recreatiebos Anna's Hoeve en Anna's Berg vormen samen de karakteristieke groenstructuur van het gebied en daarmee de drager van het stedenbouwkundig plan.

Het uitgangspunt is een groene, duurzame wijk met een gedifferentieerd woningbouwprogramma dat aansluit bij de huidige woningbehoefte van de Hilversummer.

Ontwikkelingen sinds 2015

De context rondom de woonwijk is veranderd. Voorafgaand aan de start van de realisatie van de woonwijk was er sprake van een bouwcrisis. De gemeente zorgde voor een duidelijke en kwalitatieve groene drager in het gebied en voor een goede en duidelijke ontsluitingsstructuur. De verdere indeling van de bouwkavels werd grotendeels los gelaten met uitzondering van de bouwhoogte en afstand tussen de bebouwing afhankelijk van de bouwhoogte. Afhankelijk van de bouwhoogte werd de afstand tussen de bebouwing bepaald om zo rekening gehouden met privacy en schaduwwerking. Het welstandsregime in het gebied is grotendeels welstandsvrij. Hetzelfde geldt voor het aantal woningen per bouwenvelop voor ontwikkelende partijen. Via deze bouwenveloppen kunnen ontwikkelende partijen inschrijven op een bouwveld. Daarnaast zijn er bouwvelden met vrije kavels die door de gemeente Hilversum worden uitgegeven.

### Hoofdstuk 4 Vaststelling

Het ontwerpbestemmingsplan Partiele herziening bestemmingsplan Woonwijk Anna's Hoeve heeft in de periode maart / april 2018 voor een periode van 6 weken ter inzage gelegen. Tegen dit plan zijn geen zienswijzen ontvangen. Het bestemmingsplan Partiele herziening bestemmingsplan Woonwijk Anna's Hoeve is vervolgens in de raadsvergadering van 4 juli 2018 vastgesteld.