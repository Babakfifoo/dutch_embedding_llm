xml version\="1\.0" encoding\="UTF\-8"?

Woonwijken Lichtenvoorde, herziening Van Ostadestraat 17: Toelichting

direct naar inhoud van Toelichting

Woonwijken Lichtenvoorde, herziening Van Ostadestraat 17

========================================================

Toelichting

-----------

| Plan: | Woonwijken Lichtenvoorde, herziening Van Ostadestraat 17 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1586\.BPLIC210\-VG01 |

* Vaststellingsbesluit

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging en begrenzing

+ 1\.3 Geldend bestemmingsplan

* Hoofdstuk 2 Planbeschrijving

+ 2\.1 Huidige situatie

+ 2\.2 Nieuwe situatie

* Hoofdstuk 3 Beleid

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Uitvoeringsaspecten

+ 4\.1 Water

+ 4\.2 Bodem

+ 4\.3 Flora en Fauna

+ 4\.4 Cultuurhistorie en archeologie

+ 4\.5 Geluid

+ 4\.6 Bedrijven en milieuzonering

+ 4\.7 Luchtkwaliteit

+ 4\.8 Geur

+ 4\.9 Externe veiligheid

+ 4\.10 Milieueffectrapportage

* Hoofdstuk 5 Juridische toelichting

+ 5\.1 Algemeen

+ 5\.2 Wijze van bestemmen

* Hoofdstuk 6 Uitvoerbaarheid

+ 6\.1 Maatschappelijke uitvoerbaarheid

+ 6\.2 Economische uitvoerbaarheid

* Bijlagen

+ Bijlage 1 Inrichtingsplan

+ Bijlage 2 Watertoets

+ Bijlage 3 Bodemonderzoek

+ Bijlage 4 Quickscan flora en fauna

+ Bijlage 5 Memo monitoring roofvogelnest

+ Bijlage 6 Akoestisch onderzoek

| Â | Â | | |

| --- | --- | --- | --- |

| **Algemene gegevens over het bestemmingsplan:**   Â | | | |

| Plannaam:   Â | Woonwijken Lichtenvoorde, herziening Van Ostadestraat 17   Â | | |

| Identificatienummer:   Â | NL.IMRO.1586\.BPLIC210\-VG01   Â | | |

| Status:   Â | Vastgesteld   Â | | |

| Datum:   Â | 14 december 2021   Â | | |

| Inlichtingen:   Â | Afdeling Omgeving   Â | | |

| Naam projectleider:   Â | B. Leusink   Â | | |

| Telefoonnummer:   Â | (0544\) 39 35 35    Â | | |

| Â | Â | | |

### Hoofdstuk 1 Inleiding

#### 1\.1 Aanleiding

Aan de Van Ostadestraat 17 in Lichtenvoorde is de basisschool Hamaland gevestigd. De school wordt binnenkort gesloopt. Woningcorporatie ProWonen is voornemens om op de locatie 9 woningen te realiseren.

Deze ontwikkeling past niet in het geldende bestemmingsplan. Omdat het initiatief wel passend is op de locatie, wordt medewerking verleend aan een herziening van het bestemmingsplan. In dit document wordt dit toegelicht en gemotiveerd waarom dat kan volgens de Wet ruimtelijke ordening (Wro).

#### 1\.2 Ligging en begrenzing

Het plangebied is gelegen aan de Van Ostadestraat 17 in de bebouwde kom van Lichtenvoorde. Bijgevoegde afbeelding toont globaal de ligging van het plangebied in de omgeving.

![afbeelding "i_NL.IMRO.1586.BPLIC210-VG01_0001.png"](i_NL.IMRO.1586.BPLIC210-VG01_0001.png)

Globale ligging en begrenzing plangebied (bron: openstreetmap.org)

#### 1\.3 Geldend bestemmingsplan

Ter plaatse van het plangebied geldt het bestemmingsplan 'Woonwijken Lichtenvoorde', vastgesteld op 8 oktober 2013\. Het plangebied heeft de enkelbestemmingen 'Maatschappelijk', 'Groen' en 'Verkeer \- Verblijfsgebied'. Binnen de bestemming 'Maatschappelijk' ligt een bouwvlak en de functieaanduiding 'onderwijs'. De onderstaande afbeelding toont een uitsnede van het geldende bestemmingsplan.

In het plangebied geldt tevens het bestemmingsplan 'Facetbestemmingsplan parkeren', vastgesteld op 5 juni 2018\.

![afbeelding "i_NL.IMRO.1586.BPLIC210-VG01_0002.png"](i_NL.IMRO.1586.BPLIC210-VG01_0002.png)

Uitsnede bestemmingsplan 'Woonwijken Lichtenvoorde' (bron: ruimtelijkeplannen.nl)

Het realiseren van negen levensloopbestendige woningen is niet toegestaan binnen de enkelbestemming 'Maatschappelijk'. Daarom is voorliggende herziening van het bestemmingsplan opgesteld.

### Hoofdstuk 2 Planbeschrijving

#### 2\.1 Huidige situatie

Het plangebied ligt aan de Van Ostadestraat 17 in Lichtenvoorde, ten noorden van de dorpskern van Lichtenvoorde. Het plangebied ligt aan de rand van een woonwijk met ten noorden en oosten van het plangebied voornamelijk woningen. Ten zuiden en westen van het plangebied ligt een groenstructuur. Door het groen stroomt de Oude Baakse Beek. Ten noordwesten van het plangebied ligt het Espark. De navolgende afbeelding toont een luchtfoto van het plangebied. In het plangebied staat in de huidige situatie de Hamaland basisschool met ten oosten van de bebouwing het schoolplein.

![afbeelding "i_NL.IMRO.1586.BPLIC210-VG01_0003.png"](i_NL.IMRO.1586.BPLIC210-VG01_0003.png)

Luchtfoto van het plangebied (bron: PDOKviewer)

#### 2\.2 Nieuwe situatie

In de nieuwe situatie wordt de basisschool gesloopt. Met voorliggend plan wil woningcorporatie ProWonen 9 levensloopbestendige woningen in het plangebied realiseren. De woningen worden gerealiseerd in twee rijen van vier en vijf woningen. De omvang van de bouwmassa is ongeveer gelijk aan het volume van de school die in de huidige situatie aanwezig is. Ook de bouwrichting is ongeveer hetzelfde, zodat het bouwplan zich voegt in de bestaande stedenbouwkundige structuur. De woningen zijn met de voorzijde richting de Baakse Beek georiÃ«nteerd, zodat hier van het fraaie uitzicht op de groene ruimte genoten kan worden.

De woningen worden ontsloten via de Van Ostadestraat. In het plangebied worden 22 parkeerplaatsen in de openbare ruimte gerealiseerd (waarvan 4 bestaand). Het voormalige schoolplein wordt verwijderd en deze locatie wordt betrokken bij de groenstructuur rondom het plangebied. In een bomeneffectanalyse is onderzocht welke bestaande bomen gehandhaafd kunnen worden. In het nieuwe gedeelte van de groenstructuur worden 2 wadi's aangelegd ten behoeve van de waterberging. Het inrichtingsplan van de openbare ruimte is toegevoegd als bijlage 1 bij dit bestemmingsplan.

De navolgende afbeeldingen geven een impressie van de toekomstige situatie. Het exacte bouwplan wordt door de initiatiefnemer in een nader stadium bepaald. De afgebeelde 3D\-impressie geeft echter een goed beeld van de toekomstige situatie.

![afbeelding "i_NL.IMRO.1586.BPLIC210-VG01_0004.png"](i_NL.IMRO.1586.BPLIC210-VG01_0004.png)

Impressie toekomstige situatie (bron: ProWonen)

![afbeelding "i_NL.IMRO.1586.BPLIC210-VG01_0005.png"](i_NL.IMRO.1586.BPLIC210-VG01_0005.png)

Uitsnede inrichtingsplan openbare ruimte (bron: Anacon infra)

### Hoofdstuk 3 Beleid

#### 3\.1 Rijksbeleid

##### 3\.1\.1 Structuurvisie Infrastructuur en Ruimte

De Structuurvisie Infrastructuur en Ruimte (SVIR) is op 13 maart 2012 in werking getreden. Het Rijk wil ervoor zorgen dat in 2040 een veilige en gezonde leefomgeving met een goede milieukwaliteit wordt geboden. Het verstedelijkings\- en landschapsbeleid laat het Rijk over aan provincies en gemeenten.

De SVIR doet geen specifieke uitspraken die van belang zijn voor het voorliggende plan.

##### 3\.1\.2 Besluit algemene regels ruimtelijke ordening

Het Besluit algemene regels ruimtelijke ordening (Barro) is de AMvB die het inhoudelijke beleidskader van de rijksoverheid vormt voor bestemmingsplannen. Dat betekent dat het Barro regels geeft over bestemmingen en het gebruik van gronden en zich primair richt tot de gemeente. Daarnaast kan het Barro aan de gemeente opdragen om in de toelichting bij een bestemmingsplan bepaalde zaken uitdrukkelijk te motiveren.

Deze algemene regels bewerkstelligen dat nationale ruimtelijke belangen doorwerken tot op lokaal niveau.

Op 30 december 2011 is de eerste tranche van het Barro in werking getreden. Deze eerste tranche van het Barro bevat een vertaling van het geldende planologische beleid dat bedoeld was om op lokaal niveau: in bestemmingsplannen, te worden verwerkt. De vastgestelde onderdelen van het Barro Ruimte hebben betrekking op onder meer het kustfundament, de grote rivieren en het Project Mainportontwikkeling Rotterdam (PMR).

Op 1 oktober 2012 is de tweede tranche van het Barro in werking getreden. Deze tranche vormt een vertaling van nieuw ruimtelijk beleid van het Rijk, dat eerder is vastgelegd in o.a. de Structuurvisie Infrastructuur en Ruimte en de MIRT\-agenda's.

Dit deel van het Barro bevat regels voor onder meer het Natuur Netwerk Nederland (de opvolger van de ecologische hoofdstructuur), radarverstoringsgebieden, militaire terreinen, gebieden van uitzonderlijke universele waarde en reserveringsgebieden voor (nieuwe en uitbreiding van bestaande) hoofdwegen en spoorlijnen.

Het plangebied ligt niet in een van de aangewezen gebieden van de SVIR en het Barro. Vanuit het Barro zijn er daarom geen specifieke randvoorwaarden voor dit plan.

##### 3\.1\.3 Besluit ruimtelijke ordening

*Ladder voor duurzame verstedelijking*

In de Structuurvisie Infrastructuur en Ruimte wordt de ladder voor duurzame verstedelijking geÃ¯ntroduceerd. Deze ladder is per 1 oktober 2012 vastgelegd als procesvereiste in het Besluit ruimtelijke ordening (artikel 3\.1\.6, lid 2\). Doel van de ladder voor duurzame verstedelijking is een goede ruimtelijke ordening in de vorm van een optimale benutting van de ruimte in stedelijke gebieden. Hierbij dient de behoefte aan een stedelijke ontwikkeling te worden aangetoond. Op 1 juli 2017 is het Besluit ruimtelijke ordening (Bro) gewijzigd, waarbij een nieuwe Laddersystematiek geldt. Om gebruikers goed te kunnen ondersteunen bij de toepassing van de nieuwe Ladder heeft het Rijk een nieuwe handreiking opgesteld.

De nieuwe handreiking begint met de vraag om wat voor een plan het gaat. Of er sprake is van een stedelijke ontwikkeling wordt bepaald door de aard en omvang van de ontwikkeling in relatie tot de omgeving. Vervolgens dient bij nieuwe stedelijke ontwikkelingen in eerste instantie gekeken te worden of er behoefte is aan nieuwe ruimte voor woningen. Als de behoefte voldoende is gemotiveerd, wordt gekeken of aan deze behoefte kan worden voldaan door het benutten van locaties voor herstructurering, intensivering of transformatie binnen bestaand stads\- en dorpsgebied. Als ook dat niet tot de mogelijkheden behoort, wordt â onder voorwaarden \- aansluitend aan het bestaand stads\- en dorpsgebied een locatie gezocht. Door de ladder voor duurzame verstedelijking toe te passen, wordt verstedelijking zoveel mogelijk in bestaand bebouwd gebied geconcentreerd. Hiermee wordt de kwaliteit van het bebouwde gebied behouden en versterkt.

*Nieuwe stedelijke ontwikkeling*

Voorliggend plan betreft de realisatie van 9 levensloopbestendige woningen op de locatie van een voormalige basisschool in de kern Lichtenvoorde. Uit jurisprudentie blijkt dat er pas vanaf 12 woningen sprake is van een stedelijke ontwikkeling zoals bedoeld in artikel 3\.1\.6\. Bro. Toetsing aan de ladder voor duurzame verstedelijking is niet nodig.

**Conclusie**

Voorliggend initiatief is passend binnen het Rijksbeleid.

#### 3\.2 Provinciaal beleid

##### 3\.2\.1 Omgevingsvisie en Omgevingsverordening

In de Omgevingsvisie Gaaf Gelderland (december 2018\) staan de hoofdlijnen van het provinciale ruimtelijk beleid. Op 24 september 2014 is door Provinciale Staten van Gelderland de Omgevingsverordening Gelderland vastgesteld. Deze is op 19 december 2018 geactualiseerd op basis van de nieuwe omgevingsvisie. De Omgevingsverordening is een uitwerking van de Omgevingsvisie en stelt regels waaraan bestemmingsplannen moeten voldoen.

**Omgevingsvisie Gaaf Gelderland**

De provincie wil de focus leggen op een duurzaam, verbonden en een economisch krachtig Gelderland. Door daarin te investeren wil de provincie werken aan een gezond, veilig, schoon en welvarend Gelderland centraal. Om dat te bereiken wordt de focus gelegd op zeven ambities op het gebied van energietransitie, klimaatadaptatie, circulaire economie, biodiversiteit, bereikbaarheid, vestigingsklimaat en woon\- en leefomgeving. Deze ambities worden hieronder kort samengevat:

* Een versnelde energietransitie, gericht op forse vergroting van het aandeel duurzame energie en passend bij de Gelderse kwaliteiten;

* Een op de toekomst toegerust beschermend klimaatbeleid;

* Een voortvarend en innovatief circulair beleid;

* Een stimulerend en beschermend beleid voor biodiversiteit;

* EfficiÃ«nte, duurzame en innovatieve bereikbaarheid, toegesneden op de veranderende vraag;

* Een duurzaam, dynamisch en toegankelijk economisch vestigingsklimaat, waar voor ondernemers en inwoners een sterke aantrekkingskracht vanuit gaat;

* Een duurzaam en divers woon\- en leefklimaat, dat steeds weet te anticiperen op ontwikkelingen.

**Omgevingsverordening**

De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen.

Voorliggend plan betreft de realisatie van 9 levensloopbestendige woningen op een voormalige schoollocatie in een woonwijk. Uit de Woonvisie van de gemeente Oost Gelre(zie paragraaf 3\.3\.3) blijkt de behoefte aan woningen in de gemeente. Met het plan is sprake van herontwikkeling van een binnenstedelijke locatie. Het plan wordt stedenbouwkundig ingepast in de omgeving en de woningen worden BENG (bijna energie neutraal) gebouwd. Het groen en de wadi's in het plangebied hebben een functie voor de opvang van regenwater en het voorkomen van hittestress. Het plan draagt bij aan een duurzaam en divers woon\- en leefklimaat, zoals omschreven in de Omgevingsvisie Gaaf Gelderland.

**Conclusie**

Het plan past binnen het provinciale beleid.

#### 3\.3 Gemeentelijk beleid

##### 3\.3\.1 Inspiratiedocument Ruimte Oost Gelre

De gemeente Oost Gelre heeft een Inspiratiedocument Ruimte Oost Gelre opgesteld voor de kernen en buitengebied. Dit inspiratiedocument biedt een visie voor de toekomst van Oost Gelre door middel van het weergeven van de kwaliteiten. Het vormt een leidraad voor ruimtelijke ontwikkelingen.

Lichtenvoorde heeft een goede mix van winkels, horeca wonen en maatschappelijke voorzieningen. Wat betreft wonen beschrijft het inspiratiedocument dat wordt ingezet op transformatie van de bestaande woongebieden. Daarbij wordt gedacht aan transformatie van leegstaande winkels, scholen, kerken, boerderijen, etc. De gemeente heeft een dynamische strategie opgenomen om de woningvoorraad toekomstbestendig toe te snijden op de behoefte in het buitengebied, kleine kernen, Groenlo en Lichtenvoorde.

Met voorliggend plan worden 9 levensloopbestendige woningen gerealiseerd op de locatie van een voormalige basisschool in de kern Lichtenvoorde. Het initiatief sluit hiermee aan bij het Inspiratiedocument Ruimte Oost Gelre.

##### 3\.3\.2 Regionale Woonagenda

De gemeenten in de Achterhoek hebben gezamenlijk een visie voor het woonbeleid vastgesteld om in te spelen op de veranderde behoefte. In het najaar van 2019 is de Regionale Woonagenda op onderdelen aangepast. Daarmee wordt vooruit gelopen op de nieuwe Regionale Woonagenda. Het beleidskader is in lijn met de Koers Ruimte voor goed wonen van de provincie en met het provinciale coalitieakkoord.Â Een aantal passages zijn niet meer van toepassing, zoals:

* de afspraken over de woningbouw tot 2025 over de netto toevoegingen incl. 10% extra verlaging (pag. 3 en 4 en uit samenvatting pag. 7, 11, 12\) en het schema over de bouwopgave (pag. 12\) en;

* hoofdstuk 5, pagina 11 onder kopje 'De gewenste situatie': de passage over de regionale huishoudensgroei in de Regionale Woonagenda Achterhoek 2015\-2025 is achterhaald door de nieuwe Primos\-prognose, waarbij per gemeente of kern wel verschillen in de bevolkingsontwikkeling kunnen bestaan. Om de kwalitatieve mismatch op te lossen is een regionale set aan kwaliteitscriteria vastgesteld op basis waarvan nieuwe woningbouwplannen worden beoordeeld. Deze zijn vastgesteld in de raad van 17 september 2019\.

Diverse onderzoeken laten zien dat er kwalitatieve tekorten en overschotten zijn tussen vraag en aanbod van woningen in de regio Achterhoek. Daarnaast blijkt uit de nieuwste Primosprognose dat het aantal huishoudens in de regio Achterhoek tot 2030 blijft groeien. Er zijn daardoor op regioniveau extra woningen nodig bovenop de bestaande woningbouwafspraken die vastliggen in de Regionale Woonagenda Achterhoek 2015\-2025\.

##### 3\.3\.3 Woonvisie Oost Gelre 2016\-2025

###### 3\.3\.3\.1 Woonvisie Oost Gelre

De gemeente Oost Gelre heeft een eigen woonvisie vastgesteld voor de periode 2016\-2025\. Deze is door de gemeenteraad vastgesteld op 20 september 2016\. De woonvisie Oost Gelre is een kernachtige en toegankelijke visie. De visie is vormgegeven op basis van een drietal thema's: kwantiteit \& kwaliteit, beschikbaarheid \& betaalbaarheid en wonen met zorg en welzijn. Bij ieder thema is aangegeven wat wordt gezien als ontwikkelingen, wat er bereikt moet worden en wat hiervoor moet worden gedaan. Voorafgaand hierop is ingegaan op de kwaliteiten van Oost Gelre, specifiek de verschillende kernen, en de maatschappelijke ontwikkelingen die het woonbeleid beÃ¯nvloeden. In een uitvoeringsprogramma is aangegeven welke activiteiten uit de woonvisie voortvloeien en wanneer en door wie deze worden uitgevoerd. De ruimtelijke uitvoeringmaatregelen zoals het stoplichtmodel, vijfsporenstrategie, sturingstabel en de richtlijnen voor nieuwe principe verzoeken zijn als bijlage bij het uitvoeringsprogramma gevoegd.

###### 3\.3\.3\.2 Bijstelling woonbehoefte

Uit nieuwe bevolkingsprognoses blijkt dat de komende jaren extra woningen moeten worden toegevoegd. Op basis van het onderzoek âWoningbouwbehoefte Oost Gelreâ is er een behoefte van 560 woningen (2018\-2025\). De raad heeft in de vergadering van 17 september 2019 de woonbehoefte voor de periode 2018\-2025 bijgesteld naar 560 woningen met daarbij een bandbreedte tussen de 460 en 660 woningen. In dezelfde vergadering van 17 september heeft de raad ook ingestemd met de regionale kwalitatieve toetsingscriteria voor nieuwe woningbouwinitiatieven en de aanpassing van een aantal passages van de regionale woonagenda zodat er meer ruimte ontstond voor woningbouw. Aan de hand van deze bijstellingen in de regionale en lokale koers worden de bijstellingen gezien als nieuwe uitgangspunt voor regionaal beleid en de woningbehoefte voor Oost Gelre.

###### 3\.3\.3\.3 Planningslijst Oost Gelre / kwantitatieve behoefte

Elk jaar wordt de planningslijst voor de woningbouwprogrammering in Oost Gelre doorgenomen en doorgestuurd naar de provincie Gelderland. In de planningslijst zijn alle (voorziene) bouwplannen in Oost Gelre opgenomen. Dit zijn alle plekken in de gemeente waar nog gebouwd kan gaan worden en waar er nog wensen zijn voor nieuwbouw. De totale plancapaciteit per 1 januari 2021 is 317 woningen. De behoefte voor de periode tot 2025 bedraagt actueel 460 woningen. De gewenste plancapaciteit bedraagt 130% van de behoefte, dus ca. 600 woningen. De 9 in het plangebied te realiseren woningen zijn opgenomen in de planningslijst.

###### 3\.3\.3\.4 Kwalitatieve behoefte

Uit het rapport 'Woningbehoefte Oost Gelre' van Rigo blijkt dat er grote behoefte is aan de categorie 'bewoonde andere ruimte'. In de categorie 'BAR' zit dus voor een deel de behoefte aan (on)zelfstandige woonruimte voor ouderen (maar dan zonder indicatie voor intramurale zorg). Het gaat voor circa 70% om 70\-plussers. Voor hen zal er vooral behoefte bestaan uit gelijkvloerse woningen of onzelfstandige woonruimte voor ouderen. Daarnaast is ook behoefte aan intramurale zorg. Door de vergrijzing neemt het aantal oudere huishouden sterk toe. Alles bij elkaar opgeteld zijn er voor ouderen zo'n 210\-290 'geschikte' woningen extra nodig. Uitgesplitst betreft dit:

* 35\-65 woningen extra die speciaal geschikt zijn voor zelfstandig wonende ouderen

* 120 tot 145 'bewoonde andere ruimten' voor ouderen

* 55 tot 80 intramurale woonruimten

###### 3\.3\.3\.5 Toetsing van het plan aan de Woonvisie Oost Gelre 2016\-2025

Het voorliggende plan voorziet in het realiseren van 9 levensloopbestendige woningen. Kwalitatief en kwantitatief gezien sluit het plan aan op de woonbehoefte in de gemeente Oost Gelre. Het initiatief is hiermee passend binnen het woonbeleid van de gemeente Oost Gelre.

##### 3\.3\.4 Geluidbeleid gemeente Oost Gelre

Geluid is een belangrijke bron van hinder en zelfs een mogelijk gevaar voor de volksgezondheid. Naar schatting een miljoen mensen in Nederland ondervinden ernstige hinder van geluid. Belangrijke bronnen zijn wegverkeer en in minder mate railverkeer en industrielawaai. Ook buren zijn belangrijke veroorzakers van geluidhinder. Het is daarom belangrijk om in het gemeentelijke geluidbeleid hinder ten gevolge van geluid te reduceren. Stilte (het ontbreken van hinderlijk geluid) is een belangrijke kernkwaliteit van de Achterhoek. Deze kwaliteit is het waard om beschermd te worden. Daarnaast is het een belangrijke gemeentelijke taak om ruimte te bieden aan (geluidproducerende) bedrijvigheid en verkeer. Een goede balans daartussen is de uitdaging van het geluidbeleid.

Op 11 februari 2020 heeft de gemeenteraad het nieuwe 'Geluidbeleid Oost Gelre' vastgesteld. Met dit beleid worden de uitgangspunten en de normen van het Activiteitenbesluit als basis genomen voor het bepalen van de geluidsnormen. Uitzondering hierop zijn agrarische bedrijven.

Het Activiteitenbesluit kent wat betreft geluidnormering maar twee gebiedstypes (bedrijventerrein en al het overige) met twee bedrijfstypes (agrarisch en tankstations) als uitzondering. Dit staat in schril contrast met het 'oude' geluidbeleid van Oost Gelre waarin negen verschillende gebiedstypes en vele (streef\-, grens\- en plafond) waarden werden aangeduid. Het Activiteitenbesluit is nu voor het overgrote deel van de bedrijven van toepassing.

Het aspect geluid wordt nader beschreven in paragraaf 4\.5 Geluid.

**Conclusie**

Het initiatief past binnen het gemeentelijk beleid.

### Hoofdstuk 4 Uitvoeringsaspecten

#### 4\.1 Water

Water is een belangrijk thema in de ruimtelijke ordening. Door verstandig om te gaan met het water kan verdroging en wateroverlast voorkomen worden en de kwaliteit van het water hoog gehouden worden.

Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijkste hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21eÂ eeuw*

De Commissie Waterbeheer 21e eeuw heeft advies uitgebracht over het toekomstige waterbeleid in Nederland. De adviezen van de commissie staan in het rapport 'Anders omgaan met water, Waterbeleid voor de 21ste eeuw' (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd:

* vasthouden, bergen en afvoeren: dit houdt in dat water zoveel mogelijk bovenstrooms wordt vastgehouden in de bodem en in het oppervlaktewater. Indien nodig wordt overtollig water tijdelijk

geborgen in bergingsgebieden en pas als vasthouden en bergen niet meer mogelijk is wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan bod.

*Waterwet*

De Waterwet regelt het beheer van oppervlaktewater en grondwater en verbetert ook de samenhang tussen waterbeleid en ruimtelijke ordening. Daarnaast levert de Waterwet een flinke bijdrage aan kabinetsdoelstellingen zoals vermindering van regels, vergunningstelsels en administratieve lasten. Een belangrijk gevolg van de Waterwet is dat de aloude vergunningstelsels uit de voorheen afzonderlijke waterbeheerwetten zijn gebundeld. Dit resulteert in Ã©Ã©n vergunning, de watervergunning.

*Nationaal Waterplan*

Op basis van de Waterwet is het Nationaal Waterplan vastgesteld door het kabinet. Dit Nationaal Waterplan geeft de hoofdlijnen, principes en richting van het nationale waterbeleid in de planperiode 2016\-2021, met een vooruitblik richting 2050\. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2016\-2021 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten.

*Beleid waterschap Rijn en IJssel*

Voor dit plan is het beleid van Waterschap Rijn en IJssel mede van belang. Waterschap Rijn en IJssel beschrijft in het Waterbeheerplan 2016\-2021 het beleid voor alle taakgebieden van het waterschap. Het plan geeft aan welke doelen het waterschap nastreeft en met welke aanpak het waterschap deze doelen wil bereiken. Het waterschap heeft de "Handreiking Waterparagraaf voor bestemmingsplannen" (versie januari 2012\) ontworpen waarmee kan worden bepaald voor welke plannen en in welke mate het waterschap betrokken dient te worden bij het opstellen van een waterparagraaf.

Bij plannen met een verhard oppervlak kleiner dan 500 mÂ² in de nieuwe situatie hoeft geen berging gerealiseerd te worden. Bij plannen met een toename van het verhard oppervlak tussen 500 mÂ² dient rekening gehouden te worden met een maatgevende bui van 40 mm per uur. Hiervoor kan de volgende berekening worden gehanteerd, waarin de factor 0,04 m een maatgevende bui van 40 mm per uur vertegenwoordigt.

*Watertoets*

De 'watertoets' is een instrument dat waterhuishoudkundige belangen expliciet en op evenwichtige wijze laat meewegen bij het opstellen van ruimtelijke plannen en besluiten. Het is geen technische toets, maar een proces waarbij de initiatiefnemer van een ruimtelijk plan en de waterbeheerder met elkaar in gesprek gaan voorafgaand aan de vaststelling van het plan. De watertoets bestaat uit twee onderdelen:

* de verplichting aan initiatiefnemers van ruimtelijke plannen om de waterbeheerder vroegtijdig in de planvorming te betrekken, en

* de verplichting aan initiatiefnemers van ruimtelijke plannen om in hun plan verantwoording af te leggen over de manier waarop omgegaan is met de inbreng van de waterbeheerder. Dit laatste gebeurt doorgaans in de waterparagraaf bij het betreffende plan.

**Planspecifiek**

Voor onderhavig initiatief is de digitale watertoets ingevuld. Het resultaat hiervan is opgenomen in bijlage 2. Uit de watertoets blijkt dat er geen (beschermingszones van) beschermde watergangen of waterkeringen in het plangebied liggen. Het plangebied ligt, net als een groot gebied eromheen, wel in de zonering drainage. Deze gebieden zijn gevoelig voor verdroging en bodemdaling.

In de huidige situatie bevindt zich in het plangebied een schoolgebouw met schoolplein. Dit wordt gesloopt en hiervoor in de plaats worden 9 levensloopbestendige woningen teruggebouwd. Hierdoor neemt de verharding in het plangebied niet toe. In het plangebied worden 2 wadi's aangelegd. Hierbij is voor de nieuwe verharding uitgegaan van 40 mm berging op eigen terrein. Het water dat in de wadi's wordt opgevangen wordt afgevoerd naar de Oude Baakse Beek ten zuiden en westen van het plangebied. Dit is verder uitgewerkt in een inrichtingsplan (zie bijlage 1). De woningen worden aangesloten op de bestaande riolering. De capaciteit hiervan is voldoende om de toename aan woningen op te vangen. Over het waterhuishoudkundig plan is overleg met het Waterschap gevoerd.

Het plan is uitvoerbaar op het gebied van water.

#### 4\.2 Bodem

Op grond van de Wet Bodembescherming (Wbb) moet aangetoond worden dat de kwaliteit van de bodem en het grondwater in het plangebied in overeenstemming zijn met het beoogde gebruik. De bodemkwaliteit kan namelijk van invloed zijn op de beoogde functie van het plangebied. Bij een functiewijziging zal in veel gevallen een specifiek bodemonderzoek moeten worden uitgevoerd.

**Planspecifiek**

In het kader van de voorgenomen ontwikkeling wordt een bodemonderzoek uitgevoerd (bijlage 3). Hierin wordt geconcludeerd dat er analytisch in Ã©Ã©n mengmonster (bovengrond) een matig verhoogd gehalte aan arseen boven de Achtergrondwaarde is aangetroffen. Omdat op de locatie geen bronnen bekend zijn die een eventuele verontreinigingen met arseen kunnen hebben veroorzaakt en het van nature vaker voorkomt in de regio Achterhoek, wordt ervan uitgegaan dat het een van nature verhoogd gehalte betreft en geen nader onderzoek noodzakelijk is. In de overige mengmonsters zijn alleen licht verhoogde gehalten aangetroffen. Geconcludeerd wordt dat het terrein op basis van de milieuhygiÃ«nische kwaliteit geschikt is voor het beoogde gebruik.

Het initiatief is uitvoerbaar vanuit het aspect bodem.

#### 4\.3 Flora en Fauna

Bij ruimtelijke ingrepen dient rekening te worden gehouden met de natuurwaarden ter plaatse. Per 01\-01\-2017 zijn de Natuurbeschermingswet 1998, de Flora en faunawet en de Boswet opgegaan in de nieuwe Wet natuurbescherming. De Wet natuurbescherming beschermt natuurgebieden, inheemse soorten en het bosopstanden in Nederland.

*Gebiedsbescherming*

In de Wet natuurbescherming worden de zogenoemde Natura 2000\-gebieden beschermd. Natura 2000 is de overkoepelende naam voor gebieden die worden beschermd vanuit de Vogel\- en Habitatrichtlijn. Volgens deze Europese richtlijnen moeten lidstaten specifieke diersoorten en hun natuurlijke leefomgeving (habitat) beschermen om de biodiversiteit te behouden. Natura 2000\-gebieden kennen een zogenaamde 'externe werking'. Dit betekent dat ontwikkelingen die buiten de begrenzing van de Natura 2000\-gebieden gelegen zijn, ook getoetst moeten worden of er significant negatieve effecten optreden op het betreffende gebied.

*Soortenbescherming*

Een hoofdstuk in de Wet natuurbescherming regelt de bescherming van de in het wild voorkomende inheemse planten en dieren: de soortenbescherming. De wet richt zich vooral op het in stand houden van populaties van soorten die bescherming behoeven. In de wet zijn algemene en specifieke verboden vastgelegd ten aanzien van beschermde dier\- en plantensoorten. Bekeken moet worden in hoeverre ruimtelijke plannen negatieve gevolgen hebben op beschermde dier\- en plantensoorten en of er compenserende of mitigerende maatregelen genomen moeten worden. De wet geeft de mogelijkheid aan provincies om voor een bepaald aantal soorten via een verordening een algemene vrijstelling op bepaalde verbodsbepalingen te geven.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menige soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek**

*Gebiedsbescherming*

Het plangebied is niet gelegen binnen of nabij een gebied dat is aangewezen als Natura 2000\-gebied. Het dichtstbijzijnde Natura 2000\-gebied betreft 'Korenburgveen'. Dit gebied ligt op circa 4 kilometer afstand ten oosten van het plangebied. Door de geringe omvang van de ontwikkeling (slopen basisschool en realiseren 9 levensloopbestendige woningen) en de afstand tot het te beschermen gebied, kan het optreden van significante negatieve effecten worden uitgesloten. Gezien het aantal en type woningen (9 levensloopbestendige woningen, gasloos gebouwd) en de afstanden tot de stikstofgevoelige gebieden in de omgeving is er geen aanleiding te veronderstellen dat de stikstofdepositie als gevolg van de bouw en het gebruik van de woningen substantieel effect heeft.Â

*Soortenbescherming*

In het kader van de voorgenomen ontwikkeling is een quickscan flora en fauna uitgevoerd. Het onderzoeksrapport is toegevoegd als bijlage 4. Hierin wordt geconcludeerd dat het plangebied mogelijk geschikt leefgebied is voor algemene broedvogels. Het verwijderen van nestgelegenheden dient daarom buiten het broedseizoen te worden uitgevoerd. Bij de werkzaamheden dient rekening te worden gehouden met verlichting van een bosje aan de zuidzijde van het plangebied in verband met foerageergebied van vleermuizen. Er is mogelijk sprake van verstoring van een nest van een sperwer of havik dat zich nabij de onderzoekslocatie bevindt. Er is nader onderzoek uitgevoerd om uit te wijzen of het treffen van maatregelen noodzakelijk is (zie bijlage 5). Hieruit is gebleken dat een zwarte kraai gebruik maakt van het nest. De zwarte kraai broedt vaker in de bebouwde kom en is weinig gevoelig voor verstoring zolang het nest niet aangetast wordt. Als gevolg van de voorgenomen ingreep kan het nest van de zwarte kraai blijven functioneren. Overtreding van de Wet natuurbescherming als gevolg van de herontwikkeling van het plangebied is daarmee uitgesloten.

De uitvoerbaarheid van het initiatief voor ecologie is hiermee aangetoond.

#### 4\.4 Cultuurhistorie en archeologie

In elk bestemmingsplan moet een beschrijving worden opgenomen van de wijze waarop met de in het gebied aanwezige cultuurhistorische waarden wordt omgegaan. Denk aan aanwezige monumenten, historische gebieden, kenmerkende (straat)beelden en landschapselementen. Bij het maken van plannen kan ook (weer) rekening gehouden worden met al deze elementen die er vroeger wel waren maar nu niet meer. Een bijzonder onderdeel van cultuurhistorie is archeologie.

*Cultuurhistorie*

Het belang van cultuurhistorie is wettelijk vastgelegd in het Besluit ruimtelijke ordening. Het Besluit geeft aan dat âeen beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehoudenâ in het bestemmingsplan opgenomen moet worden. Het voornaamste doel hiervan is om het cultuurhistorische karakter van Nederland op gebiedsniveau te behouden en te versterken.

*Archeologie*

De bescherming van archeologische waarden bij ruimtelijke ontwikkelingen is geregeld in de Erfgoedwet. De essentie van de wettelijke bescherming is dat archeologische resten zoveel mogelijk in de bodem bewaard blijven. Bij ruimtelijke plannen geldt de verplichting om rekening te houden met bekende en te verwachten archeologische waarden. Indien ingrepen gepaard gaan met een verstoring van de bodem, kan het nodig zijn om nader onderzoek te doen, zodat \- waar nodig \- de archeologische waarden veiliggesteld kunnen worden en/of het plan aangepast kan worden. De verantwoordelijkheid voor archeologische waarden ligt bij de gemeente.

Op basis van artikel 5\.10 van de Erfgoedwet zijn mogelijke (toevals)vondsten bij het verrichten van werkzaamheden in de bodem altijd beschermd. Er geldt een meldingsplicht bij het vinden van (mogelijke) waardevolle zaken.

**Planspecifiek**

*Cultuurhistorie*

In het plangebied staat in de huidige situatie een basisschool met bijbehorend schoolplein. In het plangebied is er geen sprake van specifieke cultuurhistorische waarden. Ook in de directe omgeving van het plangebied bevinden zich geen cultuurhistorisch waardevolle objecten waar het initiatief een effect op kan hebben.

*Archeologie*

Het plangebied heeft geen archeologische dubbelbestemming en kent een lage archeologische verwachtingswaarde. Archeologisch onderzoek is daarom niet noodzakelijk. Tevens is de grond in het plangebied voor een groot deel al geroerd door de aanwezigheid van de fundering van het schoolgebouw. De voorgenomen ontwikkeling zal naar verwachting niet zorgen voor de aantasting van archeologische waarden.

Het initiatief is uitvoerbaar vanuit het aspect cultuurhistorie en archeologie.

#### 4\.5 Geluid

##### 4\.5\.1 Normen Wet geluidhinder

De mate waarin het geluid het woonmilieu mag belasten, is geregeld in de Wet geluidhinder (Wgh). De kern van de wet is dat geluidgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd:

* woningen;

* geluidgevoelige gebouwen, zoals scholen, ziekenhuizen, verzorgings\- en verpleeghuizen, psychiatrische instellingen en kinderdagverblijven;

* geluidgevoelige terreinen (woonwagenstandplaatsen en bestemde ligplaatsen voor woonschepen).

Het beschermen van deze geluidgevoelige objecten gebeurt aan de hand van vastgestelde zoneringen. Binnen deze zones bepaalt het bevoegd gezag de te hanteren grenswaarden. Er geldt een voorkeursgrenswaarde en een bovengrens (hoger mag niet). De Wgh gaat verder onder meer ook in op geluidwerende voorzieningen. De belangrijkste bronnen van geluidhinder die bij een ruimtelijke ontwikkeling aan de orde kunnen zijn betreffen: industrielawaai, wegverkeerslawaai en spoorweglawaai.

##### 4\.5\.2 Belemmering bedrijfsvoering

Door een ruimtelijke ontwikkeling kunnen geluidgevoelige objecten dichter naar bedrijven toe komen. Bedrijven moeten ten aanzien van deze objecten voldoen aan geluidsnormen. Het realiseren van geluidsgevoelige objecten dichter naar de bedrijven kan een beperking voor de bedrijven betekenen.

##### 4\.5\.3 Aanvaardbaar woon\- en leefklimaat

Naast het wettelijk kader van de Wet geluidhinder moet ook een afweging gemaakt worden of er in en om de geluidgevoelige objecten een goed woon\- en leefklimaat blijft gegarandeerd. Dit aspect speelt wanneer geluidgevoelige objecten en geluid producerende objecten als bedrijven en wegen in elkaars nabijheid worden gerealiseerd.

##### 4\.5\.4 Gemeentelijk geluidbeleid

Op 11 februari 2020 heeft de gemeenteraad het nieuwe 'Geluidbeleid Oost Gelre' vastgesteld. Met dit beleid worden de uitgangspunten en de normen van het Activiteitenbesluit als basis genomen voor het bepalen van de geluidsnormen. Uitzondering hierop zijn agrarische bedrijven.

Het Activiteitenbesluit kent wat betreft geluidnormering maar twee gebiedstypes (bedrijventerrein en al het overige) met twee bedrijfstypes (agrarisch en tankstations) als uitzondering. Dit staat in schril contrast met het 'oude' geluidbeleid van Oost Gelre waarin negen verschillende gebiedstypes en vele (streef\-, grens\- en plafond) waarden werden aangeduid. Het Activiteitenbesluit is nu voor het overgrote deel van de bedrijven van toepassing.

De eisen die in het gemeentelijk geluidbeleid worden gesteld aan de hoogst toelaatbare geluidbelasting en de maximaal te ontheffen geluidsbelasting zijn gelijk aan de Wet geluidhinder.

##### 4\.5\.5 Conclusie

Met voorliggend plan wordt een school gesloopt en worden hiervoor in de plaats 9 levensloopbestendige woningen gerealiseerd. Hiermee worden nieuwe geluidsgevoelig objecten toegevoegd. Het plangebied ligt binnen de onderzoekszone van de Esstraat en de Richterslaan. Daarom is een akoestisch onderzoek uitgevoerd om de gevolgen van wegverkeerslawaai te bepalen. Het onderzoeksrapport is toegevoegd als bijlage 6. In het kader van een goede ruimtelijke ordening zijn tevens de nabijgelegen niet\-gezoneerde wegen (Frans Halsstraat, Van Ostadestraat, Vincent van Goghstraat) in het onderzoek betrokken. In het onderzoeksrapport wordt geconcludeerd dat de geluidsbelasting op de nieuwe woningen maximaal 47 dB bedraagt. Hiermee wordt de voorkeursgrenswaarden van 48 dB niet overschreden. Hiermee voldoet het initiatief ook aan het gemeentelijk geluidbeleid. Voor onderhavig plan kan gesteld worden dat er vanuit oogpunt van geluid sprake is van een goed woon\- en leefklimaat.

Het initiatief is uitvoerbaar met betrekking tot het aspect geluid.

#### 4\.6 Bedrijven en milieuzonering

##### 4\.6\.1 Beoordelingskader

Milieuzonering is het aanbrengen van een ruimtelijke scheiding tussen milieubelastende en milieugevoelige functies. Doel is om bij het opstellen van een ruimtelijk plan een goed en veilig leefklimaat te waarborgen, maar tegelijkertijd ook aan bedrijven voldoende milieuruimte te bieden voor het uitoefenen van hun activiteiten.

De mate waarin bedrijven invloed hebben op hun omgeving is afhankelijk van de aard van de bedrijvigheid en de afstand tot een gevoelige bestemming. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Milieuzonering heeft betrekking op aspecten met een ruimtelijke dimensie, zoals geluid, geur, gevaar en stof. De mate van belasting, en daarmee de gewenste aan te houden afstand, kan per aspect en per bedrijfstype en verschillen. In de publicatie 'Bedrijven en Milieuzonering' van de Vereniging van Nederlandse Gemeenten (VNG) is een lijst opgenomen met daarin de minimale richtafstanden tussen een gevoelige bestemming en bedrijven. Van deze richtafstanden kan worden afgeweken, mits wordt onderbouwd waarom de feitelijke milieuhinder als minder belastend wordt gezien.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'.

**Planspecifiek**

Met voorliggend plan worden milieugevoelige objecten toegevoegd, namelijk woningen. Het plangebied ligt in een rustige woonwijk met rondom voornamelijk woningen en geen bedrijven. Het aspect milieuzonering vormt derhalve geen belemmering voor onderhavig plan. Bij de nieuwe woningen is sprake van een goed woon\- en leefklimaat en er worden met het plan geen bedrijven in hun bedrijfsvoering belemmerd.

Het initiatief is uitvoerbaar vanuit het aspect milieuzonering.

#### 4\.7 Luchtkwaliteit

De mate van blootstelling aan luchtverontreiniging speelt een rol in het kader van een goede ruimtelijke ordening. Met betrekking tot 'luchtkwaliteit' zijn twee aspecten van belang. Ten eerste of de luchtkwaliteit ter plaatse de nieuwe functie toelaat (de gevoeligheid van de bestemming) en ten tweede wat de bijdrage is van het plan aan die luchtkwaliteit.

*Luchtkwaliteit ter plaatse*

In de Wet milieubeheer zijn normen opgenomen voor de concentraties van een aantal stoffen in de buitenlucht ter bescherming van de mens. De twee belangrijkste stoffen zijn PM10 en PM2,5 (fijnstof) en NO2 (stikstofdioxide). Voor grenswaarde van PM10 en NOx bedraagt 40 Âµg/m3, van PM2,5 is dat 25 Âµg/m3.

*Bijdrage aan luchtkwaliteit*

In de Wet milieubeheer zijn de belangrijkste bepalingen over luchtkwaliteitseisen opgenomen. De Wet maakt een onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in de algemene maatregel van bestuur "Niet in betekenende mate bijdragen" (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 procent bijdragen aan de jaargemiddelde norm voor fijn stof en stikstofdioxide (1,2 microgram per m3) een 'betekenend' negatief effect hebben op de luchtkwaliteit. 'Kleine' projecten die minder dan 3 procent bijdragen, kunnen doorgaan zonder toetsing. Dat betekent bijvoorbeeld dat lokale overheden een toevoeging van minder dan 1\.500 huizen niet hoeven te toetsen aan de normen voor luchtkwaliteit, omdat een dergelijk project per definitie niet boven de 3%\-norm komt.

**Planspecifiek**

*Luchtkwaliteit ter plaatse van het initiatief*Vanuit een goede ruimtelijke ordening is de huidige luchtkwaliteit ter plaatse getoetst met behulp van de NSL Monitoringstool (www.nsl\-monitoring.nl). Door de metingen ter plaatse te toetsen aan de grenswaarden is gekeken of er sprake is van een goed woon\- en leefklimaat. Ter hoogte van het rekenpunt 716997 (aan de Europaweg / N18 ten noorden van het plangebied) zijn de volgende concentraties naar voren gekomen:

| Â | NO2Â (stikstofdioxide)   Â | PM10  (fijnstof)   Â | PM2,5 (fijnere fractie van fijnstof)   Â |

| --- | --- | --- | --- |

| Gemeten totale concentratie jaargemiddelde 2020 (Âµg/m3)   Â | 15\.7 Âµg/m3   Â | 16\.9 Âµg/m3   Â | 10\.3 Âµg/m3   Â |

| Grenswaarde concentratie (Âµg/m3\)   Â | 40 Âµg/m3   Â | 40 Âµg/m3   Â | 25 Âµg/m3   Â |

De berekende concentraties stikstofdioxide en fijn stof liggen ruim onder de gestelde grenswaarden. Met betrekking tot de luchtkwaliteit zijn geen belemmeringen voor onderhavig initiatief.

*Bijdrage initiatief*

Ten aanzien van de bijdrage aan luchtkwaliteit is het initiatief (toevoegen 9 woningen) van geringe omvang ten opzichte van de benoemde grenswaarde (3%, toevoegen 1\.500 woningen). Op basis van de te verwachten toename aan verkeersbewegingen ten gevolge van het project is te concluderen dat dit project 'niet in betekenende mate' bijdraagt aan de verslechtering van de luchtkwaliteit. Een nadere toetsing ten aanzien van het aspect luchtkwaliteit kan daarom achterwege blijven.

Het initiatief is uitvoerbaar met betrekking tot het aspect luchtkwaliteit.

#### 4\.8 Geur

De Wet geurhinder en veehouderij (Wgv) vormt het toetsingskader voor milieuvergunningen als het gaat om geurhinder van veehouderijen met landbouwhuisdieren. De gemeentelijke geurverordening en het Activiteitenbesluit milieubeheer zijn ook onderdeel van het beoordelingskader van geur bij veehouderijen. De Wgv maakt onderscheid in dieren met en dieren zonder een vastgestelde geuremissiefactor. Voor de eerste soort wordt de geurbelasting bij geurgevoelige objecten berekend, voor de tweede gelden minimumafstanden tot dergelijke objecten (ook wel bekend onder de term 'vaste afstandsdieren'). De Regeling geurhinder en veehouderij (Rgv) bepaalt in bijlage 1 voor welke dieren geuremissies zijn vastgelegd. Als het (beoogde) veehouderijbedrijf niet in deze regeling wordt genoemd betreft het vaste afstandsdieren.

Als het geen bedrijf is waar een geuremissiefactor voor is vastgelegd gelden de volgende eisen:

* binnen de bebouwde kom geldt een afstand van 100 meter;

* buiten de bebouwde kom geldt een afstand van 50 meter.

Tot slot geldt voor zowel dieren met als voor dieren zonder geuremissiefactoren altijd een minimumafstand tussen de buitenzijde van een dierenverblijf en de buitenzijde van een geurgevoelig object. Dit betreft 50 respectievelijk 25 meter voor hetzij binnen dan wel buiten de bebouwde kom.

De Wet geurhinder en veehouderij kent een omgekeerde werking. Dat wil zeggen dat ook bij plannen die woningbouwlocaties mogelijk maken wordt getoetst aan de normen van de Wet geurhinder en veehouderij. Bij ruimtelijke ordeningsplannen moet worden beoordeeld of sprake is van een goed woon\- en verblijfklimaat.

De gemeenteraad is bevoegd lokale afwegingen te maken betreffende de te accepteren geurbelasting en in afwijking van de ten hoogste toegestane geurbelasting een andere waarde of een andere afstand te stellen. Bij deze afweging moet rekening gehouden worden met de ligging van het bedrijf, waarbij onderscheid gemaakt wordt tussen buiten de bebouwde kom of binnen de bebouwde kom en rekening wordt gehouden of het bedrijf ligt in een concentratiegebied of in een niet\-concentratiegebied. Voor de onderbouwing van andere normen wordt de geursituatie berekend met het verspreidingsmodel.

*Geurnormen en minimumafstanden*

In de gemeente Oost Gelre gelden voor geurgevoelige objecten de in onderstaande tabel opgenomen geurnormen en minimumafstanden.

![afbeelding "i_NL.IMRO.1586.BPLIC210-VG01_0006.png"](i_NL.IMRO.1586.BPLIC210-VG01_0006.png)

Voor woningen en andere geurgevoelige objecten bij veehouderijen geldt in het buitengebied een minimumafstand van 50 meter. Dit is inclusief woningen en andere geurgevoelige objecten die daar op na 19 maart 2000 geen deel meer van uitmaken. Ook voor woningen en andere geurgevoelige objecten die op of na 19 maart 2000 zijn gebouwd in samenhang met de beÃ«indiging van de veehouderij geldt deze minimumafstand van 50 meter.

**Planspecifiek**

Het plangebied ligt in de bebouwde kom van Lichtenvoorde. In de directe omgeving van de locatie bevinden zich geen veehouderijen. Het aspect geur vormt daarmee geen belemmering voor onderhavig plan.

Het initiatief is uitvoerbaar vanuit het aspect geur.

#### 4\.9 Externe veiligheid

Het beleid voor externe veiligheid is gericht op het beperken en beheersen van risico's voor de omgeving die ontstaan door opslag, productie, gebruik en vervoer van gevaarlijke stoffen. Hierbij gaat het om risicovolle inrichtingen, transportroutes voor het vervoer van gevaarlijke stoffen en buisleidingen.

De verplichting om in een ruimtelijk plan in te gaan op deze risico's komt voort uit het 'Besluit externe veiligheid inrichtingen' (Bevi), het 'Besluit externe veiligheid transportroutes' (Bevt) en het 'Besluit externe veiligheid buisleidingen' (Bevb). Daarnaast zijn in het Activiteitenbesluit milieubeheer en het Vuurwerkbesluit veiligheidsafstanden genoemd die moeten worden aangehouden rond stationaire risicobronnen, niet zijnde een Bevi\-inrichting.

De wetgeving richt zich op het beschermen van kwetsbare en beperkt kwetsbare objecten. Kwetsbaar zijn onder meer woningen, onderwijs\- en gezondheidsinstellingen, en kinderopvang\- en dagverblijven, en grote kantoorgebouwen (\>1500 mÂ²). Beperkt kwetsbaar zijn kleinere kantoren en winkels, horeca, parkeerterreinen en bedrijfsgebouwen waarin geen grote aantallen personen aanwezig zijn.

Binnen het beoordelingskader voor externe veiligheid staan twee kernbegrippen centraal: het plaatsgebonden risico (PR) van 10\-6 per jaar en het groepsrisico (GR). Het plaatsgebonden risicobeleid bestaat uit harde afstandscontouren tussen risicobron en (beperkt) kwetsbaar object. Het wordt uitgedrukt in een contour van 10\-6 per jaar (de kans dat per jaar 1 persoon overlijdt door een ongeluk met een gevaarlijke stof mag niet groter zijn dan 1 op een miljoen). Het groepsrisico legt een relatie tussen de kans op een ramp en het aantal mogelijke slachtoffers. Bij de berekening van het groepsrisico spelen mee de aard en hoeveelheid van de gevaarlijke stoffen en het aantal potentiÃ«le slachtoffers.

Voor de beoordeling van een ruimtelijk plan moet worden vastgesteld of het plangebied is gelegen binnen de PR en/of de invloedsgebieden van het GR. Binnen de 10\-6\-contour is het realiseren van kwetsbare objecten niet toegestaan.

**Planspecifiek**

Via de website risicokaart.nl kan voor de locatie worden vastgesteld of er in de directe omgeving inrichtingen, buisleidingen en / of belangrijke transportroutes aanwezig zijn die in het kader van de externe veiligheid van belang zijn. Bijgevoegd een screenshot van die website.

![afbeelding "i_NL.IMRO.1586.BPLIC210-VG01_0007.png"](i_NL.IMRO.1586.BPLIC210-VG01_0007.png)

Uitsnede risicokaart

Uit de risicokaart is op te maken dat op enige afstand ten noordwesten en oosten van het plangebied een risicovolle inrichting aanwezig is. Het plangebied ligt niet binnen het invloedsgebied van deze inrichtingen. Ten noordoosten van het plangebied ligt een transportroute voor het vervoer van gevaarlijke stoffen over de weg op circa 530 meter afstand, de N18 / Europaweg. Het plangebied ligt niet binnen het invloedsgebied van deze transportroute (200 m voor een provinciale weg). Verder bevinden zich in de omgeving van het plangebied geen risicovolle inrichtingen, transportroutes voor het vervoer van gevaarlijke stoffen of buisleidingen.

Het plan is daarmee uitvoerbaar op het gebied van externe veiligheid.

#### 4\.10 Milieueffectrapportage

Voor activiteiten die belangrijke milieugevolgen kunnen hebben, is het verplicht een milieueffectrapportage (m.e.r.) uit te voeren en een Milieu Effect Rapport (MER) te maken. Hiermee krijgt het milieubelang een volwaardige plaats in de besluitvorming. De m.e.r. onderzoekt de milieugevolgen van een plan of een besluit en (milieuvriendelijker) alternatieven. Een plan of besluit is m.e.r.\-plichtig in een van de volgende situaties:

* in het Besluit milieueffectrapportage, artikel 7\.4 bijlagen C en D zijn activiteiten aangewezen waarvoor direct een m.e.r.\-plicht geldt;

* een m.e.r.\-plicht kan volgen uit een passende beoordeling in het kader van de Wet Natuurbescherming;

* op grond van de provinciale milieuverordening kunnen aanvullend op het Besluit m.e.r. activiteiten worden aangewezen waarvoor een m.e.r.\-plicht geldt.

*M.e.r.\-beoordeling*

Een aantal activiteiten op kleinere schaal zijn m.e.r.\-beoordelingsplichtig als een indicatieve drempelwaarde uit bijlage D wordt overschreden. Ook als de drempelwaarden niet worden overschreven kan in overleg worden bekeken of er aanleiding is voor het uitvoeren van een m.e.r.\-beoordeling, omdat er mogelijk belangrijke nadelige milieugevolgen kunnen optreden. Er kunnen twee uitkomsten zijn:

* als de conclusie is dat er geen belangrijke nadelige milieugevolgen optreden hoeft er geen m.e.r.\-procedure te worden doorlopen. Dit wordt in het betreffende plan of besluit gemotiveerd en moet ook formeel bekend worden gemaakt door het bevoegd gezag;

* als belangrijke nadelige milieugevolgen niet uitgesloten kunnen worden, moet er een m.e.r.\-procedure worden doorlopen.

**Planspecifiek**

Het onderhavige plan betreft het realiseren van 9 woningen en blijft daarmee (ver) onder de drempel van een project met 2\.000 woningen (Besluit m.e.r. bijlage D11\.2\). Daarom kan volstaan worden met een vormvrije m.e.r.\-beoordeling. Voorliggend bestemmingsplan is die vormvrije m.e.r.\-beoordeling omdat in het kader van dit bestemmingsplan de belangrijkste milieuaspecten in beeld zijn gebracht.

In lijn met 'Bijlage III EU richtlijn milieubeoordeling projecten' wordt in Hoofdstuk 2 van dit plan ingegaan op de kenmerken van de activiteit en de locatie van de activiteit. In hoofdstuk 4 wordt de aard en omvang van de milieueffecten beschreven. Hieruit is niet gebleken dat er sprake is van een ontwikkeling welke een forse invloed heeft op het milieu in de omgeving. Belangrijke milieugevolgen kunnen worden uitgesloten. Hetgeen beschreven wordt in dit plan geeft voldoende inzicht op de milieu gevolgen om een gewogen besluit omtrent dit plan te nemen. Verder onderzoek in het kader van het Besluit milieueffectrapportage is niet nodig: het plan is niet mer\-plichtig.

### Hoofdstuk 5 Juridische toelichting

#### 5\.1 Algemeen

Het bestemmingsplan is opgezet volgens de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\).

Het bestemmingsplan bestaat uit een verbeelding, planregels en een toelichting. De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar is wel een belangrijk onderdeel van het plan. De toelichting geeft een weergave van de beweegredenen, de onderzoeksresultaten en de beleidsuitgangspunten die aan dit plan ten grondslag liggen. De toelichting is van wezenlijk belang voor een juiste interpretatie en toepassing.

Daarnaast maken ook eventuele bijlagen onlosmakelijk onderdeel uit van het bestemmingsplan.

**Verbeelding**

De verbeelding is een digitale kaart, waarop bestemmingen en aanduidingen zijn weergegeven. Aanduidingen worden gebruikt om bepaalde zaken specifieker te regelen, bijvoorbeeld in de vorm van gebiedsaanduidingen, bouwaanduidingen, bouwvlakken, functieaanduidingen etc.

Voor de analoge verbeelding is gebruik gemaakt van een digitale ondergrond (Grootschalige Basiskaart en/of kadastrale kaart). Daar waar een verschil is tussen de digitale en de analoge verbeelding, is de digitale versie leidend.

**Regels**

De planregels zijn standaard onderverdeeld in vier hoofdstukken.

* Hoofdstuk I : Inleidende regels, deze bevatten de begrippen en wijze van meten;

* Hoofdstuk II: Bestemmingsregels, dit zijn de verschillende bestemmingen op alfabetische volgorde. De regels bevatten een bestemmingsomschrijving en regels voor het bouwen en het gebruik.

* Hoofdstuk III: Algemene regels, dit zijn regels die gelden voor alle bestemmingen. Dit zijn onder meer (mogelijke) flexibiliteitsbepalingen in de vorm van wijzigings\- en afwijkingsbevoegdheden.

* Hoofdstuk IV: Overgangs\- en slotbepalingen.

#### 5\.2 Wijze van bestemmen

De opzet en regels van voorliggend plan zijn gebaseerd op de systematiek van het bestemmingsplan 'Woonwijken Lichtenvoorde' van de gemeente Oost Gelre. Voorliggend bestemmingsplan bevat de volgende bestemmingen:

* 'Groen', mede bestemd voor groenvoorzieningen en waterberging.

* 'Tuin', ten behoeve van tuinen, uitbouwen en bouwwerken, geen gebouwen zijnde.

* 'Verkeer \- Verblijfsgebied', mede bestemd voor de wegen, straten en parkeervoorzieningen.

* 'Wonen', voor het realiseren van de woningen, verdeeld over 2 bouwvlakken. De maximale goot\- en bouwhoogte zijn weergegeven op de verbeelding.

Met dit hoofdstuk is voldaan aan artikel 3\.1\.3 van het Bro.

### Hoofdstuk 6 Uitvoerbaarheid

#### 6\.1 Maatschappelijke uitvoerbaarheid

**Overleg**

Op grond van artikel 3\.1\.1 van het Besluit op de ruimtelijke ordening dient bij de voorbereiding van een bestemmingsplan overleg te worden gevoerd met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

De provincie heeft aangegeven dat zij kleine woningbouwplannen tot 12 woningen niet langer in het kader van het vooroverleg aangeboden hoeft te krijgen voor zover er geen ander provinciaal belang bij het plan in het geding is. Daarvan is bij het voorliggende plan geen sprake. Het plan is daarom niet aangeboden aan de provincie. Het waterschap is middels de digitale watertoets op de hoogte gesteld van het plan en is inmiddels akkoord met de uitwerking van het waterhuishoudkundig plan.

**Zienswijzen**

Het ontwerp bestemmingsplan is op grond van artikel 3\.8 van de Wet ruimtelijke ordening gedurende zes weken ter inzage gelegd. Het ontwerp bestemmingsplan heeft van 6 augustus tot en met 16 september 2021 ter inzage gelegen. Gedurende deze inzagetermijn zijn er geen zienswijzen ingediend.

#### 6\.2 Economische uitvoerbaarheid

Bij de voorbereiding van een bestemmingsplan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan, mits sprake is van een bouwplan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van 'afdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien:

* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**

De kosten voor het bouw\- en woonrijp maken van de gronden komen voor de gemeente. ProWonen koopt de bouwkavels van de gemeente. De ontwikkelkosten voor de woningbouw komen voor rekening van ProWonen. Momenteel loopt er een subsidieaanvraag voor de subsidie Steengoed Benutten. Op basis hiervan wordt de kostenverdeling voor de openbare ruimte bepaald.

Op basis van het bovenstaande kan geconcludeerd worden dat het plan economisch uitvoerbaar is.

### Bijlagen

#### Bijlage 1 Inrichtingsplan

#### Bijlage 2 Watertoets

#### Bijlage 3 Bodemonderzoek

#### Bijlage 4 Quickscan flora en fauna

#### Bijlage 5 Memo monitoring roofvogelnest

#### Bijlage 6 Akoestisch onderzoek