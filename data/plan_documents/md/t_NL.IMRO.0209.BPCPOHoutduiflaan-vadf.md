xml version\="1\.0" encoding\="UTF\-8"?

CPO Houtduiflaan Beuningen: Toelichting

direct naar inhoud van Toelichting

CPO Houtduiflaan Beuningen

==========================

Toelichting

-----------

| Plan: | CPO Houtduiflaan Beuningen |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0209\.BPCPOHoutduiflaan\-vadf |

* Vaststellingsbesluit

* Toelichting

* Bijlagen toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldende plannen

+ 1\.4 Leeswijzer

* Hoofdstuk 2 Gebiedsvisie

+ 2\.1 Bestaande situatie

+ 2\.2 Toekomstige situatie

* Hoofdstuk 3 Juridische planbeschrijving

+ 3\.1 Algemeen

+ 3\.2 Bestemmingsplan

* Hoofdstuk 4 Beleidskader

+ 4\.1 Nationaal beleid

+ 4\.2 Provinciaal beleid

+ 4\.3 Gemeentelijk beleid

+ 4\.4 Conclusie

* Hoofdstuk 5 Milieu\- \& omgevingsaspecten

+ 5\.1 Verkeer \& parkeren

+ 5\.2 Bodem

+ 5\.3 Geluid

+ 5\.4 Bedrijven en Milieuzonering

+ 5\.5 Luchtkwaliteit

+ 5\.6 Geur

+ 5\.7 Externe veiligheid

+ 5\.8 Waterhuishouding

+ 5\.9 Ecologie

+ 5\.10 Archeologie \& cultuurhistorie

+ 5\.11 Leidingen

+ 5\.12 Vormvrije MER\-beoordeling

* Hoofdstuk 6 Uitvoerbaarheid

+ 6\.1 Economische uitvoerbaarheid

+ 6\.2 Overleg

+ 6\.3 Inspraak

+ 6\.4 Zienswijzen

### Hoofdstuk 1 Inleiding

#### 1\.1 Aanleiding

Op 23 april 2013 heeft de raad de uitgangspunten voor het project ontwikkellocaties vastgesteld (BW13\.00443\). Het project ontwikkellocaties beoogt snelle verkoop van locaties om zo de rentelast van het grondbedrijf te verminderen. Er is gewerkt aan de hand van 'uitnodigingsplanologie'. Dit houdt in dat de gemeente op hoofdlijnen bepaalt waar ruimtelijk wel of geen veranderingen gewenst zijn. Door het stellen van minimale stedenbouwkundige randvoorwaarden en mee te werken aan verschillende functies, is het aantrekkelijk voor marktpartijen om de locatie te ontwikkelen en dus te kopen. EÃ©n van de ontwikkellocaties is gelegen tussen de Houtduiflaan en Patrijslaan. Voorheen heeft hier een peuterspeelzaal gestaan.

Een aantal mensen heeft zich gegroepeerd in het kader van Collectief Particulier Opdrachtgeverschap (CPO) voor het realiseren van 9 woningen op deze locatie. Het bouwplan past niet in het geldende bestemmingsplan. Om het bouwplan te realiseren is het noodzakelijk een nieuw bestemmingsplan vast te stellen.

#### 1\.2 Ligging plangebied

Het plangebied is gelegen in tussen de Houtduiflaan en Patrijslaan. Met dit plan wijzigen ook de aansluitingen op het openbaar gebied (voetpaden e.d.), hier vindt dan ook herinrichting plaats. Aangezien dit voor een klein deel van de parkeervoorziening ten zuiden van de woningen niet past in het geldende bestemmingsplan, is deze ook opgenomen in dit bestemmingsplan.

Onderstaande afbeelding toont globaal de ligging van het plangebied in de omgeving. Voor de exacte begrenzing van het plangebied wordt verwezen naar de verbeelding.

![afbeelding "i_NL.IMRO.0209.BPCPOHoutduiflaan-vadf_0001.png"](i_NL.IMRO.0209.BPCPOHoutduiflaan-vadf_0001.png)

*Situering plangebied*

#### 1\.3 Geldende plannen

Voor het plangebied geldt het bestemmingsplan 'Kern Beuningen', zoals op 3 juni 2013 is vastgesteld door de gemeenteraad van Beuningen. Ter plaatse van het plangebied gelden de bestemmingen 'Groen', 'Maatschappelijk' en 'Verkeer'. Voorts geldt in het plangebied de dubbelbestemming 'Waarde \- Archeologie 2'.

![afbeelding "i_NL.IMRO.0209.BPCPOHoutduiflaan-vadf_0002.png"](i_NL.IMRO.0209.BPCPOHoutduiflaan-vadf_0002.png)

*Uitsnede verbeelding geldend bestemmingsplan*

#### 1\.4 Leeswijzer

Het bestemmingsplan bestaat uit meerdere onderdelen: een verbeelding waarop de bestemmingen in het plangebied zijn aangegeven en regels waarin de bepalingen voor de op de verbeelding vermelde bestemmingen zijn opgenomen. Het bestemmingsplan gaat vergezeld van een toelichting waarin de achtergronden van het bestemmingsplan zijn beschreven. De verbeelding vormt samen met de regels het juridische bindende deel van het bestemmingsplan. In de toelichting worden de keuzes die in het bestemmingsplan worden gemaakt nader gemotiveerd en verantwoord. De toelichting kan globaal opgedeeld worden in vier delen.

**Inleiding en gebiedsvisie**

In hoofdstuk 1 zijn de aanleidingen en het kader voor de planherziening beschreven. Hoofdstuk 2 geeft een beschrijving van de huidige en toekomstige situatie van het plangebied.

**Juridische planbeschrijving**

In hoofdstuk 3 wordt de juridische planopzet beschreven. Doel is een nadere onderbouwing te geven wat met het plan wordt beoogd en hoe de instrumenten regels en verbeelding hierbij worden gehanteerd.

**Verantwoording**Â

Hoofdstukken 4 en 5 geven de achtergronden, toelichting en motivatie op de gemaakte keuzen weer die uiteindelijk hebben geleid tot de uitgewerkte planopzet. In dit planonderdeel worden onder meer het (beleids)kader en de milieuaspecten uiteengezet.

**Uitvoerbaarheid**Â

Het laatste deel (hoofdstuk 6\) gaat in op de financieel\-economische en maatschappelijke uitvoerbaarheid van het plan.

### Hoofdstuk 2 Gebiedsvisie

#### 2\.1 Bestaande situatie

De locatie wordt aan de zuidkant begrensd door de Burgemeester van Suchtelenstraat, welke in het najaar van 2013 ingericht wordt als snelfietsroute. Deze wordt van de Wilhelminalaan tot aan de Houtduiflaan aan beide zijdes omzoomd door een bosplantsoen. De Houtduiflaan is een belangrijke ontsluitingsroute van het centrum richting de wijk de Beuningse plas en verder naar Nijmegen. Langs de Houtduiflaan staat een rij platanen van formaat die het beeld bepalen. Ten noorden van het plangebied is sprake van de kopse kant van het bestaande bouwblok tussen de Houtduiflaan en de Patrijslaan. Ten oosten is sprake van de woningen aan de Patrijslaan. Deze woningen zijn met de voorzijde gericht op het plangebied. Ten zuiden is sprake van een parkeervoorziening, een brede groenzone en een snackbar. Aan de overzijde van de Houtduiflaan, ten noordoosten van het plangebied, is zwembad De Plons gesitueerd.

De locatie is vrijgekomen na sloop van de peuterspeelzaal. De school vormde het einde van de rij woningen langs de Houtduiflaan. Het speelterrein was aan de achterzijde gesitueerd, aan de kant van de Patrijslaan. Na sloop van de school is het als grasveld ingericht. De bomen staan er nog.

#### 2\.2 Toekomstige situatie

##### 2\.2\.1 Ruimtelijke opzet

Met name aan de kant van de Houtduiflaan is de locatie gelegen aan een hoofdroute in Beuningen. Het perceel is zodanig gesitueerd dat de bomen langs de Houtduiflaan en de groenstructuur langs de Burgemeester van Suchtelenstraat behouden blijven. Ook de groenstrook tussen het plangebied en de bestaande woningen aan de Patrijslaan blijft behouden.

![afbeelding "i_NL.IMRO.0209.BPCPOHoutduiflaan-vadf_0003.png"](i_NL.IMRO.0209.BPCPOHoutduiflaan-vadf_0003.png)

*Verkaveling CPO Houtduiflaan (bron: W. AriÃ«ns Bouwkundig teken\- en adviesburo B.V.)*

In de hoofdopzet van het plan wordt aangesloten op de omgeving wat betreft de situering, maat, schaal en massa. De bouwblokstructuur van de aanliggende woonwijk wordt opgepakt en doorgezet in de verkaveling. Voorkanten van de woningen zijn daarmee gericht op de Houtduiflaan en de Patrijslaan. De parkeervoorziening aan de zuidzijde blijft behouden en heringericht.

In totaal worden 9 grondgebonden woningen gerealiseerd. Daarvan zijn er 4 vrijstaand en worden er tevens een twee\- en een driekapper gerealiseerd. De woningen zijn maximaal 2 lagen met een kap. De goot\- en bouwhoogte zijn maximaal respectievelijk 6 en 10 meter.

De woningen langs de Houtduiflaan krijgen een directe inrit vanaf de Houtduiflaan. De inritten zijn zo gepositioneerd dat de bestaande bomen behouden blijven. De tweekapper aan de zijde van de Patrijslaan en de naastgelegen vrijstaande woning, krijgen een inrit vanaf deze laan. De vrijstaande woning in de zuidwesthoek krijgt een inrit vanaf de zuidelijke parkeervoorziening. Met deze parkeervoorziening wordt het resterende deel van de parkeerbehoefte gerealiseerd.

Omdat met dit plan ook de aansluitingen op het openbaar gebied veranderen (voetpaden e.d.), vindt hier ook herinrichting plaats. Afgezien van een deel van de parkeervoorziening ten zuiden van de woningen (vandaar dat deze ook onderdeel uitmaakt van het bestemmingsplan), past deze herinrichting in het geldende bestemmingsplan.

##### 2\.2\.2 Architectonische opzet

Conform de gemeentelijke 'Nota Ruimtelijke Kwaliteit' is dit project welstandsvrij. Dit betekent dat het CPO\-collectief vrij is in de keuze van de architectuur voor de woningen.

![afbeelding "i_NL.IMRO.0209.BPCPOHoutduiflaan-vadf_0004.png"](i_NL.IMRO.0209.BPCPOHoutduiflaan-vadf_0004.png)

*Voorstel architectonische uitwerking zijde Houtduiflaan*

![afbeelding "i_NL.IMRO.0209.BPCPOHoutduiflaan-vadf_0005.png"](i_NL.IMRO.0209.BPCPOHoutduiflaan-vadf_0005.png)

*Voorstel architectonische uitwerking zijde Patrijslaan*

In de architectonische uitwerking is er voor gekozen om de woningen in Ã©Ã©n stijl te ontwerpen. Dit principe sluit aan bij de achtergelegen woonwijk en leidt tot een rustig straatbeeld. Echter is de nadere architectonische uitwerking wel zodanig dat dit project duidelijk als Ã©Ã©n geheel en als nieuw element in de wijk herkenbaar is.

### Hoofdstuk 3 Juridische planbeschrijving

#### 3\.1 Algemeen

Het bestemmingsplan bestaat uit een verbeelding en regels en is voorzien van een toelichting. De regels en verbeelding vormen het juridisch bindende deel, terwijl de toelichting geen juridische binding heeft, maar moet worden beschouwd als handvat voor de uitleg en de onderbouwing van de opgenomen bestemmingen. De regels bevatten het juridische instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De verbeelding heeft een rol voor toepassing van de regels alsmede de functie van visualisering van de bestemmingen.Â

In deze paragraaf worden de systematiek van de regels en de wijze waarop de regels gehanteerd dienen te worden, uiteengezet. De regels van het plan bestaan uit vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs\- en slotregels aan de orde komen. Voor de systematiek is aangesloten op de SVBP2012, de Wabo en andere bestemmingsplannen van de gemeente Beuningen. Voor het bouwen is verder het Besluit omgevingsrecht (Bor) van belang. In het Bor zijn onder andere regels voor vergunningvrije bouwwerken opgenomen.

Hieronder wordt de opbouw en dergelijke van de regels kort toegelicht.

##### 3\.1\.1 Inleidende regels

BegrippenÂ

In deze bepaling zijn omschrijvingen gegeven van de in het bestemmingsplan gebruikte begrippen. Deze worden opgenomen om interpretatieverschillen te voorkomen. Begripsbepalingen zijn alleen nodig voor begrippen die gebruikt worden in de regels en die tot verwarring kunnen leiden of voor meerdere uitleg vatbaar zijn.Â

Wijze van metenÂ

Om op een eenduidige manier afstanden, oppervlakten en inhoud van gebouwen en/of bouwwerken, geen gebouwen zijnde, te bepalen wordt in de wijze van meten uitleg gegeven wat onder de diverse begrippen wordt verstaan. Ten aanzien van de wijze van meten op de verbeelding geldt steeds dat het hart van een lijn moet worden aangehouden.

Bestemmingsregels

In het tweede hoofdstuk komen de bestemmingen aan de orde.

##### 3\.1\.2 Opbouw bestemmingen

BestemmingsomschrijvingÂ

Bevat de omschrijving van de doeleinden die met de bestemming aan de grond worden toegekend. Hierbij gaat het in beginsel om een beschrijving van de aan de grond toegekende functies zoals bedrijven, wonen, centrum etc. De aard van de toegelaten inrichtingen van gronden (bouwwerken en werken, geen bouwwerken zijnde) vloeit dan voort uit de toegelaten functies.

BouwregelsÂ

In de bouwregels worden voor alle hoofdgebouwen, bijgebouwen en bouwwerken, geen gebouwen zijnde, de van toepassing zijnde bouwregels gesteld. Waar en met welke maatvoering mag worden gebouwd, wordt hier vastgelegd. Indien mogelijk wordt verwezen naar bouwvlakken en aanduidingen op de verbeelding.

Afwijken van de bouwregelsÂ

In deze bepaling zijn afwijkingsbevoegdheden toegekend aan het bevoegd gezag ten aanzien van bepaalde bouwregels.

Specifieke gebruiksregelsÂ

In dit onderdeel kan worden aangegeven welke vormen van gebruik men in ieder geval strijdig acht met de bestemming. Het is niet de bedoeling alle mogelijke strijdig gebruiksvormen te noemen, maar alleen die, waarvan het niet op voorhand duidelijk is dat deze in strijd zijn met de bestemming. Het gaat hierbij in feite om een aanvulling op de doeleindenomschrijving.

Afwijken van de gebruiksregelsÂ

In deze bepaling zijn afwijkingsbevoegdheden toegekend aan het bevoegd gezag ten aanzien van bepaalde gebruiksregels.

##### 3\.1\.3 Algemene regels

Anti\-dubbeltelbepalingÂ

Deze bepaling is opgenomen om te voorkomen dat, wanneer volgens een bestemmingsplan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

Algemene bouwregelsÂ

Deze bepaling bevat algemene regels omtrent ondergronds bouwen en ondergeschikte bouwdelen.

Algemene gebruiksregelsÂ

Deze bepaling bevat de vormen van gebruik, die in ieder geval strijdig zijn met de regels van het bestemmingsplan.

Algemene wijzigingsregelsÂ

In deze bepaling is aan burgemeester en wethouders de bevoegdheid gegeven het plan te wijzigen. Het gaat hier om wijzigingsbevoegdheden met een algemene strekking. De criteria, die bij toepassing van de wijzigingsbevoegdheid in acht moeten worden genomen, zijn aangegeven.

##### 3\.1\.4 Overgangs\- en slotregels

OvergangsrechtÂ

Bouwwerken welke op het moment van inwerkingtreding van het bestemmingsplan bestaan (of waarvoor een bouwvergunning is aangevraagd) mogen blijven bestaan, ook al is er strijd met de bouwregels. De overgangsbepaling houdt niet in dat het bestaand, illegaal opgerichte, bouwwerk legaal wordt, noch brengt het met zich mee dat voor een dergelijk bouwwerk alsnog een omgevingsvergunning voor de activiteit bouwen kan worden verleend. Burgemeester en wethouders kunnen in beginsel dus nog gewoon gebruik maken van hun handhavingsbevoegdheid. Het gebruik van de grond en opstallen, dat afwijkt van de regels op het moment van inwerkingtreding van het plan, mag eveneens worden voortgezet.

Slotregel

Dit artikel geeft aan op welke manier de regels kunnen worden aangehaald.

#### 3\.2 Bestemmingsplan

Het bestemmingsplan kent 2 bestemmingen en 1 dubbelbestemming. Hieronder volgt in het kort een beschrijving van de bestemmingen.

**Verkeer**

Deze bestemming heeft betrekking op de parkeervoorziening aan de zuidzijde en het (bestaande).pad aan de noordzijde van het plangebied.

**Wonen**

Deze bestemming is gelijk aan de actuele regeling voor bestemmingsplannen in de kernen. De woningen en bijgebouwen moeten worden gerealiseerd binnen het aangeduide bouwvlak. Binnen dit bouwvlak wordt via verschillende aanduidingen de bouwmogelijkheden verder gereguleerd. Tevens zijn in de regels enkele verbale voorwaarden opgenomen.

**Waarde \- Archeologie 2 (dubbelbestemming)**

Gelijk aan het geldende bestemmingsplan 'Kern Beuningen' is deze dubbelbestemming opgenomen.

### Hoofdstuk 4 Beleidskader

#### 4\.1 Nationaal beleid

##### 4\.1\.1 Structuurvisie Infrastructuur en Ruimte

De kaders van het rijksbeleid zijn opgenomen in de Structuurvisie Infrastructuur en Ruimte (SVIR). In de SVIR schetst het Rijk de ambities tot 2040 en de doelen, belangen en opgaven tot 2028\. Daarmee moet Nederland concurrerend, bereikbaar en veilig worden. De structuurvisie gaat uit van het adagium 'decentraal, tenzij'. Het Rijk kiest voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid. Dit betekent dat de verantwoordelijkheid voor het ruimtelijk beleid meer bij provincies en gemeenten komen te liggen. Het Rijk zal zich alleen bezig houden met de zaken die prioriteit hebben. Afspraken over verstedelijking, groene ruimte en landschap laat het Rijk over aan de provincies en gemeenten. Bij het beheren en ontwikkelen van natuur krijgen boeren en particulieren in het landelijk gebied een grotere rol. De structuurvisie is juridisch vertaald in het Besluit algemene regels ruimtelijke ordening (Barro), zie 4\.1\.2.

##### 4\.1\.2 Besluit algemene regels ruimtelijke ordening

Het Besluit algemene regels ruimtelijke ordening (Barro) borgt een aantal van de nationale ruimtelijke belangen die deel uitmaken van het geldende nationale ruimtelijke beleid, zoals beschreven in de SVIR. In het Barro, ook wel bekend als de AMvB Ruimte, zijn 14 nationale belangen opgenomen die juridische borging vereisen. Het besluit is gericht op doorwerking van de nationale belangen in provinciaal beleid en gemeentelijke bestemmingsplannen. Dat betekent dat het Barro voor de opgenomen onderwerpen regels geeft over bestemmingen en het gebruik van gronden. Daarnaast kan zij aan de gemeente opdragen in de toelichting bij een bestemmingsplan bepaalde zaken uitdrukkelijk te motiveren.

Dit bestemmingsplan heeft geen relatie met de nationale belangen, zoals deze in het Barro zijn opgenomen.

##### 4\.1\.3 Ladder voor duurzame verstedelijking

De in de Structuurvisie Infrastructuur en Ruimte geÃ¯ntroduceerde 'ladder voor duurzame verstedelijking' is als procesvereiste vastgelegd in het Besluit ruimtelijke ordening (Bro). De 'ladder voor duurzame verstedelijking' heeft als doel om zorgvuldig ruimtegebruik te stimuleren en overprogrammering op regionaal niveau te voorkomen. De ladder bestaat uit drie treden (de 3 B's):

* 1\. Behoefte: voorziet de voorgenomen stedelijke ontwikkeling in een actuele regionale behoefte waarin nog niet elders in de regio is voorzien? Het kan zowel om een kwantitatieve als een kwalitatieve behoefte gaan.

* 2\. Binnen\- of buitenstedelijk: indien er sprake is van een actuele regionale behoefte, dan moet worden beoordeeld of deze in bestaand stedelijk gebied van de betreffende regio kan worden gerealiseerd, eventueel door benutting van beschikbare gronden, herontwikkeling of transformatie van bestaande locaties.

* 3\. Bereikbaarheid met meerdere modaliteiten: indien gekozen moet worden voor een locatie buiten het stedelijke gebied, dan gaat de voorkeur uit naar een plek die (in de toekomst) bereikbaar is via verschillende vervoerswijzen.

In het kader van de duurzame ladder wordt ten aanzien van de definitie van bestaand stedelijk gebied de definitie uit de Bro gehanteerd: âbestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal\-culturele voorzieningen, stedelijk groen en infrastructuur.â Volgens de nota van toelichting bij artikel 3\.1\.6, tweede lid, aanhef en onder b, van het Bro moet worden bekeken of door het benutten van leegstaande verstedelijkingsruimte in bestaand stedelijk gebied kan worden voorzien in de behoefte. Zoals ook volgt uit onder andere de uitspraak met het nummer 201303578/1/R4 kunnen naar het oordeel van de Raad van State planologische mogelijkheden waarvan nog geen gebruik is gemaakt, als leegstaande verstedelijkingsruimte worden aangemerkt. Een dergelijke locatie wordt gezien als onderdeel van het bestaand stedelijk gebied.

Conform actuele jurisprudentie wordt een ontwikkeling van 14 woningen of meer gezien als stedelijke ontwikkeling. De realisatie van 9 woningen betreft dus geen stedelijke ontwikkeling zoals dit in de Bro wordt gedefinieerd. Het doorlopen van de ladder is daarmee niet noodzakelijk. Bovendien is het plangebied binnenstedelijk gelegen en is de ontwikkeling opgenomen in de woningbouwplanning en dus regionaal afgestemd. Volgens het stoplichtmodel is het een groen plan.

##### 4\.1\.4 Conclusie

In het plangebied zijn geen nationale belangen in het geding.

#### 4\.2 Provinciaal beleid

##### 4\.2\.1 Algemeen

Op 14 januari 2014 stelde het college van Gedeputeerde Staten de Omgevingsvisie en de bijbehorende Omgevingsverordening vast. In de Omgevingsvisie staan de hoofdlijnen van het beleid en in de Omgevingsverordening de regels en afspraken om de opgaven uit de Omgevingsvisie te realiseren. Provinciale Staten hebben de Omgevingsvisie in hun vergadering van 9 juli 2014 vastgesteld. De Omgevingsverordening is op 24 september 2014 vastgesteld. De Omgevingsvisie en \-verordening zijn beide op 18 oktober 2014 in werking getreden.

De Omgevingsvisie en âverordening zijn dynamische instrumenten. Doordat wetten veranderen of door de komst van nieuwe initiatieven, kijkt de provincie 2 keer per jaar of de plannen moeten worden aangepast. De laatste actualisatie betreft het actualisatieplan (december 2016\) dat op 1 maart 2017 is vastgesteld.

##### 4\.2\.2 Omgevingsvisie

De provincie kiest er in deze Omgevingsvisie voor om vanuit twee hoofddoelen bij te dragen aan gemeenschappelijke maatschappelijke opgaven. Deze zijn:

* 1\. een duurzame economische structuur;

* 2\. het borgen van de kwaliteit en veiligheid van onze leefomgeving.

Ruimte in kleinere kernen en vrijgekomen bebouwing in het landelijk gebied kan worden benut voor wonen en nieuwe economische dragers en als versterking van de vitaliteit van het landelijk gebied. Bij de nadere invulling van de uitgangspunten wordt ruimte gelaten voor lokale of regionale initiatieven door gemeenten of regionale samenwerkingsverbanden. Bouwprogramma's voor nieuwe woningen zijn daarbij in regionaal verband afgestemd. Waar mogelijk kan lokaal maatwerk worden geleverd.

De strategie van de provincie om de doelen van 'duurzame economische structuurversterking' en 'een gezonde en veilige leefomgeving' te bereiken wordt gevoed door het besef dat stad en land elkaar nodig hebben. De provincie gaat voor:

* sterke steden, van belang voor toekomstige aantrekkingskracht, waar kennis zich samenbalt en waar veel jongeren naar toe trekken, waar ook nu al de meeste mensen wonen en werken;

* een vitaal platteland, waar mensen inspelen op grote veranderingen, waar inwoners zich actief inzetten voor hun gezamenlijke toekomst, een platteland met een eigen economische kracht en een grote natuurlijke en landschappelijke waarde, waar kwaliteit en vitaliteit samen op gaan.

Als leidend principe hanteert de provincie de Gelderse ladder voor duurzaam ruimtegebruik. Dit houdt in dat in bestemmingsplannen die voorzien in een stedelijke ontwikkeling moet worden aangegeven hoe met de ladder is omgegaan, zie ook 4\.1\.3. De provincie hanteert voor de bepaling van bestaand stedelijk gebied de definitie uit het Bro.

##### 4\.2\.3 Omgevingsverordening

De Omgevingsverordening vormt de juridische doorwerking in regels van het beleid uit de Omgevingsvisie. De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen. De Omgevingsverordening richt zich net zo breed als de Omgevingsvisie op de fysieke leefomgeving in de Provincie Gelderland. Dit betekent dat vrijwel alle regels die betrekking hebben op de fysieke leefomgeving opgenomen zijn in de Omgevingsverordening. Het gaat hierbij om regels op het gebied van ruimtelijke ordening, milieu, water, verkeer en bodem.

Ten aanzien van 'Wonen' is in artikel 2\.2\.1\.1 opgenomen dat in een bestemmingsplan nieuwe woonlocaties en de daar te bouwen woningen slechts worden toegestaan wanneer dit past in het vigerende door Gedeputeerde Staten vastgestelde Kwalitatief Woonprogramma voor de betreffende regio successievelijk het door Gedeputeerde Staten vastgestelde Regionaal Programma Wonen. Zoals onder andere in 4\.1\.3 is beschreven is deze ontwikkeling passend in de regionale afspraken.

##### 4\.2\.4 Regionale woningbouwafspraken

In regionaal verband is een bovengrens voor het aantal te bouwen woningen bepaald en heeft de gemeente een keuze gemaakt voor te realiseren projecten. Door de bouw van jaarlijks gemiddeld 70 woningen tot 2025 kan de huishoudenstoename in de gemeente opvangen worden. Het accent ligt op Beuningen en Ewijk. Bij ontwikkelingen die anders lopen dan verwacht (vertraging) of bij bijzonder goede initiatieven zal een andere afweging gemaakt kunnen worden. Naast de aangewezen locaties is er ook nog ruimte in het woningbouwprogramma voor nog onbekende plannen/locaties. Deze vallen in de regionale afspraken onder de categorie 'diverse bouwplannen'.

De ontwikkeling van het plangebied is opgenomen in de woningbouwplanning en dus regionaal afgestemd. Volgens het stoplichtmodel is het een groen plan.

##### 4\.2\.5 Conclusie

Het bestemmingsplan is daarmee tevens passend in de Omgevingsvisie en \-verordening van de provincie.

#### 4\.3 Gemeentelijk beleid

##### 4\.3\.1 Strategische visie

In 2008 â 2009 is onderzoek gedaan naar de gewenste toekomst van de gemeente. Uit dit onderzoek is de strategische visie voortgekomen. In overleg met bewoners, ondernemers, ambtenaren en deskundigen heeft de gemeenteraad 6 strategische hoofdlijnen bepaald:

* 1\. De 4 verschillende kernen en gemeenschappen zijn uitgangspunt;

* 2\. De gemeente Beuningen wil een compacte, servicegerichte en ondersteunende organisatie zijn;

* 3\. In de gemeente Beuningen kun je duurzaam wonen en leven;

* 4\. De gemeente Beuningen is zuinig op het buitengebied;

* 5\. De economische ontwikkeling van de gemeente Beuningen past binnen het landschappelijke karakter;

* 6\. De gemeente Beuningen is sterk verbonden met de regio en biedt goede leef\- en recreatieruimte.

Een belangrijke troef van de gemeente Beuningen in de regio is het zeer uiteenlopende aanbod aan woningen met een tuin. De gemeente stuurt al meer dan 20 jaar op de kwaliteit van leven die in deze regio zo hoog is. Wonen is dan ook de belangrijkste bijdrage aan de omringende regio. De sferen in de gemeente lopen uiteen van uitgesproken dorps in Winssen en Weurt, via het suburbaan en groeiend Ewijk tot het netwerkgewijze, meer kleinstedelijke klimaat van Beuningen.

De gemeente heeft steeds welwillend een bijdrage geleverd aan de uitbreiding van de woningvoorraad in de regio. Maar de gemeenschap hecht ook veel waarde aan zorgvuldige inpassing, organische groei en een behoedzame verandering die past bij de gemeenschappen. De vergrijzing en de ontgroening vragen om slimme toekomstbestendige investeringen in voorzieningen, door flexibele oplossingen en clustering van activiteiten. De kracht van de gemeenschap zal in sterke mate afhangen van het vermogen om de inwoners als vrijwilligers en mantelzorgers te betrekken bij het in stand houden van de voorzieningen, die fijnmaziger en kleinschaliger zullen worden.

De klimaatverandering vereist dat de uitstoot van CO2 drastisch wordt teruggebracht en dat de inrichting klimaatbestendig wordt gemaakt. De gemeente wil de kwaliteit van de gemeente en de opgaven rondom duurzaamheid, met name op het gebied van wonen, een centrale rol geven. Dat betekent dat de gemeente meer wil doen dan wettelijk nodig is en haar eigen visie op kwaliteit van leven binnen de gemeente actief bewaakt en uitbouwt.

De gemeente Beuningen is en blijft vooral een woongemeente. Een belangrijke ontwikkeling is het verdwijnen van de scheiding tussen wonen en werken voor steeds meer mensen. De hoeveelheid bedrijven aan huis neemt gestaag toe; mensen werken meer thuis en recreÃ«ren meer op en rond hun werk. De provincie voorziet bovendien op termijn een forse afname van de beroepsbevolking; tot 2040 zelfs met meer dan 25 %. Grootschalig, industrieel ondernemen past niet meer in de gewenste identiteit van gemeente. Wel worden karakteristieken als (kleinschalig) initiatief, durf en toekomstgerichtheid genoemd.

##### 4\.3\.2 Structuurvisie

De gemeentebrede Structuurvisie is op 8 mei 2012 vastgesteld. De structuurvisie is een ontwikkelingsvisie met een richtinggevend en programmatisch karakter. Het bevat integrale keuzen voor de hoofdlijnen van het gemeentelijk ruimtelijk beleid voor de komende jaren en wordt ingezet als onderdeel van een ruimtelijke onderbouwing voor bestemmingsplannen, omgevingsvergunningen en voorbereidingsbesluiten. Motto van de structuurvisie is dat de gemeente groen en dynamisch wil zijn. In essentie is het ruimtelijk beleid er op gericht om ruimte te geven aan dynamiek, waarbij de groene kwaliteiten van het gebied gerespecteerd en deze waar dat kan versterkt worden. Het motto wordt in de structuurvisie doorvertaald in enkele kernambities:

* I. Beuningen: groene flank van de stadsregio

* II. Beuningen woongemeente: gedoseerde groei, oog voor kwaliteit

* III. Versterken en verbinden van landschappen

* IV. Ruimte voor water en recreatie

* V. Toekomstgerichte basisvoorzieningen in elke kern

* VI. Doorstroming Ã©n oversteekbaarheid Van Heemstraweg

**Ambitie II Beuningen woongemeente: gedoseerde groei, oog voor kwaliteit**

Beuningen wil zich, binnen de regio, onderscheiden als woongemeente in een sterke groene setting. Het streven is tweeledig. Enerzijds gaat de gemeente voor een gedoseerde groei van het aantal woningen, waarbij gedifferentieerd wordt gebouwd voor de juiste doelgroepen (senioren, starters, kleine huishoudens). De gemeente biedt een gevarieerd aanbod aan woonmilieus: landelijk, dorps en centrum\-dorps wonen. Elke kern heeft een eigen karakter en de sociale structuur binnen de kern is een groot goed. Hiermee voegt Beuningen echt iets toe aan het regionale woningaanbod (vooral grootstedelijke milieus) en wordt geanticipeerd op de vraag uit de markt naar deze woonmilieus. De gemeente bouwt woningen om invulling te geven aan de eigen woningbehoefte. Anderzijds zet de gemeente in op de versterking van de kwaliteit van de bestaande bebouwing en omgeving. Binnen de grote plancapaciteit die Beuningen nu heeft, maakt de gemeente keuzes op basis van kwaliteit en geld. Sommige ontwikkelingen worden in tijd naar achteren geschoven.

De gemeente vindt het belangrijk dat er de komende jaren in iedere kern gebouwd wordt en dat daarbij sprake is van organische groei, passend bij de ontwikkeling van de kern. Geen grootschalige uitbreidingen, maar kleinschalige impulsen, passend bij de bestaande sfeer en identiteit. Daar waar mogelijk geeft de gemeente voorkeur aan inbreidingslocaties boven uitbreidingslocaties. De realisatie van de woningen is passend binnen de gemeentelijke structuurvisie.

##### 4\.3\.3 Woonvisie

De gemeenteraad heeft de woonvisie op 27 september 2011 vastgesteld. De woonvisie vormt een leidraad voor het toekomstige woningbouwprogramma van Beuningen. In de woonvisie is aangegeven voor wie wordt gebouwd, aan welke woonmilieus wordt gedacht en globaal is aangegeven welke plekken voor woningbouw in aanmerking komen. Belangrijke items in de woonvisie zijn:

* kwaliteit voor kwantiteit;

* betaalbaarheid van de woningen;

* duurzaamheid van de woningen;

* sociale kwaliteit van het wonen en de woonomgeving;

* aantrekkelijkheid van de fysieke woonomgeving;

* wensen van de woonconsument centraal.

De kracht van de gemeente is het eigen karakter en de vitaliteit van de vier kernen. De bewoners waarderen het groen en dorps wonen nabij de grote stad. De gemeente is van mening dat zij met de schakering van landelijke, dorpse en centrum\-dorpse woonmilieus een belangrijke functie in regionaal verband heeft, onder meer in aanvulling op de grootstedelijker milieus. Uitgangspunt voor de aanpak per kern is een gedifferentieerde bevolkingsopbouw die de vitaliteit van de kern of de wijk ten goede komt. Woningbouw sluit aan bij de behoefte per kern. De gemeente vindt het belangrijk dat er de komende jaren in iedere kern gebouwd wordt en dat daarbij sprake is van organische groei. Geen grootschalige uitbreidingen, maar kleinschaliger impulsen, passend bij de bestaande sfeer en identiteit van de kern. Het beoogde woningbouwprogramma conform de Woonvisie is inmiddels vervangen door de regionale woningbouwafspraken, zie 4\.2\.4.

De gemeente vindt het belangrijk dat die bewoners die graag zelf hun woonwensen willen vormgeven, die mogelijkheid ook hebben. De gemeente wil daarom waar mogelijk op locaties die wij zelf ontwikkelen kavels uitgeven voor particulier opdrachtgeverschap. Daarnaast bestaat ook een toenemende behoefte om te wonen met gelijkgestemden en mensen die samen willen bouwen. Ook deze projecten wil de gemeente stimuleren en faciliteren. Gelijkgestemden zijn mensen met dezelfde ideeÃ«n, activiteiten en interesses, ofwel leefstijl. Het honoreren van de wens onder gelijkgestemden kan helpen om groepen mensen te binden, de sociale samenhang te bevorderen en beter aan te sluiten bij de vraag van consumenten.

Dankzij deze nieuwe vorm van gemeenschappelijkheid is het makkelijker om zaken onderling te regelen (van belang bij een terugtredende overheid). Dit speelt onder ouderen, maar bijvoorbeeld ook bij gezinnen die op elkaars kinderen kunnen letten. Belangrijk aspect hierbij is het schaalniveau van menging c.q. uniformiteit. Het zoeken en creÃ«ren van gemeenschappelijkheid leidt tot homogeniteit op projectniveau en menging op wijkniveau.

De realisatie van de woningen is passend binnen het gemeentelijke woonbeleid.

#### 4\.4 Conclusie

Het plan is passend binnen c.q. niet strijdig aan het beleid van de verschillende overheden.

### Hoofdstuk 5 Milieu\- \& omgevingsaspecten

#### 5\.1 Verkeer \& parkeren

##### 5\.1\.1 Verkeer

Het plangebied wordt hoofdzakelijk ontsloten vanaf de Houtduiflaan. Deze weg is gecategoriseerd als gebiedsontsluitingsweg (GOW), daarom kunnen intensiteiten hier hoger zijn dan 6\.000 mvt/ etmaal. De meest actuele prognose geeft aan dat in 2025 de verkeersintensiteit op de Houtduiflaan 4\.000 mvt/werkdagetmaal betreft, dit is inclusief de ontwikkeling van de Hutgraaf.

In het plangebied van dit bestemmingsplan worden 9 woningen gerealiseerd. Deze woningen genereren een verkeersintensiteit van circa 81 mvt/werkdagetmaal. De verkeersintensiteit van de Houtduiflaan blijft daarmee ruimschoots onder de maximale capaciteit van deze gebiedsontsluitingsweg.

Het aspect 'verkeer' vormt geen belemmering voor de vaststelling van dit bestemmingsplan.

##### 5\.1\.2 Parkeren

Voor de 9 woningen geldt een parkeernorm van 2 parkeerplekken per woning, dit is inclusief 0,3 parkeerplaats voor bezoekers. Daarnaast moeten minimaal 11 parkeerplaatsen voor de huidige bewoners aanwezig blijven op het parkeerterrein ten zuiden van de nieuwe woningen. Parkeerplaatsen die vervallen vanwege te realiseren inritten worden gecompenseerd. Voor de snackbar geldt een parkeernorm van 7 parkeerplaatsen per 100 m2 bvo. De snackbar heeft een oppervlakte van 100 m2 bvo.

Dit geeft de volgende parkeerbalans:

Parkeerbehoefte woningen (9x2\) : 18 parkeerplaatsen

Parkeerbehoefte bestaande woningen : 11 parkeerplaatsen

Parkeerbehoefte snackbar (7x100/100\) : 7 parkeerplaatsen

Vervallen parkeerplaatsen Houtduiflaan : 1 parkeerplaats

Vervallen parkeerplaatsen Patrijslaan : 3 parkeerplaatsen

Totale parkeerbehoefte : 40 parkeerplaatsen

In het plan (en directe omgeving) wordt hier op de volgende wijze invulling aan gegeven:

Op eigen terrein woningen : 8 parkeerplaatsen

Zuidelijke parkeervoorziening : 29 parkeerplaatsen (3 meer dan bestaand)

Houtduiflaan : 3 parkeerplaatsen (bestaand)

Totale parkeeraanbod : 40 parkeerplaatsen

Uit bovenstaande parkeerbalans blijkt dat er voldoende parkeerplaatsen aanbod aan parkeerplaatsen aanwezig is en wordt gerealiseerd. Het aspect 'parkeren' vormt geen belemmering voor de vaststelling van dit bestemmingsplan.

#### 5\.2 Bodem

##### 5\.2\.1 Regelgeving

Op grond van het Besluit ruimtelijke ordening (Bro) dient in verband met de uitvoerbaarheid van een project rekening te worden gehouden met de bodemgesteldheid. Bij functiewijzigingen dient te worden bekeken of de bodemkwaliteit voldoende is voor de beoogde functie en moet worden vastgesteld of er sprake is van een saneringsnoodzaak. In de Wet bodembescherming is bepaald dat indien de desbetreffende bodemkwaliteit niet voldoet aan de norm voor de beoogde functie, de grond zodanig dient te worden gesaneerd dat zij kan worden gebruikt door de desbetreffende functie (functiegericht saneren). De Wet bodembescherming heeft betrekking op landbodems; waterbodems vallen onder de Waterwet. Op grond van de Woningwet en de Bouwverordening dient voor elke individuele bouwlocatie aangetoond te worden dat de bodem geschikt is voor de beoogde bebouwing, alvorens een omgevingsvergunning verleend kan worden.

Bij het opstellen van een bestemmingsplan is de vraag of de aanwezige bodemkwaliteit past bij het huidige of toekomstige gebruik van die bodem en of deze optimaal op elkaar kunnen worden afgestemd. Het uitgangspunt hierbij is dat eventueel aanwezige bodemverontreiniging geen onaanvaardbaar risico oplevert voor de gebruikers van de bodem en dat de bodemkwaliteit niet verslechtert door grondverzet. Dit is het zogenaamde stand still\-beginsel. Het vaststellen van de bodemkwaliteit wordt bij het opstellen/wijzigen van een bestemmingsplan dan ook alleen van belang geacht voor de locaties waar ontwikkelingen gepland zijn (zoals functiewijzigingen, bouwen, graven/ophogen).

##### 5\.2\.2 Doorvertaling bestemmingsplan

In het kader van de planontwikkeling is bodemonderzoek uitgevoerd (Econsultancy b.v., 'Verkennend bodemonderzoek Patrijslaan (ong.) te Beuningen', rapportnummer 3013\.001, 30 januari 2017\), zie Bijlage 1 en Bijlage 2.

Uit de resultaten van het onderzoek in relatie tot de bestemming blijkt geen aanleiding te geven voor het uitvoeren van een nader onderzoek en/of het nemen van milieutechnische maatregelen. De onderzoeksgegevens vormen dan ook geen beletsel of beperking voor de beoogde bouwplannen op de betreffende locatie. Eventueel te ontgraven grond is niet vrij in gebruik. Het is niet toegestaan op basis van de gegevens de grond buiten de locatie multifunctioneel vrij te verwerken. Hiervoor gelden de bepalingen uit het Besluit Bodemkwaliteit. Indien bij de grondwerkzaamheden duidelijk afwijkend (bodem)materiaal en/of verontreinigingen worden waargenomen, dan dienen die apart te worden gehouden en separaat te worden onderzocht, voorafgaande aan de toepassing.

Het aspect 'bodem' vormt geen belemmering voor de vaststelling van dit bestemmingsplan.

#### 5\.3 Geluid

##### 5\.3\.1 Regelgeving

Belangrijke basis voor de ruimtelijke afweging van het aspect geluid is de Wet geluidhinder (Wgh). Overeenkomstig de Wgh zijn (spoor\-)wegen en industrieterreinen waar zich grote lawaaimakers kunnen vestigen voorzien van zones. Het gebied binnen deze zones geldt als akoestisch aandachtsgebied waar een toetsing uitgevoerd dient te worden. Daarbij beperkt de Wgh zich tot een toetsing ter plaatse van zogenaamde geluidsgevoelige objecten. Dit zijn onder andere woningen, onderwijsgebouwen, gezondheidszorggebouwen, kinderdagverblijven, woonwagenstandplaatsen en ligplaatsen voor woonboten.

Voor de geluidsgevoelige gebouwen en terreinen die binnen bepaalde afstanden (zones) van de verschillende geluidsbronnen liggen, schrijft de Wgh voor dat een aangewezen bevoegd gezag (meestal Burgemeester en Wethouders) (maatwerk)grenswaarden bepaalt. De terminologie die de wet hiervoor hanteert is: ten hoogste toelaatbare geluidsbelasting. De getalsmatige invulling van deze grenswaarden voor nieuwe of bestaande geluidgevoelige bestemmingen verschillen per locatie en per geluidssoort. Naast grenswaarden op de gevels van de geluidsgevoelige gebouwen, zijn er in de Wgh ook grenswaarden gericht op de bescherming van het akoestische klimaat binnen de bestaande gebouwen.

De grenswaarden moeten bij de aanleg, dan wel wijzigingen van een (spoor)weg of industrieterrein in acht worden genomen. Dit geldt ook bij vaststelling of herziening van een bestemmingsplan of bij een projectbesluit wanneer de betreffende gronden/gebouwen voor een geluidgevoelige functie in een geluidszone zijn gelegen. Onder bepaalde voorwaarden is een hogere geluidsbelasting dan de voorkeursgrenswaarde mogelijk (tot de maximaal toelaatbare geluidsbelasting). Hiervoor moet een âhogere waarde procedureâ worden doorlopen door het college van burgemeester en wethouders. Een uitzondering waar toetsing aan de grenswaarden niet hoeft, is wanneer een geluidsgevoelig gebouw een zogenoemde "dove" gevel heeft. Een "dove gevel" is een bouwkundige constructie:

* waarin geen te openen delen aanwezig zijn en met een bepaalde geluidwering;

* waarin alleen bij uitzondering te openen delen aanwezig zijn, mits de delen niet direct grenzen aan een geluidsgevoelige ruimte.

Bij ontheffing van de ten hoogste toelaatbare geluidsbelasting kan (in het kader van de omgevingsvergunning) een nader akoestisch onderzoek noodzakelijk zijn ten behoeve van het woon\- en leefklimaat in de woning. De karakteristieke geluidwering van de gevel dient voor nieuwbouw zodanig te zijn dat wordt voldaan aan de eisen uit het Bouwbesluit, zijnde het verschil tussen de geluidsbelasting op de gevel en het gewenste binnenniveau met een minimum van 20 dB.

##### 5\.3\.2 Wegverkeerslawaai

Regelgeving

In de Wgh en het Bgh is de zonering van wegen en het daarbij horende normenstelsel geregeld. Een zone is het akoestisch aandachtsgebied. Volgens de Wgh bevinden zich langs alle wegen wettelijke geluidzones, met uitzondering van woonerven, 30\-km/uur\-gebieden en wegen waarvan op grond van een door de gemeenteraad vastgestelde geluidsniveaukaart blijkt dat de geluidsbelasting op 10 meter uit de meest nabij gelegen wegas 48 dB of minder bedraagt.

Bij vaststelling van een bestemmingsplan dient voor alle wegen waarvan de zone een overlap met het plangebied kent, een akoestisch onderzoek te worden verricht (art.76 lid 1 Wgh). De breedte van deze zone is afhankelijk van het aantal rijstroken en de aard van de omgeving (stedelijk of buitenstedelijk), zie navolgende tabel.

![afbeelding "i_NL.IMRO.0209.BPCPOHoutduiflaan-vadf_0006.png"](i_NL.IMRO.0209.BPCPOHoutduiflaan-vadf_0006.png)

*Overzicht zonebreedtes (vanaf de as van de weg tot de volgende breedte aan weerszijden van de weg)*

De definities van het buitenstedelijk en stedelijk gebied zijn opgenomen in artikel 1 van de Wgh. Als buitenstedelijk gebied wordt aangemerkt het gebied buiten de bebouwde kom en het gebied binnen de zone van een autoweg of autosnelweg, die binnen de bebouwde kom ligt. Voor nieuwe woningen bedraagt de wettelijke (voorkeurs)grenswaarde 48 dB.

Doorvertaling bestemmingsplan

In het kader van de planontwikkeling is onderzoek uitgevoerd (Econsultancy b.v., 'Akoestisch onderzoek wegverkeerslawaai Patrijslaan te Beuningen', rapportnummer 2037\.005, 11 april 2017\), zie Bijlage 3.

Alleen ten gevolge van de Houtduiflaan treden overschrijdingen op van de voorkeursgrenswaarde van 48 dB. De voorkeursgrenswaarde wordt met maximaal 6 dB overschreden op de kavels 1 t/m 5\. De maximaal te ontheffen waarde van 63 dB voor nieuwbouw wordt niet overschreden. Voor de Houtduiflaan is een afweging van geluidsreducerende maatregelen noodzakelijk. Op basis van de maatregelenafweging worden zowel bron\- als overdrachtsmaatregelen niet doelmatig geacht. De maatregelen stuiten op overwegende financiÃ«le of stedenbouwkundige bezwaren.

Voor de kavels 1 t/m 5 moet door het college een hogere waarde worden vastgesteld. De gemeente kan hierbij de volgende kenmerken van het plan in overweging nemen:

* de geluidsbelasting op de kavels bedraagt maximaal 54 dB ten gevolge van de Houtduiflaan;

* de berekende geluidsbelastingen op de kavels zijn ruim lager dan de maximaal te ontheffen waarde van 63 dB;

* op de achtergevels van de woningen is sprake van een geluidsluwe gevel;

* bron\- en overdrachtsmaatregelen voor de Houtduiflaan niet doelmatig zijn of op overwegende bezwaren stuiten;

* op de overige 4 kavels vinden geen overschrijdingen plaats;

* met het plan wordt met de (vervangende) nieuwbouw een nieuwe invulling aan het terrein gegeven.

Voor de woningen dient het akoestisch klimaat in de woning (het zogenaamde binnenniveau) van maximaal 33 dB te worden gegarandeerd. Voor de kavels 1 t/m 5 zal in het kader van de aanvraag omgevingsvergunning worden aangetoond dat voldoende gevelisolatie wordt gerealiseerd.

##### 5\.3\.3 Industrielawaai

Regelgeving

Wanneer ruimtelijke ontwikkelingen in de directe omgeving van inrichtingen en/of bedrijven worden gerealiseerd, zal een milieukundig onderzoek uit moeten wijzen in hoeverre er sprake is van mogelijke beperkingen ten gevolge van de aanwezige inrichtingen en of bedrijven. Maar ook andersom dient aandacht te worden besteed aan de rechten van de aanwezige inrichtingen en/of bedrijven. Het is immers niet de bedoeling dat nieuwe ontwikkelingen de huidige bedrijfsvoering in de directe omgeving zullen beperken. Datzelfde geldt uiteraard ook voor de situatie dat inrichtingen en/of bedrijven wijzigen in de nabijheid van bestaande gevoelige functies.

Via de milieuwetgeving wordt milieuhinder zoveel mogelijk voorkomen. Alle bedrijven en inrichtingen die in potentie hinder zouden kunnen veroorzaken, moeten een vergunning hebben in het kader van de Wet milieubeheer of moeten middels een melding aantonen dat zij aan de hierin gestelde richtwaarden kunnen voldoen. De gestelde richtwaarden zijn veelal vertaald in minimale afstanden tussen de inrichtingen waar activiteiten plaatsvinden en de milieugevoelige functies in de directe omgeving. Behalve van de aard en omvang van een bedrijf of inrichting, is deze mede afhankelijk van de omgevingskarakteristiek. Voor een rustige woonomgeving gelden andere afstanden (strengere eisen) dan voor bijvoorbeeld drukke woonwijken of een gemengd gebied.

Voor het vaststellen van de genoemde minimale richtafstanden tussen inrichtingen en milieugevoelige functies worden in de regel de lijsten zoals deze zijn opgenomen in de handreiking 'Bedrijven en milieuzonering' gebruikt. Bedrijven zijn in de VNG\-handreiking ingedeeld in een aantal categorieÃ«n met bijbehorende gewenste richtafstanden tot milieugevoelige functies. De categorieÃ«n geven de zwaarte van bedrijvigheid en mogelijke milieuhinder weer. De richtafstanden kunnen, zonder dat dit ten koste gaat van het woon\- en leefklimaat, met Ã©Ã©n afstandstap worden verlaagd indien sprake is van omgevingstype gemengd gebied.

![afbeelding "i_NL.IMRO.0209.BPCPOHoutduiflaan-vadf_0007.jpg"](i_NL.IMRO.0209.BPCPOHoutduiflaan-vadf_0007.jpg)

*Richtafstanden VNG\-publicatie 'Bedrijven en milieuzonering'*

Bovenstaande tabel geeft een overzicht van de richtafstanden voor verschillende bedrijfscategorieÃ«n ten opzichte van een woonwijk en gemengd gebied. Indien de richtafstand niet wordt overschreden, kan verdere toetsing voor het aspect in beginsel achterwege blijven: inpassing is dan mogelijk. Indien niet aan de richtafstanden wordt voldaan, is een nadere beschouwing danwel onderzoek nodig.

Doorvertaling bestemmingsplan

Zwembad de Plons wordt conform de indeling van de VNG\-publicatie gezien als een categorie 3\.1 inrichting. Een deel van de woningen is gelegen binnen de bijbehorende richtafstand voor overdekte zwembaden (50 meter). Geluid is hierbij het maatgevende aspect. In het kader van de planontwikkeling is onderzoek uitgevoerd (Econsultancy b.v., 'Akoestisch onderzoek industrielawaai Patrijslaan 25\-27 te Beuningen', rapportnummer 2017\.007, 17 maart 2017\), zie Bijlage 4.

Het hoogst berekende langtijdgemiddeld beoordelingsniveau bedraagt 36 dB(A) op kavel 1 in de nachtperiode. Hiermee wordt niet voldaan aan de stap 2 richtwaarde van 35 dB(A) voor een rustige woonwijk. De richtwaarde volgens stap 3 van 40 dB(A) wordt niet overschreden. Het hoogst berekende maximale geluidniveau bedraagt 56 dB(A) op kavel 1 in de avondperiode. Hiermee wordt voldaan aan de stap 2 richtwaarde van 60 dB(A) voor een rustige woonwijk. Het hoogst berekende geluidniveau bedraagt 43 dB(A) in de avondperiode bij de kavels welke gesitueerd zijn aan de Houtduiflaan. Hiermee wordt ook bij volledige verkeersaantrekkende werking richting het plangebied voldaan aan de richtwaarde van 45 dB(A).

De overschrijding van het langtijdgemiddeld beoordelingsniveau op kavel 1 wordt veroorzaakt door de twee uitlaten op het dak van het 25\-meterbad. Beide geluidsbronnen zijn voor de bedrijfsvoering van het zwembad noodzakelijk en niet op eenvoudige wijze organisatorisch te reduceren of te beperken. Door de toepassing van een demper is het mogelijk om de geluidsemissie van de uitlaten te verminderen. Echter, gezien de beperkte overschrijding van minder dan 1 dB op de voorgevel van kavel 1 en de geschatte kosten van â¬ 5\.000,\- per demper, wordt een dergelijke maatregel vanwege overwegende bezwaren van akoestische en financiÃ«le aard niet doelmatig geacht.

Gezien de vast te stellen hogere waarde voor wegverkeerslawaai wordt het binnenniveau van kavel 1 voldoende gewaarborgd. Voor het industrielawaai van het zwembad zullen geen aanvullende gevelmaatregelen noodzakelijk zijn. Voor het plan wordt geconcludeerd dat sprake zal zijn van een acceptabele omgevingskwaliteit en een goede ruimtelijke ordening. Er gelden geen overwegende bezwaren van akoestische aard tegen de realisatie van de geluidsgevoelige bestemmingen nabij het zwembad De Plons. De bestaande woningen aan de Houtduiflaan zijn op kortere afstand van het zwembad en de maatgevende geluidsbronnen gelegen. Er zal met de realisatie van het plan geen sprake zijn van een verdere beperking van de bedrijfsvoering.

##### 5\.3\.4 Conclusie

Het aspect 'geluid' vormt na vaststelling van de hogere grenswaarde geen belemmering voor de vaststelling van dit bestemmingsplan. De procedure voor de hogere grenswaarden wordt gelijktijdig gestart met de tervisielegging van het ontwerpbestemmingsplan.

#### 5\.4 Bedrijven en Milieuzonering

##### 5\.4\.1 Regelgeving

Regelgeving

Voor een toelichting op de regelgeving wordt verwezen naar 5\.3\.3.

##### 5\.4\.2 Doorvertaling bestemmingsplan

Ten zuiden van het plangebied is sprake van een snackbar, ten oosten is het terrein van de voormalige midgetgolfbaan.

De snackbar wordt conform de indeling van de VNG\-publicatie gezien als een categorie 1 inrichting. De bijbehorende richtafstand betreft 10 meter. Alle woningen zijn buiten deze richtafstand gelegen.

De voormalige midgetgolfbaan wordt conform de indeling van de VNG\-publicatie gezien als een categorie 1 inrichting. De bijbehorende richtafstand betreft 10 meter. Alle woningen zijn buiten deze richtafstand gelegen.

Voor het overige is ook geen sprake van bedrijven die een richtafstand tot over het plangebied kunnen hebben.

De aanwezige inrichtingen en bedrijven in de directe omgeving van het plangebied worden, als gevolg van dit bestemmingsplan, niet in hun bedrijfsvoering geschaad. Andersom geldt dat de nieuwe woningen geen overlast ondervinden van de bedrijvigheid. Er is dus sprake van een goede woon\- en leefomgeving. Het aspect 'bedrijven en milieuzonering' vormt geen belemmering voor de vaststelling van dit bestemmingsplan.

#### 5\.5 Luchtkwaliteit

##### 5\.5\.1 Regelgeving

Op 15 november 2007 is de wijziging van de Wet milieubeheer in werking getreden. Deze wet vervangt het 'Besluit luchtkwaliteit 2005' en is Ã©Ã©n van de maatregelen die de overheid heeft getroffen om:

* negatieve effecten op de volksgezondheid als gevolg van te hoge niveaus van luchtverontreiniging aan te pakken.

* mogelijkheden voor ruimtelijke ontwikkeling te creÃ«ren ondanks de overschrijdingen van de Europese grenswaarden voor luchtkwaliteit.

De paragraaf luchtkwaliteit in de Wet milieubeheer voorziet ondermeer in een gebiedsgerichte aanpak van de luchtkwaliteit via het Nationaal Samenwerkingsprogramma Luchtkwaliteit (NSL). De programma\-aanpak zorgt voor een flexibele koppeling tussen ruimtelijke activiteiten en milieugevolgen. Van bepaalde projecten met getalsmatige grenzen is vastgesteld dat deze 'niet in betekenende mate' (NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden. Luchtkwaliteitseisen vormen onder de nieuwe 'Wet luchtkwaliteit' geen belemmering voor ruimtelijke ontwikkeling als:

* er geen sprake is van een feitelijke of dreigende overschrijding van een grenswaarde.

* een project, al dan niet per saldo, niet tot een verslechtering van de luchtkwaliteit leidt.

* een project 'niet in betekenende mate' bijdraagt aan de luchtverontreiniging (meer dan 3% ten opzichte van de grenswaarde). Het gaat hier bijvoorbeeld om woningbouwlocaties met Ã©Ã©n ontsluitingsweg en niet meer dan 1\.500 nieuwe woningen, dan wel, in geval van twee ontsluitingswegen met een gelijkmatige verkeersverdeling, netto niet meer dan 3\.000 woningen.

* een project is opgenomen in een regionaal programma van maatregelen of in het NSL, dat in werking is getreden nadat de EU in april 2009 derogatie heeft verleend.

Als aannemelijk kan worden gemaakt dat aan Ã©Ã©n of meerdere van de bovengenoemde criteria wordt voldaan, kan het project zonder toetsing aan de gestelde grenswaarden voor luchtkwaliteit worden uitgevoerd.

In de MinisteriÃ«le regeling 'niet in betekenende mate bijdragen' zijn voor verschillende categorieÃ«n van projecten grenzen gesteld aan de projectomvang, waaronder een project met zekerheid NIBM bijdraagt aan de concentraties luchtverontreinigende stoffen in de buitenlucht.

Gevoelige bestemmingen als scholen, kinderdagverblijven, bejaarden\- en zorgtehuizen genieten op grond van het Besluit gevoelige bestemmingen (luchtkwaliteitseisen) extra bescherming: substantiÃ«le uitbreiding of nieuwvestiging binnen 50 meter van een provinciale weg of 300 meter van een rijksweg is alleen toegestaan als de concentraties luchtvervuilende stoffen zich onder de grenswaarden bevinden, waardoor geen onacceptabele gezondheidsrisico's optreden. De zones worden afgemeten vanaf de rand van de weg. In de context van dit besluit worden ziekenhuizen, woningen en sportaccommodaties dus niet als gevoelige bestemming gezien.

##### 5\.5\.2 Doorvertaling bestemmingsplan

Dit bestemmingsplan maakt de realisatie van 9 woningen mogelijk. Dit betekent dat dit project 'Niet in betekenende mate' bijdraagt aan de luchtkwaliteit. Het aspect 'luchtkwaliteit' vormt geen belemmering voor de vaststelling van dit bestemmingsplan.

#### 5\.6 Geur

##### 5\.6\.1 Regelgeving

Wet geurhinder en veehouderij

De Wet geurhinder en veehouderij (Wgv) bevat het beoordelingskader voor geurhinder van veehouderijen die vergunningplichtig zijn op basis van de Wet milieubeheer (Wm). Het beoordelingskader is als volgt:

* voor diercategorieÃ«n waarvan de geuremissie per dier is vastgesteld (in de Regeling geurhinder en veehouderij (Rgv))) geldt een maximale geurbelasting) op een geurgevoelig object;

* voor andere diercategorieÃ«n geldt een minimale afstand van de dierenverblijven ten opzichte van geurgevoelige objecten.

Daarbij wordt onderscheid gemaakt tussen concentratiegebieden (conform Reconstructiewet) en niet\-concentratiegebieden en tussen situaties binnen de bebouwde kom en buiten de bebouwde kom. De wet beschrijft in artikel 3 de maximale norm voor geurbelasting van een veehouderij ten opzichte van een gevoelig object in vier situaties, zie onderstaande tabel.

| Â | Â | Concentratiegebied    Â | Niet\-concentratiegebied    Â |

| --- | --- | --- | --- |

| Binnen bebouwde kom   Â | diercategorieÃ«n Rgv   Â | max. 3 ouE/mÂ³    Â | max. 2 ouE/mÂ³    Â |

| Â | andere diercategorieÃ«n    Â | min. 100 m t.o.v. geurgevoelig object    Â | min. 100 m t.o.v. geurgevoelig object    Â |

| Buiten bebouwde kom   Â | diercategorieÃ«n Rgv   Â | max. 14 ouE/mÂ³   Â | max. 8 ouE/mÂ³    Â |

| Â | andere diercategorieÃ«n    Â | min. 50 m t.o.v. geurgevoelig object   Â | min. 50 m t.o.v. geurgevoelig object   Â |

*Geurnormen Wgv*

De Wgv biedt gemeenten de mogelijkheid om afwijkende geurnormen vast te stellen voor (delen van) het grondgebied. Op deze wijze kan de gemeente een geurhinderbeleid vaststellen dat is afgestemd op de plaatselijke situatie.

Regeling geurhinder en veehouderij

In de Regeling geurhinder en veehouderij (Rgv) is de wijze vastgelegd waarop:

* de geurbelasting wordt bepaald;

* de afstand tussen veehouderij en geurgevoelig object) wordt gemeten.

Activiteitenbesluit

Per 1 januari 2013 zijn agrarische activiteiten onder de werkingssfeer van het Activiteitenbesluit gebracht. In het Activiteitenbesluit zijn voor alle agrarische activiteiten, waaronder akkerbouwbedrijven en veehouderijen, eisen opgenomen. Voor de veehouderijen is aangesloten bij de systematiek uit de Wgv, dat wil zeggen dat in bepaalde gevallen een maximaal toegestane geurbelastingen geldt (diercategorieÃ«n waarvoor een geuremissiefactor is vastgesteld, bijvoorbeeld varkens en pluimvee) en in andere gevallen vaste afstandseisen gelden (diercategorieÃ«n waarvoor geen geuremissiefactor is vastgesteld, waaronder melkrundvee).

Geur bij niet\-agrarische bedrijven

Het voorkomen van (nieuwe) geurhinder is het algemene uitgangspunt in het rijksbeleid. Dit uitgangspunt is uitgewerkt in het landelijk informatiedocument âHandleiding Geur Industrieâ en beschrijft de methodiek voor de bepaling van het aanvaardbaar hinderniveau voor geur ten gevolge van bedrijfsmatige activiteiten. Vanwege het lokale aspect van geurhinder is de hoogte van het aanvaardbaar hinderniveau niet landelijk vastgelegd. Het bevoegd gezag dient daar een eigen afweging in te maken. De provincie Gelderland heeft deze afweging uitgewerkt in de âBeleidsregels geur in milieuvergunningen 2009â voor de industriÃ«le bedrijven waarvoor de provincie het bevoegde gezag is. Daarin is het aanvaardbaar geurhinderniveau vertaald naar streef\-, richt\- en grenswaarden. De streefwaarde is de waarde waaronder geen sprake is van hinder. De grenswaarde is de waarde waarboven sprake is van ernstige hinder. Over het algemeen wordt een geurcontour die ligt tussen streef\- en grenswaarde als aanvaardbaar geurhinderniveau vastgesteld en vastgelegd in de milieuvergunning voor een industrieel geurrelevant bedrijf.

##### 5\.6\.2 Doorvertaling bestemmingsplan

In de directe nabijheid van het plangebied zijn geen agrarische bedrijven gevestigd die hinder veroorzaken.

Voor dit aspect zijn verder de ARN en de RWZI van belang. De richtafstanden voor de ARN en RWZI bedragen conform de VNG\-publicatie 'Bedrijven en milieuzonering' voor beide bedrijfsactiviteiten maximaal 500 m. Het plangebied is op een kleine 1\.000 m vanaf de perceelsgrens van de ARN gelegen, aan de richtafstanden wordt derhalve voldaan. Daarnaast dient rekening gehouden te worden met de vergunde situatie. Het plangebied bevindt zich tussen de streef\- en richtwaardecontour. Hieruit volgt dat er op deze locatie geurgevoelige objecten âcategorie wonenâ kunnen worden gerealiseerd mits voldoende onderbouwd.

Bij het plan is sprake van inbreiding van nieuwe woningen in een bestaande woonwijk. Dit betekent dat er geen sprake is van nieuwe geurgevoelige objecten die maatgevend zijn voor de geurruimte van de ARN of RWZI. Er is wel sprake van een toename van geurgevoelige objecten binnen de richtwaarde\-contour van de ARN. Deze toename is echter marginaal, in verhouding tot het totaal aantal aanwezige geurgevoelige objecten binnen deze contour. De belangen van beide bedrijven worden hiermee niet onevenredig geschaad.

Op basis van de revisieaanvraag, behorende bij de revisievergunning d.d. 24 januari 2011 van de ARN is overwogen dat de veroorzaakte geuremissie ten gevolge van de aangevraagde activiteiten leidt tot een aanvaardbaar geurhinderniveau in de omgeving van het bedrijf. In de afgelopen jaren is een beperkt aantal van 7 geurklachten ten gevolge van de ARN bij het bevoegd gezag binnengekomen. Daarbij waren geen klachten uit de omgeving van het plangebied. Op grond van deze gegevens is er geen reden om aan te nemen dat er geen sprake is van een goed woon\- en leefklimaat ter plaatse van het plan Hutgraaf.

Bovenstaande vormt voldoende onderbouwing voor het realiseren van geurgevoelige objecten âcategorie wonenâ ter plaatse van het plangebied. Het aspect geurhinder ten gevolge van de omliggende geurrelevante industriÃ«le bedrijven RWZI en ARN vormt daarmee geen belemmering voor de ontwikkeling van het plan. Voor de aspecten luchtkwaliteit, geluid en externe veiligheid voldoen de RWZI en ARN aan de wettelijke eisen ter plaatse van de dichtbijgelegen gevoelige objecten aan de Reek\- en Jonkerstraat. Dat betekent dat deze aspecten geen belemmering vormen voor de ontwikkeling van het verder weg gelegen plangebied.

Het aspect 'geurhinder' vormt geen belemmering voor de vaststelling van dit bestemmingsplan.

#### 5\.7 Externe veiligheid

##### 5\.7\.1 Regelgeving

Externe veiligheid gaat over het beheersen van de risico's die ontstaan voor de omgeving bij het gebruik, de opslag en het vervoer van gevaarlijke stoffen als vuurwerk, lpg en munitie over weg, water en spoor en door buisleidingen. Het beleid rondom externe veiligheid is vastgelegd in circulaires, regelingen, AMvB's en wetten.

In Nederland worden twee maten gehanteerd voor externe veiligheidsrisico's, namelijk het plaatsgebonden risico en het groepsrisico. Bij het *plaatsgebonden risico (PR)* gaat het om de kans per jaar dat een denkbeeldig persoon overlijdt als rechtstreeks gevolg van een ongeval met gevaarlijke stoffen als deze persoon zich onafgebroken en onbeschermd in de nabijheid van een risicovolle inrichting of transportas bevindt. Het plaatsgebonden risico wordt weergegeven als een contour rondom de risicovolle inrichting of de transportas.

Het *groepsrisico (GR)* is de cumulatieve kans dat een (werkelijk) aanwezige groep van 10, 100 of 1\.000 personen overlijdt als rechtstreeks gevolg van een ongeval met gevaarlijke stoffen. Het groepsrisico moet verantwoord worden voor het gebied waarbinnen zich de gevolgen van een incident met gevaarlijke stoffen voordoen. Dit is de zogenaamde 1Â %\-letaliteitsgrens; de afstand vanaf een risicobedrijf waarop nog slechts 1 % van de blootgestelde mensen in de omgeving overlijdt bij een ongeval op het risicobedrijf (invloedsgebied).

Het Besluit externe veiligheid inrichtingen (Bevi) legt veiligheidsnormen op aan bedrijven die een risico vormen voor personen buiten het bedrijfsterrein, bijvoorbeeld rondom chemische fabrieken, LPG\-tankstations en spoorwegemplacementen waar goederentreinen met gevaarlijke stoffen rangeren. Deze bedrijven verrichten soms risicovolle activiteiten dichtbij woningen, kantoren, ziekenhuizen, scholen of winkels. Het besluit verplicht gemeenten en provincies wettelijk vanaf de inwerkingtreding van het besluit bij het verlenen van milieuvergunningen en het maken van ruimtelijke plannen met externe veiligheid rekening te houden. Het gaat daarbij niet alleen om het oprichten van of veranderen van inrichtingen of projecteren van nieuwe bestemmingen. Ook bij het vaststellen of herzien van een bestemmingsplan dient de externe veiligheid te worden beoordeeld. Het besluit is op 27 oktober 2004 in werking getreden.

Op 1 januari 2011 is het Besluit externe veiligheid buisleidingen (Bevb) in werking getreden. Daarin wordt geregeld hoe een gemeente moet omgaan met risicoâs langs relevante buisleidingen. De hogedruk gasleidingen van de Gasunie zijn het meest relevant. De risicoâs worden met name bepaald door de maximale druk en diameter van de leiding, maar ook door getroffen maatregelen.

Op 1 april 2015 is de Wet basisnet in werking getreden. De Wet basisnet voorziet in een wijziging van de Wet vervoer gevaarlijke stoffen (âWvgsâ) ter verankering van een landelijk basisnet voor het vervoer van gevaarlijke stoffen. Het basisnet is een samenstel van wegen, binnenwateren en hoofdspoorwegen waaraan een bepaalde risicoruimte voor het vervoer van gevaarlijke stoffen wordt toegekend. Als deze risicoruimte, de zogenaamde risicoplafonds, door een groei van het vervoer van gevaarlijke stoffen wordt overschreden of dreigt te worden overschreden, dient de minister maatregelen te nemen. De risicoplafonds moeten daarnaast in acht worden genomen bij het toestaan van nieuwe ruimtelijke ontwikkelingen in de omgeving van basisnetroutes. Op deze manier kan de veiligheid langs de transportroutes voor gevaarlijke stoffen in toenemende mate worden gegarandeerd. Gelijktijdig met de Wet Basisnet zijn ook andere regelingen in werking getreden zoals de wijziging van het Besluit vervoer gevaarlijke stoffen (Bvgs), de Regeling basisnet en het Besluit externe veiligheid transportroutes (Bevt). In het Besluit externe veiligheid transportroutes (Bevt) is een aandachtgebied gedefinieerd waarbinnen het groepsrisico verantwoord dient te worden (200 meter). Buiten deze zone dient in het invloedsgebied alleen ingegaan te worden op de bestrijdbaarheid en zelfredzaamheid (beperkte verantwoording).

##### 5\.7\.2 Doorvertaling bestemmingsplan

Onderstaand is een uitsnede weergegeven van de provinciale risicokaart. Hierop is informatie weergegeven ten aanzien van inrichtingen met gevaarlijke stoffen, transportroutes en buisleidingen.

![afbeelding "i_NL.IMRO.0209.BPCPOHoutduiflaan-vadf_0008.png"](i_NL.IMRO.0209.BPCPOHoutduiflaan-vadf_0008.png)

*Uitsnede risicokaart (www.risicokaart.nl)*

Inrichtingen c.q. bedrijven

Uit de zowel de gegevens vanuit de provinciale risicokaart als de gemeentelijke signaleringskaart blijkt dat het plangebied niet is gelegen binnen het invloedsgebied van een inrichting.

Vervoer van gevaarlijke stoffen

De A73 is op circa 1\.150 meter en de A50 is op circa 3\.500 meter van het plangebied gelegen. Het plangebied is daarmee buiten de 10\-6/jr plaatsgebonden risicocontour gelegen. Over de direct om het plangebied gelegen wegen vindt geen transport van gevaarlijke stoffen plaats.

Het plangebied is op circa 2\.200 meter van de Waal en ruim 3\.00 meter van het Maas\-Waalkanaal gelegen. Conform de Circulaire risiconormering vervoer gevaarlijke stoffen, bijlage 3, Basisnet Water, zijn de Waal en het Maas\-Waalkanaal zwarte vaarwegen (belangrijke vaarwegen). Voor een dergelijke vaarweg geldt dat de 10\-6/jr plaatsgebonden risicocontour niet verder dan de oever komt.

Het plangebied is gelegen op een afstand van circa 3\.800 meter van de spoorlijn Nijmegen \- Den Bosch. De 10\-6/jr plaatsgebonden risicocontour van deze spoorlijn bedraagt 0 meter.

Met de realisatie van de woningen vindt geen significante toename van het groepsrisico plaats. Voor zover het plangebied al is gelegen binnen het invloedsgebied van een vervoersas, is deze in ieder geval buiten het aandachtsgebied gesitueerd. Het vervoer van gevaarlijke stoffen is dan ook niet van invloed op deze ontwikkeling. Aangezien met dit bestemmingsplan geen kwetsbare functies (ouderenzorg, kinderopvang, school) worden gerealiseerd, hebben de bewoners voldoende mogelijkheden tot zelfredzaamheid. Het vervoer van gevaarlijke stoffen is dan ook niet van invloed op deze ontwikkeling.

Vervoer van gevaarlijke stoffen door een buisleiding

Ten oosten van het plangebied ligt een aantal (hogedruk) aardgastransportleidingen. Voor de leidingen gelden de volgende kenmerken:

| **Naam Â**   Â | **Druk Â**   Â | **Diameter Â**   Â | **10\-6/jr PR contour**    Â | **Invloedsgebied Â**   Â |

| --- | --- | --- | --- | --- |

| N\-576\-01   Â | 40 bar    Â | 6,6 inch    Â | Nihil   Â | 45 m   Â |

| A\-524    Â | 66 bar Â    Â | 48 inch Â    Â | Nihil   Â | 540 m Â    Â |

| A\-533    Â | 66 bar Â    Â | 48 inch Â    Â | Nihil   Â | 540 m    Â |

| A\-663    Â | 80 bar    Â | 48 inch    Â | Nihil   Â | 580 m   Â |

De kortste afstand van het plangebied tot de dichtstbijzijnde hogedrukgasleiding betreft circa 680 meter. De nieuwe woningen zijn daarmee buiten de invloedssfeer van de gasleidingen gelegen.

Bestrijdbaarheid van de omvang van een ramp of zwaar ongeval

Bij een calamiteit, waarbij toxische stoffen (kunnen) vrijkomen, zal de brandweer inzetten op het beperken of voorkomen van effecten. Deze inzet zal voornamelijk plaatsvinden bij de bron. De brandweer richt zich dan niet direct op het bestrijden van effecten in of nabij het plangebied. De mogelijkheden voor bestrijdbaarheid worden daarom niet verder in beschouwing genomen.

Mogelijkheden tot zelfredzaamheid

Bij een calamiteit, waarbij toxische stoffen (kunnen) vrijkomen, is het belangrijk dat de aanwezigen in het plangebied worden geÃ¯nformeerd hoe te handelen bij dat incident. Hiervoor wordt gebruik gemaakt van de zogenaamde waarschuwings\- en alarmeringspalen (WAS\-palen) of NL\-alert. Bij het genoemde incidentscenario is het advies om te schuilen in een gebouw en de ramen, deuren en ventilatieopeningen te sluiten. In het plangebied zijn voldoende mogelijkheden aanwezig om dit advies tijdig op te volgen.

Gelet op de hiervoor genoemde overwegingen zijn er voldoende mogelijkheden voor de zelfredzaamheid en bestrijdbaarheid bij een zwaar ongeval op deze transportroute. Dit betekent dat geen nadere eisen aan het plan gesteld hoeven te worden in het kader van het aspect externe veiligheid. Het aspect 'externe veiligheid' vormt geen belemmering voor de vaststelling van dit bestemmingsplan.

#### 5\.8 Waterhuishouding

##### 5\.8\.1 Regelgeving

Algemeen

Het plangebied ligt in het beheersgebied van het Waterschap Rivierenland. Voor het plangebied is het volgende waterhuishoudkundige beleid van toepassing:

* Rijksbeleid: Waterwet, Nationaal Waterplan 2009 \- 2015, Vierde Nota Waterhuishouding, Waterbeleid in de 21e eeuw en Nationaal Bestuursakkoord Water;

* Provinciaal beleid: Waterplan Gelderland, Waterhuishoudingsplan Gelderland (WHP3\) en Gelders Milieuplan;

* Waterschapsbeleid: Waterbeheerprogramma 2016 â 2021 'Koers houden en kansen benutten', Nota riolering 'Samen door Ã©Ã©n buis' (2012\) en de Keur voor waterkeringen en wateren;

* Gemeente: Waterplan Beuningen en Gemeentelijk RioleringsPlan 2013 \- 2017\.

Voor nieuwe ruimtelijke ontwikkelingen, waaronder ver\- en nieuwbouwplannen, wordt door de overheid het volgende criterium met betrekking tot het duurzaam omgaan met water gehanteerd. Doordat een toename van het verhard oppervlak ertoe leidt dat het afvoerverloop niet meer natuurlijk is, is het beleid erop gericht het regenwater zoveel mogelijk te infiltreren naar het freatisch grondwater, waardoor een meer natuurlijk afvoerverloop ontstaat. Dit vertaalt zich in de volgende richtlijnen:

* 1\. Nieuwe plannen dienen te voldoen aan het principe van het âhydrologisch neutraalâ bouwen. Hierbij moet de hydrologische situatie, voor wat betreft de afvoer van hemelwater, minimaal gelijk blijven aan de oorspronkelijke situatie. De oorspronkelijke landelijke afvoer (naar het oppervlaktewater) mag niet overschreden worden.

* 2\. In aansluiting op het landelijk beleid hanteert het waterschap het beleid dat bij nieuwe plannen altijd onderzocht dient te worden hoe met het schone hemelwater omgegaan kan worden.

* 3\. Bij alle nieuwbouwplannen moet (vuil) afvalwater en (schoon) hemelwater gescheiden worden behandeld. Het schone en vuile water worden daarbij apart aangeleverd aan de riolering of, indien mogelijk, wordt het schone water aan de natuur teruggegeven. Dit is ook het geval als in openbaar gebied nog steeds een gemengd rioolstelsel aanwezig is.

Bij de inrichting, het bouwen en het beheer dienen zo min mogelijk vervuilende stoffen aan het bodem\- en oppervlaktewatersysteem te worden toegevoegd. Hierbij verdient het materiaalgebruik speciale aandacht: uitloogbare of uitspoelbare bouwmaterialen dienen te worden vermeden teneinde watervervuiling te voorkomen.

Uitgangspunten Waterschap Rivierenland

De uitgangspunten die door het waterschap worden gehanteerd in het kader van de watertoets kunnen worden verwoord als:

* a. Waterneutraal inrichten. Om te voorkomen dat door de aanleg van nieuw verhard oppervlak wateroverlast ontstaat, is de aanleg van extra waterberging van belang om het verlies aan waterberging in de bodem te compenseren.

* b. Schoon inrichten. Om te voorkomen dat de waterkwaliteit van het oppervlaktewater negatief wordt beÃ¯nvloed. Binnen het stedelijk gebied zal daarom schoon hemelwater van nieuwbouwprojecten gescheiden van het vuilwater dienen te worden afgevoerd: afkoppelen. Het waterschap streeft naar 100% afkoppeling van schoon hemelwater van verharde oppervlakken (gebouwen, wegen en ander terreinverharding).

* c. Veilig inrichten. Door nieuwbouwplannen mag de veiligheid van een (primaire) waterkering, het waterkerend vermogen, niet worden aangetast. Dit geldt niet alleen voor de dijk zelf, maar tevens voor de beschermingszones ter weerszijden van de dijk.

Voor het lozen van overtollig hemelwater op het oppervlaktewater, hetzij rechtstreeks, hetzij via een bestaande of een nieuwe inrichting (zoals een regenwaterriool), is een watervergunning noodzakelijk. Daarnaast moeten in die gebieden die onderhevig zijn aan rivierkwel de effecten van de voorgenomen plannen op de kwel in beeld worden gebracht. Indien compensatie vereist is hanteert Waterschap Rivierenland de volgende twee ontwerpbuien ten aanzien van de benodigde bergingscapaciteit :

* De T\=10\+10% neerslag. Hierbij mag het peil (van het oppervlaktewater) niet meer dan 20 of 30 cm stijgen, afhankelijk van het deelgebied waarin de ontwikkeling plaats vindt. Vuistregel hierbij is 436 m3 berging per ha verhard oppervlak, overeenkomend met een neerslag van 43,6 mm.

* De T\=100\+10%\-neerslag. Hierbij is een peilstijging toegestaan tot laagste putdekselhoogte op wijkniveau. Vuistregel hierbij is 664 m3 berging per ha verhard oppervlak, overeenkomend met een neerslag van 66,4 mm. Deze vuistregel geldt met name voor droogvallende voorzieningen.

Indien de waterberging wordt gerealiseerd in de vorm van droogvallende retentie, wordt onderscheid gemaakt tussen systemen waarbij infiltratie naar de ondergrond wel en niet mogelijk is. In dat laatste geval dient de bodem van de voorziening zich gelijk of hoger dan de GHG te bevinden en mag bij een ontwerpbui T\=100\+10% het systeem tot aan maaiveld gevuld zijn. De ledigingstijd van het systeem dient 48 tot 96 uur te bedragen.

Volgens de Beleidsregels Keur Waterschap Rivierenland geldt vanaf nieuw verhard oppervlak een vrijstelling van de compensatieplicht voor toename tot 500 mÂ² voor stedelijk gebied en 1\.500 m2 voor het buitengebied. Als peildatum voor het eenmalig gebruik is 1 januari 2010 aangehouden, Dit betekent dat alleen aanspraak gemaakt kan worden op de vrijstelling als hier in het verleden (na 1 januari 2010\) nog geen gebruik van is gemaakt.

Uitgangspunten gemeente

*Waterplan*

In het Waterplan Beuningen wordt het gemeentelijk waterbeleid verwoord. In het waterplan worden de ambities op het gebied van water in Beuningen onderverdeeld in 5 categorieÃ«n:

* 1\. Afkoppelen: het afkoppelen van 25 % van het verhard oppervlak van het gemengd stelsel in 2010; 100 % afkoppelen bij uitbreidingsplannen.

* 2\. Waterkwaliteit: verbeteren van de oppervlaktewaterkwaliteit in Beuningen conform de functie toekenning van het oppervlaktewater.

* 3\. Het toekennen van functies aan het oppervlaktewater: Hierdoor zijn functietypen gedefinieerd die bestaan uit een onderling samenhangend geheel van doelstellingen met betrekking tot waterkwaliteit, waterkwantiteit, natuurwaarden, inrichting en onderhoud. Er wordt onderscheid gemaakt in de volgende functietypen:

* 4\. natuurlijk water

* 5\. belevingswater

* 6\. kijkwater

Het beheer en onderhoud wordt hierop aangepast.

* 7\. Veiligheid: Bij de aanleg en inrichting van waterlopen wordt bewust rekening gehouden met de kindveiligheid van het water. Dit betekent dat flauwe en/of plasdras zones aangelegd moeten worden om verdrinking te voorkomen.

* 8\. Waterbeleving: Water meer zichtbaar maken en elementen toevoegen, zodat het water meer beleefd wordt.

*Gemeentelijk rioleringsplan 2013 \- 2017*

De gemeenteraad heeft het Gemeentelijk RioleringsPlan 2013 \- 2017 (GRP) in november 2012 vastgesteld. Hierin is het beleid voor de zorgplicht voor het afvalwater, het afvloeiend hemelwater en het grondwater vastgelegd. Samengevat hieruit het volgende:

Wateroverlast

De gemeente streeft ernaar wateroverlast te voorkomen, maar kan dit niet uitsluiten. Dit houdt in dat de gemeente er voor kiest op basis van theoretische benadering, middels rioolberekeningen, water op straat te accepteren voor een minimale periode (de norm is gesteld op 1 keer per 2 jaar). Indien in de praktijk schade ontstaat aan eigendommen, wordt door de gemeente onderzocht of adequate maatregelen te treffen zijn.

Klimaatverandering

De gemeente maakt per typegebied verschillende acceptatieniveaus. Het betekent een verbreding ten opzichte van de traditionele aanpak: niet alleen het ondergrondse afvoersysteem beschouwen, maar ook het bovengrondse. De gemeente laat dit een rol spelen bij inrichting van de openbare ruimte.

Van een perceelseigenaar wordt heden ten dage meer verwacht. Het nieuwe uitgangspunt is dat de perceelseigenaar zelf het regenwater moet verwerken. Hierdoor komt er minder regenwater in het riool terecht, hetgeen ten goede komt aan de werking van de zuiveringsinstallatie. Als verwerking op eigen terrein in redelijkheid niet mogelijk is, dan kan het overtollige regenwater afgevoerd worden naar het openbare terrein, al waar het afvoeren de verantwoordelijkheid van de gemeente is.

##### 5\.8\.2 Doorvertaling bestemmingsplan

In het kader van de planontwikkeling is een waterrapportage opgesteld (Econsultancy b.v., 'Watertoets Patrijslaan 25\-27 te Beuningen', rapportnummer 2037\.004, 24 april 2017\). Op het plangebied is een school gesloopt met de volgende verhard oppervlak: verharding was circa 789mÂ² \+ Gebouw circa 477mÂ² \= 1266 m2. Het plangebied is momenteel braakliggend en is nagenoeg geheel onbebouwd en onverhard op de parkeerplaats en het pad na. De initiatiefnemer is voornemens de bestemming van de locatie te wijzigen naar 'wonen met tuin', om hier vervolgens 9 woningen te realiseren. Daarnaast zal een deel van de locatie in gebruik blijven als parkeerplaats (960 m2).

Ten aanzien van het toekomstig verhard oppervlak wordt vooralsnog uitgegaan van een oppervlakte van circa 760 m2 aan gebouwen, waarbij rekening is gehouden met 580 m2 verharding aan de voorzijde van de woningen en 890 m2 aan wegen, paden en parkeren. In totaal 2\.230 m2 (met inbegrip van bijgebouwen, erfverharding en/of bestrating).

Bij de bepaling van het verhard oppervlak is aangenomen dat de voorzijde van de woningen in de toekomstige situatie (tuin en oprit) verhard zal zijn. De totale extra verharde oppervlakte in de toekomstige situatie bedraagt circa 2\.230 \-1266 \= 964 m2. Dit is een overschatting voor de 580 m2 aan verhard oppervlak aan de voorzijde van de woning, want hoe minder de tuin verhard wordt door de toekomstige bewoners, hoe minder dit gecompenseerd hoeft te worden.

Conform het beleid is ten aanzien van de ontwikkeling en het toekomstig verhard oppervlakte een compensatieberging benodigd van circa 42 m3 (436 m3/ha x 0,964 ha). De waterberging wordt aangelegd door de watergang aan de overzijde van het CPO terrein te verruimen.

In de toekomstige situatie zal het schone hemelwater (zogenaamde hemelwaterafvoer; HWA) niet direct op het vuilwater (zogenaamde droogweerafvoer; DWA) worden aangesloten maar separaat binnen de plangrenzen worden verwerkt. Dit betekent dat bij de verdere planuitwerking water expliciet en op evenwichtige wijze in beschouwing wordt genomen en dat hemelwater op een duurzame wijze wordt verwerkt. De ontwikkeling zal daarmee hydrologisch neutraal zijn (standstillbeginsel).

Dit gebeurt door bij de woningen aan de Houtduiflaan het hemelwater al af te koppelen en bovengronds naar de Houtduiflaan te laten lopen. Op de lange termijn wordt in de Houtduiflaan een blauwe ader aangelegd, die het schone hemelwater af zal voeren. Voor de huizen aan de Patrijslaan wordt een ondergronds hwa\-stelsel ingericht.

Het vuilwater zal in de toekomstige situatie worden aangesloten op het bestaand rioleringsstelsel en zal naar schatting circa 2,8 mÂ³/dag bedragen.

Het aspect 'waterhuishouding' vormt geen belemmering voor de vaststelling van dit bestemmingsplan.

#### 5\.9 Ecologie

##### 5\.9\.1 Regelgeving

Op 1 januari 2017 is de Wet natuurbescherming (Wnb) in werking getreden. De Wnb kent drie algemene beschermingsregimes waarin de voorschriften van de Vogelrichtlijn, Habitatrichtlijn en twee verdragen (Bern en Bonn) zijn geÃ¯mplementeerd en waarin aanvullende voorschriften zijn gesteld voor de dier\- en plantensoorten die niet onder die specifieke voorschriften vallen, maar wel bescherming behoeven. In hoofdstuk 3 van de Wnb zijn de beschermingsregimes in drie aparte paragrafen neergelegd. Per beschermingsregime is bepaald welke verboden er gelden en onder welke voorwaarden ontheffing of vrijstelling kan worden verleend door het bevoegd gezag. Het gaat om de volgende beschermingsregimes:

* 1\. Vogels (paragraaf 3\.1\): alle vogels in de zin van de Vogelrichtlijn;

* 2\. Dieren en planten (paragraaf 3\.2\): alle dieren en planten, genoemd in de bijlagen bij de Habitatrichtlijn en de verdragen van Bern en Bonn;

* 3\. Overige soorten (paragraaf 3\.3\): soorten genoemd in de bijlage bij de Wnb, die niet onder de reikwijdte van paragraaf 3\.2 vallen.

De verboden en afwijkingsmogelijkheden die zijn opgenomen in de paragrafen 3\.1 en 3\.2, zijn direct overgenomen uit de genoemde richtlijnen en verdragen. Deze bepalingen zijn dus ook uitsluitend van toepassing op de soorten waarvoor dit onmiddellijk voortvloeit uit deze richtlijnen en verdragen. De bepalingen in paragraaf 3\.3 zien op de âoverige soortenâ die zijn genoemd in de bijlagen A en B bij de Wnb. Laatstgenoemde groep is te vergelijken met de Tabel 2\-soorten uit de Flora\- en faunawet.

![afbeelding "i_NL.IMRO.0209.BPCPOHoutduiflaan-vadf_0009.png"](i_NL.IMRO.0209.BPCPOHoutduiflaan-vadf_0009.png)

*Verbodsbepalingen Wet natuurbescherming*

De Wnb brengt voor de bescherming van soorten in ieder geval de volgende drie voor de praktijk belangrijke wijzigingen met zich:

* 1\. Allereerst zal onder de Wnb niet langer de minister van Economische Zaken, maar gedeputeerde staten van de provincies het bevoegd gezag zijn voor het verlenen van ontheffingen.

* 2\. Ten tweede kunnen de in de praktijk gehanteerde âtabelsoortenâ niet langer gebruikt worden. In plaats daarvan zal met de nieuwe indeling van de Wnb gewerkt gaan worden.

* 3\. Tot derde wijzigt de inhoud van de verboden en de ontheffingsgrondslagen.

In de Wet natuurbescherming worden de bevoegdheden van het rijk (RVO) aan de provincies overgedragen. Zij maken dan de afwegingen voor de vergunningen en ontheffingen. De beschermde status van soorten kan per provincie verschillen. Provincies hebben de bevoegdheid om bij provinciale verordening vrijstelling te verlenen voor nationaal beschermde soorten. Er is dan geen ontheffing nodig voor werkzaamheden.

Onder de Wet natuurbescherming geldt een zorgplicht voor alle in het wild levende dieren. De zorgplicht houdt in dat werkzaamheden, die nadelig kunnen zijn voor dieren en planten, in redelijkheid zo veel mogelijk worden nagelaten of maatregelen genomen om onnodige schade aan dieren en planten te voorkomen.

##### 5\.9\.2 Doorvertaling bestemmingsplan

Quickscan flora en fauna

In het kader van de planontwikkeling is een onderzoek uitgevoerd (Econsultancy b.v., 'quickscan flora en fauna Patrijslaan 25\-27 te Beuningen', rapportnummer 2037\.003, 14 februari 2017\), zie Bijlage 6. Op basis van de resultaten van deze quickscan dient voor uitvoering van de plannen middels aanvullend veldonderzoeken duidelijkheid te worden verkregen omtrent de aanwezigheid van verblijfplaats van vleermuizen in de te kappen holtebomen. Overtredingen ten aanzien van broedvogels kunnen worden voorkomen door het groen ter plaatse te verwijderen buiten het broedseizoen of vooraf te controleren op de afwezigheid van broedgevallen. Verder dient te allen tijde de zorgplicht in acht te worden genomen.

Gelet op de gevonden en te verwachten ecologische waarden en de beoogde planontwikkeling is de verwachting dat de voorgenomen plannen uitvoerbaar zijn, mits in de planvorming en tijdens het uitvoeren van de plannen het bepaalde in de Wet natuurbescherming in acht wordt genomen. Indien van toepassing kunnen, middels het tijdig treffen van de juiste maatregelen en het aanvragen van een ontheffing, de plannen alsnog worden uitgevoerd.

Met betrekking tot beschermde gebieden worden geen bezwaren voorzien ten aanzien van de uitvoering van de voorgenomen plannen.

Aanvullend vleermuizenonderzoek

Naar aanleiding van de resultaten van de quickscan is een aanvullend vleermuizenonderzoek uitgevoerd (Econsultancy b.v., 'Rapportage aanvullend vleermuizenonderzoek Patrijslaan 25\-27 te Beuningen', rapportnummer 2037\.008, 27 september 2017\), zie Bijlage 7. Op basis van het aanvullend ecologisch onderzoek is beoordeeld of bij de voorgenomen ontwikkeling sprake zal zijn van overtreding van de Wet natuurbescherming ten aanzien van vleermuizen. Tijdens de veldbezoeken is geen verblijfplaats vastgesteld voor vleermuizen in de holtebomen. De onderzoekslocatie betreft daarnaast geen essentieel foerageergebied voor vleermuizen en er is geen vliegroute aangetroffen voor vleermuizen.

Met betrekking tot de voorgenomen plannen is overtreding van de Wet natuurbescherming ten aanzien van een vaste rust\- en verblijfplaats van vleermuizen niet aan de orde.

Het aspect 'ecologie' vormt geen belemmering voor de vaststelling van dit bestemmingsplan.

#### 5\.10 Archeologie \& cultuurhistorie

##### 5\.10\.1 Regelgeving

In artikel 3\.1\.6 lid 5 van het Besluit ruimtelijke ordening wordt bepaald dat in de toelichting ten minste een beschrijving wordt opgenomen van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden.

Op 1 juli 2016 is de Erfgoedwet in werking getreden. Met deze wetswijziging wordt de huidige Monumentenwet 1988 opgesplitst: een gedeelte (dat ziet op de fysieke leefomgeving) zal in 2019 opgaan in de Omgevingswet, het overige gedeelte is opgenomen in de nieuwe Erfgoedwet. Daarbij is voorzien in overgangsrecht. De bedoeling is dat in de Erfgoedwet een betere integratie met verschillende soorten erfgoed komt. Daarnaast worden de procedures uniformer en daarmee overzichtelijker.

Onderdelen van de Monumentenwet 1988 met betrekking tot de fysieke leefomgeving, worden opgenomen in de Omgevingswet. De aanwijzing van ruimtelijk cultureel erfgoed \- beschermde stads\- en dorpsgezichten en cultuurlandschappen \- en omgang met het cultureel erfgoed in de fysieke leefomgeving, komen in 2019 in de Omgevingswet terecht en zijn dus niet in de Erfgoedwet geregeld. Hierbij wordt wel als vuistregel gehanteerd: omgang met het erfgoed in de Omgevingswet, duiding van het erfgoed in de Erfgoedwet.

De inwerkingtreding van de Omgevingswet staat gepland voor 2019\. Voor de onderdelen die in de Omgevingswet zullen worden opgenomen is een overgangsregeling in de Erfgoedwet opgenomen voor de periode 2016\-2019\. De bepalingen uit de Monumentenwet 1988 die in 2019 naar de Omgevingswet over zullen gaan, blijven van kracht tot de Omgevingswet in werking treedt.

Het Besluit ruimtelijke ordening en de Erfgoedwet schrijven niet voor in welke mate met archeologie rekening dient te worden gehouden. De gemeente heeft wat dit betreft beleidsvrijheid en kan het archeologische belang afwegen ten opzichte van andere belangen, de belangen van de burger en van de gemeente.

##### 5\.10\.2 Doorvertaling bestemmingsplan

Archeologie

In het kader van de planontwikkeling is een onderzoek uitgevoerd (Econsultancy b.v., 'Archeologisch bureauonderzoek en gecombineerd verkennend en karterend booronderzoek Patrijslaan 25\-27 te Beuningen', rapportnummer 2037\.002, 17 februari 2017\). Op grond van de resultaten van het archeologisch vooronderzoek adviseert Econsultancy om binnen het plangebied geen vervolgonderzoek te laten uitvoeren. Er zijn diepe bodemverstoringen waargenomen en tevens zijn er geen archeologische indicatoren aangetroffen. Wel kunnen er in het zuidwestelijke deel van het plangebied nog ondergrondse structuren aanwezig zijn van voormalige historische bebouwing (een historische woonboerderij met bijbehorende schuur uit de Nieuwe tijd, vermoed wordt 18e\- of begin 19e\-eeuwse boerderij). Deze zijn in het verleden niet aangewezen als (bouwkundig) monument (gemeentelijk of Rijksmonument). Door het bevoegd gezag dient te worden aangegeven of dit soort relatief recente resten wel of geen speerpunt vormen in het erfgoedbeleid van de gemeente Beuningen, waardoor het wel of niet laten uitvoeren van archeologisch vervolgonderzoek wordt gerechtvaardigd. Daarbij zal in het zuidwestelijke deel van het plangebied alleen het parkeerterrein worden vernieuwd, waardoor de verwachting is dat ter plaatse geen diepe bodemverstorende ingrepen gepland zijn (waarschijnlijk alleen vervanging van de aanwezige klinkerverharding en onderliggende cunet\-/stabilisatiezand met halfverhardingslaag). Hierdoor zal er geen verstoring optreden van eventueel nog aanwezige restanten muurwerk/funderingsresten.

In het bestemmingsplan is de dubbelbestemming 'Waarde \- Archeologie 2' opgenomen ter borging van dit aspect.

Cultuurhistorie

Op basis van de gemeentelijke cultuurhistorische kenmerkenkaart is het plangebied gelegen binnen 'oud cultuurland (Vroege Middeleeuwen)'. Aan de noordzijde van het plangebied en langs de snelfietsroute is sprake geweest van enkele historische huislocaties (1932\). Deze zijn in de huidige situatie niet meer aanwezig en/of herkenbaar. De Burgemeester van Suchtelenstraat en de snelfietsroute zijn aangeduid als 'weg of pad, situatie 1832', 'wegbeplanting' en 'achterwende'.

In het plangebied is geen sprake van monumenten. Tevens is geen sprake van cultuurhistorische patronen die met dit plan worden verstoord.

##### 5\.10\.3 Conclusie

De aspecten 'archeologie' en 'cultuurhistorie' vormen geen belemmering voor de vaststelling van dit bestemmingsplan.

#### 5\.11 Leidingen

##### 5\.11\.1 Regelgeving

Planologisch relevante leidingen en hoogspanningsverbindingen dienen te worden gewaarborgd. Tevens dient rond dergelijke leidingen rekening te worden gehouden met zones waarbinnen mogelijke beperkingen gelden. Planologisch relevante leidingen zijn leidingen waarin de navolgende producten worden vervoerd:

* gas, olie, olieproducten, chemische producten, vaste stoffen/goederen;

* aardgas met een diameter groter of gelijk aan 18â;

* defensiebrandstoffen;

* warmte en afvalwater, ruwwater of halffabrikaat voor de drink\- en industriewatervoorziening met een diameter groter of gelijk aan 18â.

##### 5\.11\.2 Doorvertaling bestemmingsplan

In of in de directe omgeving van het plangebied zijn geen hoofdtransportleidingen of persleidingen van water, olie, gas, brandstof en/of hoogspanningsleidingen gelegen, die in het kader van het bestemmingsplan op de verbeelding met bijbehorende bebouwingsvrije zones dienen te worden opgenomen.

#### 5\.12 Vormvrije MER\-beoordeling

##### 5\.12\.1 Regelgeving

Op 1 april 2011 is het gewijzigde Besluit milieueffectrapportage in werking getreden. Een belangrijke wijziging betreft het indicatief maken van de drempelwaarden in onderdeel D (betreft de m.e.r.\-beoordeling) van de bijlage bij het Besluit milieueffectrapportage. Concreet betekent dit dat, ook wanneer ontwikkelingen onder de in bijlage D opgenomen drempelwaarden blijven, het bevoegd gezag zich er nog steeds van moet vergewissen of activiteiten geen aanzienlijke milieugevolgen kunnen hebben, de zogenaamde 'vergewisplicht'.

De consequentie van de nieuwe regeling is dat in elk besluit of plan dat betrekking heeft op activiteiten die voorkomen op de D\-lijst aandacht moet worden besteed aan m.e.r. Het komt er op neer dat voor elk besluit of plan dat betrekking heeft op activiteit(en) die beneden de drempelwaarden vallen uit de D\-lijst, een toets moet worden uitgevoerd of belangrijke nadelige milieugevolgen kunnen worden uitgesloten. Voor deze toets, die dus een nieuw element is in de m.e.r.\-regelgeving, wordt de term vormvrije m.e.r.\-beoordeling gehanteerd. Deze vormvrije m.e.r.\-beoordeling kan tot twee conclusies leiden:

* belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

* belangrijke nadelige gevolgen voor het milieu zijn niet uitgesloten: er moet een m.e.r.\-beoordeling plaatsvinden of er kan direct worden gekozen voor m.e.r.

##### 5\.12\.2 Doorvertaling bestemmingsplan

In bijlage D van het Besluit m.e.r. is een groot aantal activiteiten genoemd waarvoor een m.e.r.\-beoordelingsplicht geldt. EÃ©n van de genoemde activiteiten betreft âde aanleg, wijziging of uitbreiding van een stedelijk ontwikkelingsproject, met inbegrip van de bouw van winkelcentra of parkeerterreinenâ (activiteit D11\.2\). Deze activiteit is m.e.r.\-beoordelingsplichtig indien deze betrekking heeft op een oppervlakte van 100 ha of meer of een aangesloten gebied van 2\.000 of meer woningen omvat of een bedrijfsvloeroppervlakte van 200\.000 m2 of meer.

De voorgenomen activiteiten in het plan liggen ruim onder de plandrempel waarvoor conform het Besluit m.e.r. een m.e.r.\-beoordeling noodzakelijk is. Gelet hierop, wordt geconcludeerd dat de drempelwaarden niet worden overschreden, waardoor in onderhavig plan kan worden volstaan met het uitvoeren van een zogenaamde âvormvrije m.e.r.\-beoordelingâ. De in dit hoofdstuk beschreven onderzoeksresultaten voldoen niet alleen aan de onderzoeksverplichting van het Besluit ruimtelijke ordening, maar kunnen ook worden opgevat als de vormvrije m.e.r.\-beoordeling. Daarbij wordt geconcludeerd dat belangrijke nadelige milieugevolgen zijn uitgesloten.

### Hoofdstuk 6 Uitvoerbaarheid

#### 6\.1 Economische uitvoerbaarheid

Alle kosten die gemaakt moeten worden voor het opstellen van dit bestemmingplan zijn voor rekening van de gemeente en opgenomen in de exploitatie voor dit project.

#### 6\.2 Overleg

In het Besluit ruimtelijke ordening (Bro) staat dat de gemeente bij de voorbereiding van een ruimtelijke ontwikkeling overleg moet plegen met de besturen van betrokken gemeenten en waterschappen en met die diensten van provincie en Rijk, die betrokken zijn bij de zorg voor ruimtelijke ordening of belast zijn met de behartiging van belangen welke in het plan in het geding zijn.

In het kader van het vooroverleg is het plan onder andere besproken met de volgende partijen:

* Provincie Gelderland;

* Waterschap Rivierenland.

De eventueel ingediende reacties worden vervolgens van een gemeentelijke reactie voorzien.

#### 6\.3 Inspraak

Het voorontwerp\-bestemmingsplan heeft vanaf 23 mei 2017 tot en met 5 juni 2017 voor een ieder ter inzage gelegen. De 3 ingediende reacties zijn vervolgens van een gemeentelijke reactie voorzien in de inspraaknotitie, zie Bijlage 9.

#### 6\.4 Zienswijzen

Gelet op het bepaalde in de Wet ruimtelijke ordening, heeft het ontwerpbestemmingsplan van 13 juli 2017 tot en met 23 augustus2017 voor iedereen ter inzage gelegd. Gedurende deze periode kan een ieder zienswijzen indienen. De gedurende deze periode ingebrachte zienswijzen zijn vervolgens van een gemeentelijke reactie voorzien, zie Bijlage 10.