xml version\="1\.0" encoding\="UTF\-8"?

Delden\-Zuid, herziening Hassinkstraat ong.: Toelichting

direct naar inhoud van Toelichting

Delden\-Zuid, herziening Hassinkstraat ong.

===========================================

Toelichting

-----------

| Plan: | Delden\-Zuid, herziening Hassinkstraat ong. |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1735\.Deldenzuid2015Has\-VS10 |

* Toelichting

* Bijlagen toelichting

* Regels

* Bijlagen regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging van het plangebied

+ 1\.3 De bij het plan behorende stukken

+ 1\.4 Geldend bestemmingsplan

+ 1\.5 Leeswijzer

* Hoofdstuk 2 Huidige situatie in en rondom het plangebied

+ 2\.1 Ontwikkelingsgeschiedenis Delden

+ 2\.2 Beschrijving plangebied en omgeving

* Hoofdstuk 3 Inventarisatie van relevant beleid

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Uitvoerbaarheidsaspecten/onderzoek

+ 4\.1 Milieu

+ 4\.2 Water

+ 4\.3 Ecologie

+ 4\.4 Archeologie

+ 4\.5 Cultuurhistorie

* Hoofdstuk 5 Planbeschrijving

+ 5\.1 De ontwikkeling

+ 5\.2 Verkeer en parkeren

* Hoofdstuk 6 Juridische vormgeving

+ 6\.1 Inleiding

+ 6\.2 Opbouw van de regels

+ 6\.3 Bestemmingen

* Hoofdstuk 7 Economische uitvoerbaarheid

* Hoofdstuk 8 Maatschappelijke uitvoerbaarheid

+ 8\.1 Vooroverleg

+ 8\.2 Inspraak

### Hoofdstuk 1 Inleiding

#### 1\.1 Aanleiding

Aan de zuidkant van Delden, tussen het Twentekanaal en de Europalaan, ontwikkelt de gemeente Hof van Twente sinds 2005 de nieuwbouwwijk De Braak\-West. Het plan voorziet in de realisatie van ruim 200 woningen. De wijk kent diverse typen woningen, uiteenlopend van rijenwoningen, geschakelde woningen tot vrijstaande huizen.

Op een tweetal kavels aan de Hassinkstraat in de wijk De Braak\-West is op basis van het geldende bestemmingsplan "Delden Zuid 2015" gestapelde woningbouw toegestaan. In verband met het ontbreken van de vraag naar appartementen op deze locatie is het gewenst om het planologisch toegestane woningtype hier te wijzigen. Gebleken is dat er wel vraag is naar grondgebonden woningen in de vorm van vrijstaande woningen. Het gaat in totaal om 6 vrijstaande woningen. Via een afwijkingsbevoegdheid wordt nog een 7e woning planologisch mogelijk gemaakt indien de vraag zich aandient.

Daarnaast wordt de bestemming ter plaatse van de onbebouwde kavel bij de beschermde Pikkemaat boom gewijzigd. Hier wordt een wadi gerealiseerd, waardoor het bouwvlak verlegd moet worden.

De voorgenomen ontwikkeling is niet passend binnen het geldende bestemmingsplan "Delden Zuid 2015". Derhalve is een herziening van het bestemmingsplan noodzakelijk. Voorliggend bestemmingsplan voorziet hierin. Er zal worden aangetoond dat het gewenste plan vanuit ruimtelijk en planologisch oogpunt verantwoord is.

#### 1\.2 Ligging van het plangebied

Het plangebied bevindt zich aan de Hassinkstraat aan de zuidzijde van de bebouwde kom van Delden. In afbeelding 1\.1 is de globale ligging van het plangebied in de stad Delden weergegeven. Voor de exacte begrenzing van het plangebied wordt verwezen naar de verbeelding.

![afbeelding "i_NL.IMRO.1735.Deldenzuid2015Has-VS10_0001.png"](i_NL.IMRO.1735.Deldenzuid2015Has-VS10_0001.png)

*Afbeelding 1\.1: Ligging van het plangebied in de kern Delden (Bron: provincie*

*Overijssel)*

#### 1\.3 De bij het plan behorende stukken

Het bestemmingsplan "Delden\-Zuid, herziening Hassinkstraat ong." bestaat uit de volgende stukken:

* verbeelding (tek.nr. NL.IMRO.1735\.Deldenzuid2015Has\-VS10\) en een renvooi;

* regels (met bijbehorende bijlagen)

* toelichting (met bijbehorende bijlage).

Op de verbeelding is de bestemming binnen het plangebied aangegeven. In de regels zijn bepalingen opgenomen om de uitgangspunten van het plan zeker te stellen. Het plan gaat vergezeld van een toelichting. De toelichting geeft een duidelijk beeld van het bestemmingsplan, maar maakt geen onderdeel uit van het juridisch bindende deel van het bestemmingsplan.

#### 1\.4 Geldend bestemmingsplan

Het plangebied bevindt zich binnen de begrenzing van het bestemmingsplan "Delden Zuid 2015". Dit bestemmingsplan is op 25 augustus 2015 vastgesteld door de gemeenteraad van Hof van Twente. Het plangebied is in dit bestemmingsplan bestemd tot 'Woongebied' (rode stippellijn), 'Woongebied \- 1' (blauwe stippellijn), Waarde \- Boom' (gebied met de plusjes) en 'Waterstaat \- Bebouwingsvrij' (strook met de golfjes). Een uitsnede van de verbeelding is weergegeven op afbeelding 1\.2\.

![afbeelding "i_NL.IMRO.1735.Deldenzuid2015Has-VS10_0002.png"](i_NL.IMRO.1735.Deldenzuid2015Has-VS10_0002.png)

*Afbeelding 1\.2: Uitsnede verbeelding geldend bestemmingsplan (Bron:*

*www.ruimtelijkeplannen.nl)*

**'Woongebied'**

De voor 'Woongebied' aangewezen gronden zijn bestemd voor wonen, waaronder ook het uitoefenen van een aan huis verbonden beroep valt en een bed \& breakfastvoorziening, groenvoorzieningen, speelvoorzieningen, water, afvoer van water, tijdelijke berging en infiltratie van hemelwater, verkeers\- en verblijfsdoeleinden, parkeervoorzieningen en openbare nutsvoorzieningen.

Het is gewenst een woning te bouwen ter plaatse van het bouwvlak aan de noordzijde, ter plaatse van de rode ster. Hier gelden nu nog bouwmogelijkheden voor de bouw van een bijgebouw. Om de bouw van de beoogde woning op deze locatie mogelijk te maken worden de bouwmogelijkheden ter plaatse aangepast.

De realisatie van de wadi is gewenst ter hoogte van het bouwvlak ten zuiden van de beoogde woning en Pikkemaat boom. Hier is planologisch nu nog een bouwregeling van toepassing bestemd voor de bouw van een woning. Het is gewenst om ter plaatse van de gewenste wadi het bouwvlak weg te bestemmen. Voorliggend bestemmingsplan voorziet hierin.

**'Woongebied \- 1'**

In de voor 'Woongebied \- 1' aangewezen gronden zijn dezelfde functies toegestaan als in de bestemming 'Woongebied' zijn opgenomen. Wel is de bouwregeling aanzienlijk anders. Ter plaatse van de beide zuidelijke kavels zijn aanduidingen 'gestapeld' opgenomen, waar bij een maximum goot\- en bouwhoogte van 13,5 en 15 meter zijn opgenomen.

Het realiseren van grondgebonden woningen is niet in overeenstemming met deze huidige regeling. Hoewel het via een wijzigingsbevoegdheid mogelijk is om het woningtype te wijzigen, dient het bouwvlak binnen de bestemming 'Woongebied' (zoals hiervoor beschreven) ook gewijzigd te worden. Dit betekent dat de wijzigingen via een herziening van het bestemmingsplan geregeld worden in plaats van toepassing van een wijzigingsbevoegdheid.

**'Waarde \- Boom'**

De voor 'Waarde \- Boom' aangewezen gronden zijn, behalve voor de andere daar voorkomende bestemmingen, mede bestemd voor het behoud, het herstel en/of de ontwikkeling van de levensvatbaarheid en ruimtelijke, monumentale en ecologische betekenis van bomen met dien verstande dat bij de beoordeling van het behoud van de bomen ook rekening wordt gehouden met de gemeentelijke Bomenverordening.

**'Waterstaat \- Bebouwingsvrij'**

De voor 'Waterstaat \- Bebouwingsvrij' aangewezen gronden zijn, behalve voor de andere daar voorkomende bestemmingen, mede bestemd voor de bescherming van waterschapsbelangen met de daarbij behorende bouwwerken, geen gebouwen zijnde.

**Samenvatting beschrijving strijdigheid**

Het realiseren van grondgebonden woningen op de zuidelijke kavels is op basis van het geldende bestemmingsplan niet toegestaan. Daarnaast dient tevens de regeling ter plaatse van de bouwvlakken bij de Pikkemaatboom aangepast te worden in verband met de aanleg van de wadi en realisatie van een woning. Voorliggend bestemmingsplan voorziet in de gewenste juridisch planologische kader om de voorgenomen ontwikkeling te realiseren.

#### 1\.5 Leeswijzer

Na deze inleiding wordt in hoofdstuk 2 ingegaan op de huidige situatie in en rondom het plangebied. Hoofdstuk 3 behandelt het relevante beleid. Vervolgens wordt in hoofdstuk 4 ingegaan op de relevante omgevingsaspecten. Hoofdstuk 5 omvat de beschrijving van het voorgenomen plan. Hoofdstuk 6 gaat in op bestemmingsplansystematiek en licht de bestemmingen toe. In hoofdstuk 7 wordt de economische uitvoerbaarheid van het bestemmingsplan toegelicht, gevolgd door de maatschappelijke uitvoerbaarheid in hoofdstuk 8\.

### Hoofdstuk 2 Huidige situatie in en rondom het plangebied

#### 2\.1 Ontwikkelingsgeschiedenis Delden

Delden is een kleine vestingstad dat vanuit strategisch oogpunt in Ã©Ã©n keer is gesticht (zgn. bastidestad) rond een parochiekerk. Dit vond plaats omstreeks het jaar 1320\. Een oudere nederzetting Delden moet elders hebben gelegen mogelijk ter plaatse van de zuidelijker gelegen middeleeuwse agrarische kernen Vossenbrink en St. Annabrink. De nieuwe nederzetting kreeg in 1325 stadsrechten en werd omsloten door een cirkelvormige wal en gracht, waarvan de omtrek nog zichtbaar is in het beloop van de Noorder\- en Zuiderhagen.

![afbeelding "i_NL.IMRO.1735.Deldenzuid2015Has-VS10_0003.png"](i_NL.IMRO.1735.Deldenzuid2015Has-VS10_0003.png)

*Afbeelding 2\.1: Kaart van Delden door Jacobus van Deventer uit circa 1565 (Bron:*

*Bestemmingsplan Delden Zuid 2015\)*

Uit de kaarten 1850, 1900, 2000 (afbeelding 2\.2\) blijkt dat er weinig is veranderd in de hoofdstructuur van Delden. Op de kaart van 1850 is te zien dat het gebied ten zuiden van Delden deels was ontgonnen. Ontsluitingswegen waren in een strak noord\-zuidpatroon aangelegd en kwamen samen in St. Annabrink. Deze wegen bestaan nog steeds. Opvallend op de kaart van 1900 is de ontginning van De Braak en de aanleg van de spoorweg. Na de aanleg van de spoorlijn Zutphen\-Enschede en de bouw van het station in 1866 ontwikkelde het stadje zich als forensenplaats voor het nabijgelegen Hengelo. Ten oosten van de stadskern kwam in 1925 een klein villapark tot stand. Na de Tweede Wereldoorlog breidde Delden zich naar het zuiden uit tot aan het in 1934 (1930\-1936\) aangelegde Twentekanaal.

De aanleg van het Twentekanaal is een duidelijke verandering in het landschap, maar zowel ten noorden als ten zuiden van het Twentekanaal is de structuur nog duidelijk herkenbaar. Door de aanleg van het Twentekanaal is het driehoekige patroon van het landschap (De Braak) afgesneden van het rechthoekige patroon van het landschap dat ten zuiden van het Twentekanaal ligt.

Op de kaart van 2000 is duidelijk zichtbaar dat een toename van infrastructuur en bebouwing heeft plaatsgevonden. De Europalaan, het Twentekanaal, de brug en de in zuidelijke en oostelijke richting gerealiseerde woningbouw zijn hiervan een voorbeeld (Bron: bestemmingsplan Delden Zuid 2015\).

![afbeelding "i_NL.IMRO.1735.Deldenzuid2015Has-VS10_0004.png"](i_NL.IMRO.1735.Deldenzuid2015Has-VS10_0004.png)

*Afbeelding 2\.2: Kaarten van Delden uit circa 1850, 1900 en 2000 (Bron:*

*Bestemmingsplan Delden Zuid 2015\)*

#### 2\.2 Beschrijving plangebied en omgeving

Het plangebied bestaat uit drie percelen, die zich bevinden aan de Hassinkstraat ongenummerd, aan de zuidzijde van de bebouwde kom van Delden. Het plangebied bevindt zich binnen de begrenzing van de woonwijk De Braak\-West. De wijk kent diverse typen woningen, uiteenlopend van rijenwoningen, geschakelde woningen tot vrijstaande huizen.

Zoals gezegd bestaat het plangebied uit drie onbebouwde locaties, die alle drie grenzen aan de Hassinkstraat.

De huidige situatie ter plaatse van het plangebied wordt weergegeven in afbeelding 2\.3\. De twee zuidelijke percelen grenzen aan het water. Op de zuidwestelijke kavels waren voorheen tijdelijke units geplaatst. Deze zijn op de luchtfoto nog te zien. Inmiddels zijn deze units niet meer aanwezig. De zuidoostelijke kavel is in afwachting van ontwikkeling tijdelijk in gebruik als parkeervoorziening (zie ook de linker illustratie in afbeelding 2\.4\.). De noordelijke kavel betreft de zogenaamde Pikkemaatboom\-kavel. Dit vanwege de aanwezigheid van een waardevolle en monumentale boom.

![afbeelding "i_NL.IMRO.1735.Deldenzuid2015Has-VS10_0005.png"](i_NL.IMRO.1735.Deldenzuid2015Has-VS10_0005.png)

*Afbeelding 2\.3: Luchtfoto huidige situatie plangebied (Bron: provincie Overijssel)*

![afbeelding "i_NL.IMRO.1735.Deldenzuid2015Has-VS10_0006.png"](i_NL.IMRO.1735.Deldenzuid2015Has-VS10_0006.png)

*Afbeelding 2\.4: Straatbeelden plangebied (Bron: Google streetview)*

### Hoofdstuk 3 Inventarisatie van relevant beleid

#### 3\.1 Rijksbeleid

##### 3\.1\.1 Structuurvisie Infrastructuur en Ruimte

###### 3\.1\.1\.1 Algemeen

De Structuurvisie Infrastructuur en Ruimte is op 13 maart 2012 vastgesteld. De Structuurvisie Infrastructuur en Ruimte (SVIR) geeft een totaalbeeld van het ruimtelijk\- en mobiliteitsbeleid op rijksniveau en vervangt de Nota Ruimte, de Structuurvisie Randstad 2040, de Nota Mobiliteit, de MobiliteitsAanpak en de Structuurvisie voor de Snelwegomgeving. Tevens vervangt het een aantal ruimtelijke doelen en uitspraken in onder andere de Agenda Landschap en de Agenda Vitaal Platteland. Daarmee wordt de SVIR het kader voor thematische of gebiedsgerichte uitwerkingen van rijksbeleid met ruimtelijke consequenties.

###### 3\.1\.1\.2 Rijksdoelen en regionale opgaven

In de SVIR heeft het Rijk drie rijksdoelen om Nederland concurrerend, bereikbaar, leefbaar en veilig te houden voor de middellange termijn (2028\):

* Het vergroten van de concurrentiekracht van Nederland door het versterken van de ruimtelijk\-economische structuur van Nederland;

* Het verbeteren, instandhouden en ruimtelijk zekerstellen van de bereikbaarheid waarbij de gebruiker voorop staat;

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Voor de drie rijksdoelen worden de 13 onderwerpen van nationaal belang benoemd. Hiermee geeft het Rijk aan waarvoor het verantwoordelijk is en waarop het resultaten wil boeken. Buiten deze nationale belangen hebben decentrale overheden beleidsvrijheid.

De drie hoofddoelen van het ruimtelijk en mobiliteitsbeleid kennen nationale opgaven die regionaal neerslaan. Opgaven van nationaal belang in Oost\-Nederland ( de provincies Gelderland en Overijssel) zijn:

* Het waar nodig verbeteren van de internationale achterlandverbindingen (weg, spoor en vaarwegen) die door Oost Nederland lopen. Dit onder andere ten behoeve van de mainports Rotterdam en Schiphol;

* Het formuleren van een integrale strategie voor het totale rivierengebied van Maas en Rijntakken (Waal, Nederrijn, Lek en de IJssel, deelprogramma rivieren van het Deltaprogramma) en de IJsselvechtdelta (deelprogramma's zoetwater en rivieren) voor waterveiligheid in combinatie met bereikbaarheid, ruimtelijke kwaliteit, natuur, economische ontwikkeling en woningbouw;

* Het tot stand brengen en beschermen van de (herijkte) EHS, inclusief de Natura 2000 gebieden (zoals de Veluwe);

* Het robuust en compleet maken van het hoofdenergienetwerk (380 kV), onder andere door het aanwijzen van het tracÃ© voor aansluiting op het Duitse hoogspanningsnet.

###### 3\.1\.1\.3 Ladder voor duurzame verstedelijking

In de SVIR wordt de ladder voor duurzame verstedelijking geÃ¯ntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3\.1\.6, lid 2\) opgenomen. Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij dient de behoefte aan een stedelijke ontwikkeling te worden aangetoond. De ladder kent drie treden die achter elkaar worden doorlopen:

![afbeelding "i_NL.IMRO.1735.Deldenzuid2015Has-VS10_0007.png"](i_NL.IMRO.1735.Deldenzuid2015Has-VS10_0007.png)

*Afbeelding 3\.1: Ladder voor duurzame verstedelijking (Bron: Ministerie van*

*Infrastructuur en Milieu)*

Teneinde een ontwikkeling adequaat te kunnen toetsen aan de ladder is het noodzakelijk inzicht te geven in de in afbeelding 3\.1 genoemde begrippen 'regionale behoefte', 'bestaand stedelijk gebied' en 'stedelijke ontwikkelingen'.

*Regionale behoefte*

Uit de nota van toelichting behorende bij artikel 3\.1\.6 Bro (Staatsblad 2012, 388, pp. 49\-50\) blijkt dat met regionale behoefte niet per se wordt gedoeld op een bovengemeentelijke behoefte (regionaal in de zin van meerdere gemeenten omvattende). Centraal staat een passend regionaal schaalniveau; in geval van een lokale ontwikkeling kan het daarom ook gaan om een lokale (binnen de gemeente) vallende behoefte. Een dergelijke behoefte kan dan worden gezien als "regionale behoefte" zoals bedoeld in artikel 3\.1\.6 lid 2 Bro.

*Bestaand stedelijk gebied.*

De ruimtevraag moet bij voorkeur worden opgevangen in het bestaand stedelijk gebied. Op basis van gebiedsspecifieke situatie dient bepaald te worden wat wordt ervaren als stedelijk gebied. In de Bro is in artikel 1\.1\.1 een definitie opgenomen voor bestaand stedelijk gebied. De definitie luidt: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

*Stedelijke ontwikkeling*

Het begrip 'stedelijke ontwikkeling' wordt in Bro 1\.1\.1\. als volgt gedefinieerd: ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

###### 3\.1\.1\.4 Toetsing aan de Ladder voor duurzame verstedelijking

In meerdere uitspraken van de Afdeling Bestuursrechtspraak van de Raad van State is uitgesproken dat kleinschalige woningbouw geen stedelijke ontwikkeling is als bedoeld in artikel 3\.1\.6 van het Besluit ruimtelijke ordening (o.a. ABRS 18 december 2013, 201302867/1/R4 waarbij het ging om 6 woningen en ABRS 8 april 2015, 201401119/1/R1 waarbij het ging om 9 woningen). Dit bestemmingsplan voorziet in maximaal 7 grondgebonden woningen bij recht en maximaal 8 woningen indien de opgenomen afwijkingsbevoegdheid wordt toegepast. Daarbij wordt tevens opgemerkt dat het gaat om woningen op twee locaties waar eerst gestapelde woningbouw was toegestaan. Planologisch is er zelfs sprake van een afname, aangezien ongelimiteerd appartementen zijn toegestaan. Gelet op de hiervoor genoemde uitspraken van de Afdeling is in voorliggend geval dan ook geen sprake van een stedelijke ontwikkeling als bedoeld in het Besluit ruimtelijke ordening. Er hoeft dan ook geen verdere toetsing plaats te vinden aan de âLadder voor duurzame verstedelijkingâ.

##### 3\.1\.2 Besluit algemene regels ruimtelijke ordening en Besluit ruimtelijke ordening

De basis van juridische borging van de realisatie van de nationale belangen ligt in het Besluit algemene regels ruimtelijke ordening (Barro) en het Bro.

Het Barro is in werking sinds 2011 en bevat onderwerpen die van rijksbelang zijn, zoals defensie, de ecologische hoofdstructuur, de elektriciteitsvoorziening en toekomstige uitbreiding van het hoofd(spoor)wegennet. Per onderwerp bevat het Barro regels waaraan bestemmingsplannen moeten voldoen. Binnen drie jaar moet het onderwerp zijn opgenomen in een bestemmingsplan.

##### 3\.1\.3 Conclusie toetsing aan het rijksbeleid

De ontwikkeling raakt geen rijksbelangen. De herontwikkeling brengt vanuit de ladder voor duurzame verstedelijking geen belemmeringen met zich mee. Het rijksbeleid vormt geen belemmering voor de uitvoerbaarheid van de gewenste ontwikkeling.

#### 3\.2 Provinciaal beleid

##### 3\.2\.1 Algemeen

Het ruimtelijk beleid van de provincie Overijssel staat vooral in de Omgevingsvisie en Omgevingsverordening die Provinciale Staten van Overijssel op 1 juli 2009 hebben vastgesteld. Naar aanleiding van monitoring en evaluaties is de Omgevingsvisie en \-verordening op onderdelen geactualiseerd. De Actualisatie Omgevingsvisie en \-verordening is op 3 juli 2013 vastgesteld door Provinciale Staten en op 1 september 2013 in werking getreden.

De provincie Overijssel werkt momenteel aan een revisie van de Omgevingsvisie en Omgevingsverordening Overijssel. Deze actualiserende plannen hebben inmiddels als ontwerp ter inzage gelegen en worden naar verwachting op korte termijn vastgesteld. De ontwikkeling zoals vervat in dit bestemmingsplan zijn ook passend binnen het nieuwe, toekomstige provinciale beleid.

##### 3\.2\.2 Omgevingsvisie Overijssel

De Omgevingsvisie is een integrale visie waarin de beleidsambities en doelstellingen staan die van provinciaal belang zijn voor de ontwikkeling van de fysieke leefomgeving van Overijssel. Het uitgangspunt is gericht op het jaar 2030\. De visie biedt kaders in de vorm van ontwikkelingsperspectieven voor de groene omgeving en stedelijke omgeving. Daarbinnen krijgen gemeenten, waterschappen, maatschappelijke organisaties en andere initiatiefnemers mogelijkheden om ruimtelijke ontwikkelingen te realiseren.

De hoofdambitie van de visie is een toekomst vaste groei van welvaart en welzijn met een verantwoord beslag op de beschikbare natuurlijke hulpbronnen en voorraden. In het beleid van de provincie staan daarom de zorg voor ruimtelijke kwaliteit en duurzaamheid centraal. De provincie wil ruimtelijke kwaliteit realiseren door vooral in te zetten op het beschermen van bestaande kwaliteiten en deze te verbinden met nieuwe ontwikkelingen. Het verbeteren van de ruimtelijke kwaliteit van de leefomgeving staat voorop, in combinatie met een goed vestigingsklimaat, een goede woonomgeving en een fraai buitengebied. De essentiÃ«le gebiedskenmerken zijn daarbij het uitgangspunt.

##### 3\.2\.3 Uitvoeringsmodel Omgevingsvisie

Om de provinciale ambities waar te kunnen maken, bevat de Omgevingsvisie een uitvoeringsmodel. De filosofie van dit model is dat de provincie samen met partners een gezamenlijke visie of doel deelt en dat vervolgens elke partij in de eigen verantwoordelijkheidssfeer in actie komt. Het uitvoeringsmodel heeft drie niveaus: generieke beleidskeuzes, ontwikkelperspectieven en gebiedskenmerken. Aan de hand van deze niveaus wordt duidelijk of een ruimtelijke ontwikkeling mogelijk is en of er behoefte aan is, waar het past in de ontwikkelingsvisie en hoe de ontwikkeling uitgevoerd kan worden. In de navolgende afbeelding is het uitvoeringsmodel en de niveaus daarin weergegeven.

![afbeelding "i_NL.IMRO.1735.Deldenzuid2015Has-VS10_0008.png"](i_NL.IMRO.1735.Deldenzuid2015Has-VS10_0008.png)

*Afbeelding 3\.2: Uitvoeringsmodel Omgevingsvisie Overijssel*

*Generieke beleidskeuzes*

Generieke beleidskeuzes vloeien voort uit beleid van EU, Rijk of provincie. Het zijn keuzes die bepalen of een ontwikkeling nodig is of mogelijk. De generieke beleidskeuzes zijn veelal normstellend.

Een voorbeeld van een generieke beleidskeuze is dat gemeenten hun ruimtelijke ontwikkelingsplannen moeten afstemmen met hun buurgemeenten, om te voorkomen dat inefficiÃ«nte concurrentie tussen gemeenten ontstaat. Een ander voorbeeld is de 'SER\-ladder', die inhoudt dat eerst bestaande bebouwing en herstructureringsmogelijkheden worden benut, voordat er uitbreiding kan plaatsvinden.

*Ontwikkelingsperspectieven*

Na de toetsing aan de generieke beleidskeuzes komen de ontwikkelingsperspectieven aan de orde. In de Omgevingsvisie staan zes ontwikkelperspectieven beschreven voor de groene en stedelijke omgeving. De ontwikkelperspectieven zijn flexibel voor de toekomst en geven richting aan wat waar ontwikkeld zou kunnen worden.

*Gebiedskenmerken*

Tot slot zijn de gebiedskenmerken van belang, die bestaan uit vier lagen (natuurlijke laag, laag van het agrarisch cultuurlandschap, stedelijke laag en lust\- en leisure\-laag). Voor elke laag gelden specifieke kwaliteitsvoorwaarden en \-opgaven voor ruimtelijke ontwikkelingen. Het is de vraag 'hoe' een ontwikkeling invulling krijgt.

##### 3\.2\.4 Omgevingsverordening Overijssel

De hoofdlijnen van de Omgevingsvisie zijn juridisch geborgd in de Omgevingsverordening. Het gaat om de onderwerpen uit de visie die de provincie zo belangrijk vindt dat deze dwingend worden opgelegd. In de verordening staan algemene regels op het gebied van de ruimtelijke ordening, mobiliteit, milieu, water en bodem. De verordening als juridisch instrument om de doorwerking van provinciaal beleid af te dwingen, is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen. De Omgevingsverordening geeft regels aan gemeenten die bij het maken van bestemmingsplannen in acht genomen moeten worden.

##### 3\.2\.5 Toetsing van het initiatief aan het 'Uitvoeringsmodel Omgevingsvisie Overijssel'

###### 3\.2\.5\.1 Generieke beleidskeuzes

Bij de afwegingen in de eerste fase "generieke beleidskeuzes" wordt opgemerkt dat sprake is van een binnenstedelijke ontwikkeling. Met name artikel 2\.1\.3 van de Omgevingsverordening Overijssel is van belang.

**Artikel 2\.1\.3 (SER\-ladder voor de Stedelijke omgeving)**

*Bestemmingsplannen voorzien uitsluitend in stedelijke ontwikkelingen die een extra*

*ruimtebeslag door bouwen en verharden leggen op de groene omgeving wanneer*

*aannemelijk is gemaakt:*

*dat er voor deze opgave in redelijkheid geen ruimte beschikbaar is binnen het*

*bestaande bebouwd gebied en de ruimte binnen het bestaand bebouwd gebied*

*ook niet geschikt te maken is door herstructurering en/of transformatie;*

*dat mogelijkheden voor meervoudig ruimtegebruik binnen het bestaand bebouwd*

*gebied optimaal zijn benut.*

*Toetsing van het initiatief aan artikel 2\.1\.3 van de Omgevingsverordening Overijssel*In de Omgevingsverordening Overijssel is het begrip "groene omgeving" nader gedefinieerd als: *de gronden die niet vallen onder bestaand bebouwd gebied.*

In de Omgevingsverordening Overijssel is het begrip "bestaand bebouwd gebied" nader gedefinieerd als: *de gronden die benut kunnen worden voor stedelijke functies op grond*

*van geldende bestemmingsplannen en op grond van voorontwerp\-bestemmingsplannen*

*voor zover de provinciale diensten daarover schriftelijk een positief advies hebben*

*uitgebracht in het kader van het vooroverleg als bedoeld in artikel 3\.1\.1 Bro/artikel 10*

*BRO.*

De ontwikkeling betreft een binnenstedelijke ontwikkeling die voldoet aan de SER\-ladder. Zoals hierna zal blijken uit het ter plekke geldende ontwikkelingsperspectief en het geldende bestemmingsplan is het plangebied gelegen in bestaand bebouwd gebied. Het toestaan van een ander woningtype op een locatie die reeds is bestemd voor woningbouw past binnen het principe van zuinig en zorgvuldig ruimtegebruik. In verband hiermee is het voorliggende bestemmingsplan in overeenstemming met artikel 2\.1\.3 uit de Omgevingsverordening Overijssel.

Bij de afwegingen in de eerste fase "generieke beleidskeuzes" zijn er voor het overige geen aspecten aanwezig die bijzondere aandacht verdienen.

###### 3\.2\.5\.2 Ontwikkelingsperspectieven

In dit geval zijn de ontwikkelingsperspectieven voor de stedelijke omgeving van belang. In de stedelijke omgeving is de uitdaging om de economische centra bereikbaar te houden en door herstructurering de kwaliteit van de woonomgevingen en bedrijfslocaties te vergroten. In afbeelding 3\.3 is een uitsnede van de ontwikkelingsperspectievenkaart behorende bij de Omgevingsvisie opgenomen. Uit deze kaart blijkt dat het plangebied is gelegen binnen het perspectief âGeplande woonwijkâ.

![afbeelding "i_NL.IMRO.1735.Deldenzuid2015Has-VS10_0009.png"](i_NL.IMRO.1735.Deldenzuid2015Has-VS10_0009.png)

*Afbeelding 3\.3: Uitsnede ontwikkelingsperspectievenkaart Omgevingsvisie Overijssel*

*(Bron: Provincie Overijssel)*

**"Geplande woonwijk"**

De nadruk in dit ontwikkelingsperspectief komt steeds meer te liggen op het creÃ«ren van een breed spectrum aan gemengde milieus van woningen, werkruimtes, bedrijven, voorzieningen en recreatieve mogelijkheden die voortbouwen op de karakteristieke opbouw van dorp of kern. Voor wat betreft de 'Geplande woonwijken' dient de behoefte te worden onderbouwd middels een woonvisie.

*Toetsing van het initiatief aan de Ontwikkelingsperspectieven*

De planologische wijzigingen (toestaan van een ander woningtype en aanpassen van een bouwvlak) past uitstekend binnen het ter plekke geldende ontwikkelingsperspectief. De nieuwe bebouwing is zowel functioneel als stedenbouwkundig goed in te passen in de omgeving.

###### 3\.2\.5\.3 Gebiedskenmerken

Op basis van gebiedskenmerken in vier lagen (natuurlijke laag, laag van het agrarisch\-cultuurlandschap, stedelijke laag en lust\- en leisurelaag) gelden specifieke kwaliteitsvoorwaarden en âopgaven voor ruimtelijke ontwikkelingen. Bij toetsing van het ruimtelijke initiatief aan de gebiedskenmerken in vier lagen (natuurlijke laag, laag van het agrarisch cultuurlandschap, stedelijke laag en lust\- en leisure\-laag) is van belang dat de locatie is gelegen in stedelijk gebied.

Dit betekent dat de 'Natuurlijke laag' en de âLaag van het agrarisch cultuurlandschap' buiten beschouwing kunnen blijven aangezien deze oorspronkelijke waarden niet meer voorkomen in het plangebied.

De locatie heeft op de gebiedskenmerkenkaart de "stedelijke laag" en âlust\- en leisurelaagâ geen bijzondere eigenschappen. Deze gebiedskenmerken kunnen derhalve buiten beschouwing worden gelaten.

#### 3\.3 Gemeentelijk beleid

##### 3\.3\.1 Strategische Visie 'Hof van Twente \- Zicht op 2030"

###### 3\.3\.1\.1 Algemeen

Doel van de toekomstvisie is het schetsen van de grote lijnen: wat kenmerkt de gemeente Hof van Twente nu en straks. Maar de visie geeft ook een mogelijk toekomstperspectief specifiek voor de gemeente, met vernieuwende ideeÃ«n en kansrijke oplossingsrichtingen. Een perspectief dat beoogt te boeien, te inspireren en richtinggevend te zijn bij het maken van keuzes.

Alle kernen en buurtschappen hebben hun eigen sterke en zwakke punten. In 2030 wordt het onderscheid tussen de verschillende delen gerespecteerd en krijgt het de ruimte. In die verscheidenheid schuilt de kracht van Hof van Twente. Vanzelfsprekend houden kernen uiteenlopende functies, maar door bewust accenten te leggen kan iedere kern werken aan een herkenbaar profiel van de eigen sterke punten en zich hiermee profileren. Voor Delden wordt gedacht aan het profiel van een 'Historie' .Ten aanzien van voorgenomen ontwikkeling is vooral streefpunt 14 van belang.

###### 3\.3\.1\.2 Streefpunt 14: Kwaliteit woningenbestand is hoog en divers, aansluitend op de markt/behoefte van inwoners,

De grotere kernen in Hof van Twente houden een belangrijke woonfunctie; de meeste mensen wonen daar. Ze hebben ook de functie om woonruimte te bieden aan mensen die uit het buitengebied komen. Als centraal gelegen kern heeft Goor het meest een stedelijk karakter. In de buurtschappen en het buitengebied wordt het wonen zorgvuldig geÃ¯ntegreerd in het landschap. Vrijkomende agrarische gebouwen krijgen alleen een andere, bijvoorbeeld woonfunctie, na een zorgvuldige afweging. Structuurvisies en bestemmingsplannen zijn op deze uitgangspunten aangepast. In het buitengebied en de buurtschappen zal het wonen kleinschalig, groen en duurzaam zijn.

Belangrijker in omvang dan uitbreiding zijn de plannen voor inbreiding in kernen en voor vernieuwing/verduurzaming van de bestaande woningvoorraad.

In 2030 bestaat op het gebied van de volkshuisvesting de grootste opgave uit het vervangen van in de jaren vijftig en zestig van de twintigste eeuw gebouwde wijken/woningen. Dit gaat gepaard met een verduurzaming. Tegelijk komen als gevolg hiervan ruimtes in kernen vrij die niet direct weer voor woningbouw gebruikt worden. Dit biedt stedenbouwkundig nieuwe kansen. Hier is nadrukkelijk ingespeeld op de kansen van de demografische krimp.

De kwaliteit gaat in alles boven de kwantiteit in 2030\. Waar vanaf 2020 in de nieuwbouw energieneutrale woningen de standaard zijn, zijn in 2030 ook enkele energiepositieve wijken ontstaan. Daarbij is een verschuiving van type wooneenheden opgetreden. Wooncomplexen met een diversiteit van wooneenheden zijn in de grotere kernen ontstaan. Combinaties met zorgaanbod passen in die opzet. De traditionele twee\-onder\-Ã©Ã©n kap woningen zijn geleidelijk wat teruggelopen in aandeel.

Daarnaast wordt in 2030 gewerkt aan het energieneutraal maken van relatief nieuwe wijken

###### 3\.3\.1\.3 Toetsing van het initiatief aan de Strategische Visie

De 'Strategische Visie' staat de uitvoering van de gewenste ontwikkeling niet in de weg. Met de gewenste planologische wijzigingen wordt binnen de grenzen van een bestaande woonwijk voorzien in de woningbehoefte, waarmee tevens voorkomen wordt dat de kavels niet ontwikkeld worden.

##### 3\.3\.2 Woonvisie

###### 3\.3\.2\.1 Regionale Woonvisie en het woon\-wensenonderzoek

Samen met andere gemeenten in de regio is de âRegionale Woonvisie Twente 2015\-2025â\- Natuurlijk ..Wonen in Twente opgesteld. Deze visie gaat verder dan de gemeentelijke visie zoals die tot 2013 van toepassing is geweest. De regionale woonvisie geeft de gezamenlijke uitgangspunten weer: woonafspraken en woonkeuzes op lokaal niveau zijn hiermee in lijn.

Dit leidt tot de volgende speerpunten van beleid.

* Wonen voor iedereen

+ 1\. Voldoende en gevarieerd aanbod

+ 2\. Huisvesten aandachtsgroepen

* Elke woning moet raak zijn

+ 1\. Kwaliteit boven kwantiteit

+ 2\. De kwaliteit van de bestaande voorraad is dÃ¨ grote opgave

+ 3\. Duurzaamheid en levensloopgeschiktheid

* Elke woonlocatie moet raak zijn

+ 1\. Vernieuwing en inbreiding boven uitbreiding

* Regionale samenwerking

Ook is in 2015 een woonwensenonderzoek in de gemeente Hof van Twente uitgevoerd. Uit het onderzoek blijkt dat er nog behoefte is aan gemiddeld 70 woningen per jaar tot 2025 in de gehele gemeente Hof van Twente. De vraag zal na 2025 stabiliseren en zal er meer sprake zijn van vervanging van het bestaande aanbod.

###### 3\.3\.2\.2 Woonagenda

Op basis van de Regionale woonvisie en het woonwensenonderzoek is nieuw gemeentelijk woonbeleid, Woonagenda Hof van Twente 2016\-2020, vastgesteld en inwerking getreden (22 maart 2016\). In de woonagenda wordt aangegeven welke behoefte er is aan woningen in de diverse kernen. In de komende jaren wordt gekozen voor de volgende vier speerpunten:

**Inzet op de kwaliteit van de bestaande woningvoorraad en de kernen**

Met een stabilisatie en mogelijke afname van het aantal huishoudens in het verschiet (vanaf ongeveer 2025\), is het van belang nu al in te zetten op het op niveau houden van de kwaliteit van de woningvoorraad en de leefbaarheid in de verschillende kernen en in het buitengebied. Daarbij gaat het onder andere om (steden)bouwkundige kwaliteit, duurzaamheid, voorzieningenn en sociale cohesie.

**Optimaal en via maatwerk benutten van de ruimte voor uitbreiding van de**

**woningvoorraad**

De huidige prognoses laten zien dat er behoefte is aan groei met zoân 700 woningen tot 2025 (vanaf 2015\). De verwachting is dat het merendeel van die groei voor 2020 plaatsvindt en dat het aantal huishoudens daarna stabiliseert, om voorbij 2025 langzaam te gaan afnemen. Omdat de huidige markt ontspannen is en er her en der nu al sprake van leegstand is, zal de gemeente niet alle nieuwbouw voor 2020 realiseren. De gemeente doet dit ook in het licht van de regionale woonafspraken, waarin is afgesproken dat maximaal 100% van de behoefte volgens PRIMOS 2013 gerealiseerd wordt. Met een jaarlijkse uitbreiding van 70 woningen per jaar tot 2025, nog niet allemaal concreet ingevuld met bouwplannen,wordt voldaan aan die afspraken. Bij de invulling van dit programma zullen de woonwensen zo goed mogelijk worden gehonoreerd, omdat âelke woning raak moet zijnâ. De gemeente kiest voor flexibiliteit in locaties en programma, met een voorkeur van inbreiding boven uitbreiding, zodat ingespeeld kan worden op de actuele vraag.

**Aandacht hebben voor goede woonmogelijkheden voor groepen die (mogelijk)**

**zorg nodig hebben**

Er ligt een opgave in het passend huisvesten van senioren. Het is van belang dat deze mensen zo lang mogelijk zelfstandig en prettig kunnen blijven wonen. Dat vraagt om het aanpassen van woningen, om nieuwbouw van geschikte woningen en om vormen van beschermd wonen. Ook de beschikbaarheid van (zorg\- en welzijns\-) voorzieningen is essentieel.

**Het huisvesten van urgente groepen woningzoekenden**

Een groeiende groep vormen de statushouders. De gemeente wil voldoen aan de (toekomstige) taakstelling voor de huisvesting van vergunninghouders.

###### 3\.3\.2\.3 Toetsing van het initiatief aan de woonvisie

De planologische wijzigingen zoals vervat in dit bestemmingsplan is hoofdzakelijk gericht op het inspelen op de actuele vraag vanuit de markt. Door het ontbreken van vraag naar appartementen op deze locatie is het gewenst om grondgebonden woningen te realiseren, waar wel (actuele) behoefte aan is.

Het aantal woningen dat mogelijk wordt gemaakt in dit bestemmingsplan is in overeenstemming met de programmering zoals opgenomen in de woonagenda en betreft een vermindering van het reeds toegestane aantal woningen op basis van het geldend bestemmingsplan. Tevens wordt opgemerkt dat de gemeente gebruik maakt van een kavelwachtlijst voor Delden. Daaruit blijkt dat er concrete behoefte is aan vrijstaande woningen in Braak\-West en het plan in lijn is met de afspraken in de Regionale Woonvisie.

##### 3\.3\.3 Bodembeleid

###### 3\.3\.3\.1 Algemeen

De gemeente heeft in het Bodembeleidsplan haar beleid ten aanzien van bodemverontreiniging uiteengezet. De ambitie van de gemeente is om bodemverontreinigingen te voorkomen en de bodem geschikt te houden voor toekomstige ontwikkelingen. Ten tweede heeft de gemeente de ambitie om bodemaspecten tijdig mee te nemen in planvorming.

De gemeente geeft prioriteit aan het opheffen van bodemverontreinigingen die actuele risicoâs opleveren voor mensen of milieu. De gemeente besteedt in het bijzonder aandacht aan de mogelijke aanwezigheid van asbest in de bodem. Hiervoor wordt verwezen naar het asbestbeleid en de asbestsignaleringskaart. Voor afvoer en aanvoer van grond geldt het Besluit bodemkwaliteit van toepassing. Dit is in de gemeente vastgelegd in de nota bodembeheer en de bodemkwaliteitskaart.

###### 3\.3\.3\.2 Toetsing van het initiatief aan het Bodembeleid

In paragraaf 4\.1\.1 wordt de bodemkwaliteit beschreven. Verwezen wordt naar deze paragraaf.

##### 3\.3\.4 Archeologiebeleid

###### 3\.3\.4\.1 Algemeen

Op 1 januari 2010 is het gemeentelijke archeologiebeleid in werking getreden. Op de bijbehorende archeologische verwachtings\- en beleidsadvieskaart is aangegeven welke gebieden een lage, een middelhoge en een hoge archeologische verwachtingswaarde hebben. Verder zijn ook de terreinen met bekende archeologische waarden in beeld gebracht (de archeologische monumenten). Afhankelijk van de verwachtingswaarde dient bij bouwplannen en ingrepen in de grond met een bepaalde omvang en diepte archeologisch vooronderzoek plaats te vinden.

* Historische kern: bij verstoringen dieper dan 40 cm en een oppervlakte van 50 m2 of meer;

* Hoge verwachting: bij verstoringen dieper dan 40 cm en een oppervlakte van 2500 m2 of meer;

* Middelhoge verwachting: bij verstoringen dieper dan 40 cm en een oppervlakte van 5000 m2 of meer;

* Lage verwachting: bij verstoringen dieper dan 40 cm en een oppervlakte van 10 ha of meer.

###### 3\.3\.4\.2 Toetsing van het initiatief aan het archeologiebeleid

In subparagraaf 4\.4 wordt getoetst aan het gemeentelijke archeologiebeleid. Verwezen wordt naar deze paragraaf. Archeologisch onderzoek is niet noodzakelijk. Hier wordt geconcludeerd dat het aspect archeologie geen belemmering vormt voor de voorgenomen ontwikkeling.

##### 3\.3\.5 Gemeentelijk Mobiliteitsplan

###### 3\.3\.5\.1 Algemeen

Het Gemeentelijk Mobiliteitsplan (GMP) is in 2016 vastgesteld. Dit plan biedt een overzicht van maatregelen op verkeersgebied die erop gericht zijn om de bereikbaarheid, de leefbaarheid en de veiligheid van de woningen en de bedrijven te verbeteren.

Dit plan biedt tevens een kader waaraan ruimtelijke plannen met betrekking tot deze aspecten kunnen worden getoetst. In het bijbehorende maatregelenpakket wordt het beleid naar de praktijk vertaald.

Relevante doelstellingen zijn de volgende:

* het wegen\- en stratennet wordt duurzaam veilig ingericht en heringericht;

* het fietsverkeer wordt gestimuleerd, het fietsroutenetwerk wordt verbeterd;

* bij nieuwbouwplannen wordt een parkeertoets en een mobiliteitstoets uitgevoerd.

Met deze doelstellingen dient bij het beheer, de inrichting en de eventuele ontwikkelingen rekening gehouden. Vanwege de ruimtelijke kwaliteit, de leefbaarheid en de verkeersveiligheid moet het parkeren en laden en lossen op eigen terrein plaatsvinden en niet op de openbare weg. Ten slotte streeft de gemeente ernaar om op het gemeentelijke grondgebied geen reguliere routes voor het vervoer van gevaarlijke stoffen vast te stellen.

###### 3\.3\.5\.2 Toetsing van het initiatief aan het Gemeentelijk Mobiliteitsplan

In paragraaf 5\.2 worden de aspecten 'Verkeer en parkeren' beschreven. In deze paragraaf wordt uitgebreid beschreven dat de ontwikkeling ten aanzien van de aspecten verkeer en parkeren geen belemmeringen met zich meebrengt in het kader van de uitvoerbaarheid van het bestemmingsplan.

##### 3\.3\.6 Nota Externe veiligheidsbeleid 2010\-2015

###### 3\.3\.6\.1 Algemeen

Het gemeentelijk externe veiligheidsbeleid staat verwoord in de Nota externe veiligheidsbeleid 2012 \- 2015 'Veiligheid zonder absolute zekerheid'. Het beleid uit deze nota wordt voortgezet totdat nieuw beleid van kracht wordt.

Binnen de gemeente bevinden zich enkele risicovolle bedrijven. Naast opslag van gevaarlijke stoffen vindt vervoer daarvan plaats via weg, water, spoor en buisleidingen. Op de site www.risicokaart.nl staan de risicovolle bedrijven vermeld. Ten aanzien van nieuw vestiging van zwaardere en risicovolle bedrijvigheid stelt de gemeente zich terughoudend op. Kern van het te voeren beleid is dat wordt voldaan aan de minimale wettelijke eisen en verantwoord gebruik wordt gemaakt van bevoegdheden.

###### 3\.3\.6\.2 Toetsing van het initiatief aan de Nota Externe Veiligheidsbeleid 2012\-2015

In paragraaf 4\.1\.4 wordt het plan getoetst aan het aspect externe veiligheid. Verwezen wordt naar deze paragraaf. Hier wordt geconcludeerd dat het aspect externe veiligheid geen belemmering vormt voor de voorgenomen ontwikkeling.

##### 3\.3\.7 Verbreed Gemeentelijk Rioleringsplan 2013\- 2016

###### 3\.3\.7\.1 Algemeen

In de Waterwet en de Wet milieubeheer zijn de gemeentelijke watertaken geregeld. Deze taken hebben betrekking op de gemeentelijke zorgplicht voor:

* inzameling en transport van stedelijk afvalwater.

* het inzamelen en verwerken van afvloeiend hemelwater.

* grondwater(maatregelen).

De doelmatige uitvoering van deze zorgplichten is in het vGRP vastgelegd en gaat uit van de volgende principes:

De trits "vasthouden \- bergen \- afvoeren" houdt in dat in eerste instantie getracht wordt het (gebiedseigen) water in de bodem te infiltreren. Indien dit niet mogelijk is dient het afstromend regenwater lokaal te worden geborgen in vijvers en watergangen. Pas in de laatste instantie kan overwogen worden het water (zo traag mogelijk) af te voeren naar de omgeving.

De trits "schoonhouden \- scheiden \- schoonmaken" omvat ten eerste het niet toelaten dat de kwaliteit van water verslechtert (schoon houden), vervolgens het gescheiden houden van schone en vuile waterstromen en als laatste het zuiveren (schoonmaken) van verontreinigd water. Door water schoon te houden en vuile waterstromen zoveel mogelijk gescheiden te houden kan de omvang van te zuiveren water worden beperkt en tevens het zuiveringsrendement worden verhoogd.

Het vGRP geeft inzicht in de omvang, het functioneren en de kwaliteitstoestand van de voorzieningen waarmee de gemeente invulling geeft aan de wettelijke zorgplichten voor het afval\-, hemel\- en grondwater. Het vGRP beschrijft de beleidskaders en de activiteiten voor de inzameling, transport en verwerking van stedelijk afval, hemel\- en grondwater in de gemeente Hof van Twente voor de periode 2013\-2016 en geeft de visie op de gemeentelijke watertaken voor de lange termijn (2030\). In het vGRP zijn de gemeentelijke ambities vastgelegd ten aanzien van de invulling van zorgplichten op het gebied van stedelijk afvalwater, overtollig hemelwater en grondwateroverlast.

In lijn met het huidige beleidskader streeft de gemeente er naar vermenging van schoon hemelwater met afvalwater zoveel mogelijk terug te dringen (ontvlechten), waarbij de trits 'vasthouden \-bergen\-afvoeren' de voorkeursvolgorde is (basisniveau). Ontvlechting vindt in principe plaats als dat doelmatig en kosteneffectief is. Bij nieuwbouw is de aanleg van een gemeentelijk hemelwaterstelsel (riool of watergang) gebruikelijk, waar de particulier he hemelwater naartoe kan afvoeren. De infrastructuur wordt in principe zodanig ingericht da de particulier in staat wordt gesteld het hemelwater (voor een deel) op eigen terrein te verwerken (lozen op aangrenzende sloot en/of infiltratie in de bodem). Is verwerking op eigen terrein niet mogelijk dan kan de particulier het hemelwater bovengronds afvoeren naar het gemeentelijk hemelwaterstelsel.

Wat betreft de verwerking van overtollig hemelwater in riolen geldt dat het bewust inrichten van de bovengrond als waterberging c.q. waterafvoer de voorkeur heeft om eventuele inspanningen betaalbaar te houden.

Bij de grondwaterzorgplicht hebben perceeleigenaren nadrukkelijk een eigen verantwoordelijkheid bij het voorkomen van grondwaterproblemen. Als de grondwaterstand echter te zeer wordt bepaald door factoren buiten het perceel van de grondeigenaar dan zal de gemeente, in samenspraak met waterbeheerder en provincie, maatregelen treffen om structurele grondwaterproblemen te voorkomen of te beperken.

Ten aanzien van de verwerking van grondwater bij nieuwbouw kan worden gesteld dat dit voldoende wordt ondervangen in het 'watertoets proces'. Hierbij worden vooraf de waterhuishoudkundige belangen expliciet en op evenwichtige wijze meegewogen bij de ontwikkeling van nieuwbouwlocaties en/of doorvoeren van planologische wijzingen.

###### 3\.3\.7\.2 Toetsing van het initiatief aan het Verbreed Gemeentelijk Rioleringsplan 2013\-2016

Verwezen wordt naar paragraaf 4\.2, waarin de wateraspecten nader belicht worden.

##### 3\.3\.8 Nota geluidbeleid

De Nota gemeentelijk geluidbeleid 2013 â 2020 bevat voor 7 verschillende gebiedstypen beleid met betrekking tot wegverkeerslawaai en industrielawaai. De geluidnota bevat ook beleid voor onder andere cumulatie en compensatie van geluid. Het beleid is gericht op behoud van stilte waar het stil is. Dit geldt voor zowel het buitengebied als voor de kern.

Waar van nature al meer geluid is, bijvoorbeeld door verkeer op drukke doorgangswegen, is de gemeentelijke ambitie minder hoog.

###### 3\.3\.8\.1 Situatie plangebied

Op het aspect geluid wordt in paragraaf 4\.1\.2 nader ingegaan. Kortheidshalve wordt naar deze paragraaf verwezen.

##### 3\.3\.9 Milieubeleidsplan

Het gemeentelijk milieubeleidsplan schetst de kaders, de hoofdlijnen en de richting van het te voeren samenhangend beleid voor diverse milieuthemaâs, de aanpak van doelgroepen en de samenhang met het economisch\-ruimtelijk beleid. De beleidsnota kent een visie deel tot 2020 en ambities tot 2015\. Centraal staat het streven naar milieuduurzaamheid. Dit vindt plaats doordat milieuaspecten en \-normen vroegtijdig in de voorbereiding van besluitvorming worden mee\- en afgewogen met het oog op ontwikkeling en behoud van een goed woon\- en leefklimaat.

###### 3\.3\.9\.1 Situatie plangebied

In Hoofdstuk 4 wordt uitgebreid ingegaan op alle milieu\- en overige omgevingsaspecten. Hier wordt geconstateerd dat van belemmeringen geen sprake is. Tevens is voldoende aandacht voor het aspect duurzaamheid (zongerichte verkaveling).

##### 3\.3\.10 Beeldkwaliteitsparagraaf

Voor de locatie gelden de uitgangspunten en eisen uit het âBeeldkwaliteitplan De Braak Westâ. De nieuwe ontwikkeling van de zes woningen langs het water valt in dit beeldkwaliteitplan in gebied A: de rand van Delden. De woning naast de Pikkemaatboom valt in gebied E: de landelijke zone. Gebied A was in de oorspronkelijk opzet een plandeel waar wat grotere bouwvolumes â meer stedenbouwkundige massa â zou worden gerealiseerd. In de nieuwe planopzet is er duidelijk sprake van kleinere bouwvolumes.

Aangezien de typologie aan de oostzijde binnen deze zone is aangepast van twee appartementenvillaâs naar 6 vrijstaande woningen zijn de beeldkwaliteiteisen voor gebied A niet meer passend. De nieuwe verkaveling gaat namelijk uit van grondgebonden woningen op ruime kavels. Daarom wordt voor de architectonische uitwerking aangesloten bij de beeldkwaliteiteisen van gebied E: de landelijke zone. Daarbij worden enkele extra eisen gesteld aan de randafwerking langs het water om deze goed te laten aansluiten bij de zone langs het water en mag de architectuur eigentijdser worden om zo toch voldoende aan te kunnen sluiten bij de woningen aan het water in de westzijde van de zone ârand van Deldenâ.

Voor gebied A wordt het Beeldkwaliteitsplan vervangen door de Beeldkwaliteitsparagraaf. De volledige Beeldkwaliteitsparagraaf is opgenomen in Bijlage

### Hoofdstuk 4 Uitvoerbaarheidsaspecten/onderzoek

#### 4\.1 Milieu

Dit onderdeel bevat een inventarisatie van de verschillende milieu\-aspecten. Allereerst komen de milieuaspecten bodemkwaliteit, geluid, luchtkwaliteit, externe veiligheid en milieuzonering aan de orde.

##### 4\.1\.1 Bodemkwaliteit

###### 4\.1\.1\.1 Algemeen

Bij de vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van die bodem en of deze aspecten optimaal op elkaar kunnen worden afgestemd. Om hierin inzicht te krijgen, wordt in dit geval een bodemonderzoek verricht conform de richtlijnen NEN 5740 en NEN 5707\.

###### 4\.1\.1\.2 Situatie plangebied

Om de bodemkwaliteit in beeld te brengen is in 2009 voor het gebied De Braak West een bodemonderzoek uitgevoerd. Vanuit milieuhygiÃ«nisch oogpunt zijn hierin er geen belemmeringen geconstateerd voor de bouw van woningen binnen het plangebied. Op basis hiervan kan geconcludeerd worden dat de bodemkwaliteit geen belemmering vormt voor de realisatie van de woningen.

###### 4\.1\.1\.3 Conclusie

De bodemkwaliteit vormt geen belemmering voor de uitvoerbaarheid van het bestemmingsplan.

##### 4\.1\.2 Geluid

###### 4\.1\.2\.1 Algemeen

In artikel 3\.3\.1 van het Bro is bepaald dat in een bestemmingsplan moet worden aangegeven waar geluidgevoelige gebouwen en terreinen zijn gesitueerd ten opzichte van wegen, spoorwegen en industrieterreinen met een onderzoekszone als bedoeld in de Wet geluidhinder (Wgh). Wanneer het bestemmingsplan binnen deze onderzoekszones de realisatie van nieuwe geluidgevoelige gebouwen of terreinen mogelijk maakt, moet door middel van een akoestisch onderzoek worden nagegaan of de geluidsbelasting binnen de wettelijke normen blijft. De geluidsbelasting mag de in de Wgh genoemde grenswaarden niet overschrijden. Daarbij moet ook de doeltreffendheid worden onderzocht van de in aanmerking komende maatregelen ter voorkoming van in de toekomst optredende geluidsbelasting van de geluidgevoelige gebouwen en terreinen.

###### 4\.1\.2\.2 Wegverkeerslawaai

Onderhavig plangebied is niet gelegen in een wettelijke geluidszone als bedoeld in artikel 77 van de Wet geluidhinder. Ter plaatse van de Hassinkstraat en omliggende wegen geldt een 30 km/uur regiem. Volgens jurisprudentie blijkt een 30 km/uur weg in de beoordeling te moeten worden meegenomen, indien vooraf aangenomen had kunnen worden dat deze weg een geluidbelasting veroorzaakt die hoger ligt dan de voorkeursgrenswaarde (48 dB). De toetsing moet worden uitgevoerd in verband met een belangenafweging in het kader van een goede ruimtelijke ordening.

In voorliggend geval wordt de Hassinkstraat (vrijwel) uitsluitend gebruikt door bestemmingsverkeer. De verkeersintensiteiten op deze wegen zijn dan ook beperkt en de geluidsbelasting op de nieuwe woningen is laag.

Gezien het vorenstaande kan ervan worden uitgegaan dat de wettelijke voorkeursgrenswaarde van 48 dB op de gevels van de nieuwe woningen niet wordt overschreden.

###### 4\.1\.2\.3 Railverkeerslawaai

Het plangebied is niet gelegen aan of in de nabijheid van een spoorlijn.

###### 4\.1\.2\.4 Industrielawaai

Het plangebied is niet gelegen in de nabijheid van een gezoneerd industrieterrein. Bovendien voorziet het bestemmingsplan niet in bestemmingen waarop geluidzoneringsplichtige inrichtingen als bedoeld in bijlage I van het Besluit omgevingsrecht ('grote lawaaimakers') gevestigd kunnen worden. De invloed van individuele bedrijvigheid op de nieuwe woningen wordt beoordeeld in paragraaf 4\.1\.5.

###### 4\.1\.2\.5 Luchtvaartlawaai

Het plangebied is niet gelegen in de nabijheid van het (voormalige) vliegveld Twente en ook niet binnen de geluidszone van het vliegveld.

###### 4\.1\.2\.6 Conclusie geluid

Op basis van het bovenstaande kan worden geconcludeerd dat het aspect geluid geen belemmering vormt voor de uitvoerbaarheid van het bestemmingsplan.

##### 4\.1\.3 Luchtkwaliteit

###### 4\.1\.3\.1 Algemeen

Het wettelijk stelsel voor luchtkwaliteitseisen is geregeld in hoofdstuk 5, titel 5\.2 van de Wm en onderliggende algemene maatregelen van bestuur en ministeriÃ«le regelingen. Luchtkwaliteitseisen vormen geen belemmering voor ruimtelijke ontwikkelingen indien:

* a. er geen sprake is van feitelijke of dreigende overschrijding van de grenswaarde;

* b. een project, al dan niet per saldo, niet leidt tot een verslechtering van de luchtkwaliteit;

* c. een project 'niet in betekenende mate' bijdraagt aan de luchtverontreiniging;

* d. een project is opgenomen in een regionaal programma van maatregelen of in het Nationaal Samenwerkingsprogramma Luchtkwaliteit (NSL).

###### 4\.1\.3\.2 Besluit en de Regeling niet in betekenende mate bijdragen

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtkwaliteit van het desbetreffende project niet in betekenende mate is. Het begrip âniet in betekenende mateâ is gedefinieerd als 3% van de grenswaarden uit de Wet milieubeheer. Het gaat hierbij uitsluitend om stikstofdioxide (NO2) en fijn stof (PM10). Toetsing aan andere luchtverontreinigende stoffen uit de Wet luchtkwaliteit vindt niet plaats.

In de Regeling NIBM is een lijst met categorieÃ«n van gevallen (inrichtingen, kantoor\- en woningbouwlocaties) opgenomen die niet in betekenende mate bijdragen aan de luchtverontreiniging. Enkele voorbeelden zijn:

* woningen: 1\.500 met een enkele ontsluitingsweg;

* woningen: 3\.000 met twee ontsluitingswegen;

* kantoren: 100\.000 m2 bruto vloeroppervlak met een enkele ontsluitingsweg.

Als een ruimtelijke ontwikkeling niet genoemd staat in de Regeling NIBM kan deze nog steeds niet in betekenende mate bijdragen. De bijdrage aan NO2 en PM10 moet dan minder zijn dan 3% van de grenswaarden.

###### 4\.1\.3\.3 Besluit gevoelige bestemmingen

Dit besluit is opgesteld om mensen die extra gevoelig zijn voor een matige luchtkwaliteit aanvullend te beschermen. Deze 'gevoelige bestemmingen' zijn scholen, kinderdagverblijven en verzorgings\-, verpleeg\- en bejaardentehuizen. Woningen en ziekenhuizen/ klinieken zijn geen gevoelige bestemmingen.

De grootste bron van luchtverontreiniging in Nederland is het wegverkeer. Het Besluit legt aan weerszijden van rijkswegen en provinciale wegen zones vast. Bij rijkswegen is deze zone 300 meter, bij provinciale wegen 50 meter. Bij realisatie van 'gevoelige bestemmingen' binnen deze zones is toetsing aan de grenswaarden die genoemd zijn in de Wet luchtkwaliteit nodig.

###### 4\.1\.3\.4 Situatie plangebied

Het bestemmingsplan beoogt het planologisch mogelijk maken van 7 grondgebonden woningen bij recht en 8 woningen indien een afwijkingsbevoegdheid wordt toegepast. In paragraaf 4\.1\.3\.2 is een lijst met categorieÃ«n van gevallen opgenomen, die niet in betekenende mate bijdragen aan de luchtverontreiniging. Gelet op de aard en omvang van dit project in vergelijking met de voorgenoemde categorieÃ«n, kan worden aangenomen dat voorliggend project 'niet in betekenende mate bijdraagt' aan de luchtverontreiniging.

Tot slot wordt opgemerkt dat woningen niet worden aangemerkt als een gevoelige bestemming op basis van het Besluit gevoelige bestemmingen.

###### 4\.1\.3\.5 Conclusie luchtkwaliteit

Op basis van het bovenstaande kan worden geconcludeerd dat de luchtkwaliteit geen belemmering vormt voor de uitvoerbaarheid van het bestemmingsplan.

##### 4\.1\.4 Externe veiligheid

###### 4\.1\.4\.1 Algemeen

Externe veiligheid is een beleidsveld dat is gericht op het beheersen van risico's die ontstaan voor de omgeving bij de productie, de opslag, de verlading, het gebruik en het transport van gevaarlijke stoffen. Bij nieuwe ontwikkelingen moet worden voldaan aan strikte risicogrenzen. Een en ander brengt met zich mee dat nieuwe ruimtelijke ontwikkelingen moeten worden getoetst aan wet\- en regelgeving op het gebied van externe veiligheid. Concreet gaat het om risicovolle bedrijven, vervoer gevaarlijke stoffen per weg, spoor en water en transport gevaarlijke stoffen via buisleidingen. Op de diverse aspecten van externe veiligheid is afzonderlijke wetgeving van toepassing. Voor risicovolle bedrijven gelden onder meer:

* het Besluit externe veiligheid inrichtingen (Bevi);

* de Regeling externe veiligheid inrichtingen (Revi);

* het Registratiebesluit externe veiligheid;

* het Besluit risico's zware ongevallen 2015 (Brzo 2015\);

* het Vuurwerkbesluit.

Voor vervoer gevaarlijke stoffen geldt de 'Wet Basisnet vervoer gevaarlijke stoffen' (Wet Basisnet). Dat vervoer gaat over water, spoor, wegen, per buisleiding of door de lucht. De regels van het Basisnet voor ruimtelijke ordening zijn vastgesteld in:

* het Besluit externe veiligheid transportroutes (Bevt);

* de Regeling basisnet;

* de (aanpassing) Regeling Bouwbesluit (veiligheidszone en plasbrandaandachtsgebied).

De regelgeving omtrent het vervoer van gevaarlijke stoffen via buisleiding is vastgelegd in het Besluit externe veiligheid buisleidingen (Bevb).

Het doel van wetgeving op het gebied van externe veiligheid is risico's waaraan burgers in hun leefomgeving worden blootgesteld vanwege risicovolle inrichtingen en activiteiten tot een aanvaardbaar minimum te beperken. Hierna wordt ingegaan op de situatie ten aanzien van externe veiligheid rondom het plangebied.

###### 4\.1\.4\.2 Situatie plangebied

Aan de hand van de Risicokaart is een inventarisatie verricht van risicobronnen in en rond het plangebied. Op de Risicokaart staan meerdere soorten risico's, zoals ongevallen met brandbare, explosieve en giftige stoffen, grote branden of verstoring van de openbare orde. In totaal worden op de Risicokaart dertien soorten rampen weergegeven. In figuur 4\.1 is een uitsnede van de risicokaart weergegeven.

![afbeelding "i_NL.IMRO.1735.Deldenzuid2015Has-VS10_0010.png"](i_NL.IMRO.1735.Deldenzuid2015Has-VS10_0010.png)

*Figuur 4\.1 Uitsnede risicokaart (Bron: Risicokaart.nl)*

Uit de inventarisatie blijkt voor het overige dat het plangebied:

* zich niet bevindt binnen de risicocontour van Bevi\- en Brzo\-inrichtingen danwel inrichtingen die vallen onder het Vuurwerkbesluit (plaatsgebonden risico);

* zich niet bevindt in een gebied waarbinnen een verantwoording van het groepsrisico nodig is;

* niet is gelegen binnen de veiligheidsafstanden van het vervoer gevaarlijke stoffen;

* niet is gelegen binnen de veiligheidsafstanden van buisleidingen voor het vervoer van gevaarlijke stoffen.

###### 4\.1\.4\.3 Conclusie externe veiligheid

Op basis van het bovenstaande kan worden geconcludeerd dat de externe veiligheid geen belemmering vormt voor de uitvoerbaarheid van het bestemmingsplan.

##### 4\.1\.5 Bedrijven\- en milieuzonering

###### 4\.1\.5\.1 Algemeen

In het kader van dit bestemmingsplan heeft een inventarisatie plaatsgevonden van bestaande en toekomstige bedrijvigheid in en rondom het plangebied, die van invloed kan zijn op het woon\- en leefklimaat in het plangebied. Er is onderzoek gedaan naar de potentiÃ«le milieubelasting van deze inrichtingen (bedrijven en voorzieningen).

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* het voorkomen of zoveel mogelijk beperken van hinder en gevaar bij woningen en andere gevoelige functies;

* het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Voor het bepalen van de aan te houden afstanden wordt de VNG\-uitgave "Bedrijven en Milieuzonering" uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar.

###### 4\.1\.5\.2 Gebiedstypen

In de VNG\-uitgave 'Bedrijven en Milieuzonering' wordt een tweetal gebiedstypen onderscheiden; 'rustige woonwijk' en 'gemengd gebied'. Een rustige woonwijk is een woonwijk die is ingericht volgens het principe van functiescheiding. Overige functies komen vrijwel niet voor. Langs de randen is weinig verstoring van verkeer.

Een gemengd gebied is een gebied met een matige tot sterke functiemenging. Direct naast woningen komen andere functies voor zoals winkels, horeca en kleine bedrijven. Ook lintbebouwing in het buitengebied met overwegend agrarische en andere bedrijvigheid kan als gemengd gebied worden beschouwd. Gebieden die direct langs de hoofdinfrastructuur liggen, behoren eveneens tot het omgevingstype gemengd gebied. Hier kan de verhoogde milieubelasting voor bijvoorbeeld geluid de toepassing van kleinere richtafstanden rechtvaardigen. Geluid is voor de te hanteren afstand van milieubelastende activiteiten veelal bepalend.

In dit geval is sprake van een rustige woonwijk. De richtafstanden ten aanzien van de twee omgevingstypen worden hierna weergegeven.

![afbeelding "i_NL.IMRO.1735.Deldenzuid2015Has-VS10_0011.png"](i_NL.IMRO.1735.Deldenzuid2015Has-VS10_0011.png)

###### 4\.1\.5\.3 Situatie plangebied

*Algemeen*

Aan de hand van vorenstaande regeling is onderzoek verricht naar de feitelijke situatie. De VNG\-uitgave "Bedrijven en Milieuzonering" geeft een eerste inzicht in de milieuhinder van inrichtingen.

Er wordt bij het realiseren van nieuwe bestemmingen gekeken te worden naar de omgeving waarin de nieuwe bestemmingen gerealiseerd worden. Hierbij spelen twee vragen en rol:

* 1\. past de nieuwe functie in de omgeving? (externe werking);

* 2\. laat de omgeving de nieuwe functie toe? (interne werking).

*Externe werking*

Hierbij gaat het met name om de vraag of de voorgenomen ruimtelijke ontwikkeling leidt tot een situatie die, vanuit hinder of gevaar bezien, in strijd is te achten met een goede ruimtelijke ontwikkeling. Daarvan is sprake als het woon\- en leefklimaat van omwonenden in ernstige mate wordt aangetast.

De functie 'wonen' wordt niet gezien als een milieubelastende functie. Van enige aantasting van het woon\- en leefklimaat van omwonenden als gevolg van de woningbouwontwikkeling is dan ook geen sprake.

*Interne werking*

Hierbij gaat het om de vraag of de nieuwe functies binnen het plangebied hinder ondervinden van bestaande functies in de omgeving. In de directe omgeving van het plangebied komen enkel woningen voor, die geen milieubelasting met zich meebrengen.

###### 4\.1\.5\.4 Conclusie bedrijven\- en milieuzonering

Op basis van het bovenstaande kan worden geconcludeerd dat er uit oogpunt van milieuzonering en milieuhinder van bedrijven en voorzieningen geen belemmering is voor de uitvoerbaarheid van het bestemmingsplan.

#### 4\.2 Water

##### 4\.2\.1 Algemeen

Op grond van artikel 3\.1\.6 van het Bro wordt in een bestemmingsplan een beschrijving opgenomen van de wijze waarop in het plan rekening is gehouden met de waterhuishouding.

##### 4\.2\.2 Watertoets

In het moderne waterbeheer (waterbeheer 21e eeuw) wordt gestreefd naar duurzame, veerkrachtige watersystemen met minimale risico's op wateroverlast of watertekorten. Belangrijk instrument hierbij is de watertoets, die sinds 1 november 2003 in ruimtelijke plannen is verankerd. In de toelichting op ruimtelijke plannen dient een waterparagraaf te worden opgenomen. Hierin wordt verslag gedaan van de wijze waarop rekening is gehouden met de gevolgen van het plan voor de waterhuishoudkundige situatie (watertoets).

Het doel van de watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

Het waterschap Vechtstromen en de gemeente Hof van Twente zijn verantwoordelijk voor het water\- en rioleringsbeheer.

##### 4\.2\.3 Watertoetsproces waterschap Vechtstromen

Het waterschap Vechtstromen is geÃ¯nformeerd over het plan door gebruik te maken van de digitale watertoets (http://www.dewatertoets.nl). De beantwoording van de vragen heeft er toe geleid dat de zogenoemde 'normale procedure' van de watertoets van toepassing is. De watertoets is opgenomen als bijlage 2.

De wateraspecten worden nog afgestemd met het waterschap.

##### 4\.2\.4 Conclusie

De wateraspecten worden nog afgestemd met het waterschap.

#### 4\.3 Ecologie

##### 4\.3\.1 Algemeen

Bescherming in het kader van de natuur wet\- en regelgeving is op te delen in gebieds\- en soortenbescherming. Sinds 1 januari 2017 is het wettelijk kader ten aanzien van gebieds\- en soortenbescherming vastgelegd in de Wet natuurbescherming.

Natuurbank Overijssel heeft onderzocht welke natuurwaarden in het onderzoeksgebied aanwezig zijn en welke functie het onderzoeksgebied heeft voor beschermde planten en dieren. Tevens wordt onderzocht of de voorgenomen activiteit het duurzaam voortbestaan van beschermd leefgebied van soorten in de omgeving negatief beÃ¯nvloedt. Het volledige onderzoek is bijgevoegd in 3 van deze toelichting.

##### 4\.3\.2 Gebiedsbescherming

###### 4\.3\.2\.1 Natura 2000

Natura 2000 is een samenhangend netwerk van natuurgebieden in Europa. Natura 2000 bestaat uit gebieden die zijn aangewezen in het kader van de Europese Vogelrichtlijn (79/409/EEG) en gebieden die zijn aangemeld op grond van de Europese Habitatrichtlijn (92/43/EEG). Deze gebieden worden in Nederland op grond van de Wet natuurbescherming beschermd.

Het plangebied is niet gelegen binnen een Natura 2000\-gebied. Het meest nabijgelegen gebied dat is beschermd in het kader van de Natuurbeschermingswet betreft het Natura 2000\-gebied 'Lonnekermeer', gelegen op een afstand van circa 9,3 kilometer van het plangebied.

De geplande ingreep leidt niet tot negatieve effecten op de gebieden die zijn beschermd in het kader van de natuurbeschermingswet. Nader onderzoek in de vorm van een verslechteringstoets of nadere beoordeling is derhalve ook niet noodzakelijk. Het aanvragen van een natuurbeschermingsvergunning is voor de uitvoering van het plan niet noodzakelijk. De Natuurbeschermingswet staat de uitvoering van het plan niet in de weg.

###### 4\.3\.2\.2 Natuur Netwerk Nederland (NNN)

De Natuur Netwerk Nederland (NNN) is de kern van het Nederlandse natuurbeleid. De NNN is in provinciale structuurvisies uitgewerkt. In of in de directe nabijheid van de NNN geldt het 'nee, tenzij' \- principe. In principe zijn er geen ontwikkelingen toegestaan als zij de wezenlijke kenmerken of waarden van het gebied aantasten.

Het plangebied maakt geen onderdeel uit van het NNN. Het dichtstbijzijnde gebied dat is aangewezen als NNN is gelegen op circa 540 meter afstand.

De ligging van het plangebied buiten de NNN en de geringe externe effecten van het plan zorgen er voor dat er geen effecten te verwachten zijn voor de NNN. Het verder doorlopen van de nee\-tenzij toets is dus niet noodzakelijk.

##### 4\.3\.3 Soortenbescherming

###### 4\.3\.3\.1 Algemeen

Wat betreft de soortbescherming is de Wet Natuurbescherming van toepassing. Hierin wordt onder andere de bescherming van dier\- en plantensoorten geregeld. Bij ruimtelijke ontwikkelingen dient te worden getoetst of er sprake is van negatieve effecten op de aanwezige natuurwaarden. Als hiervan sprake is, moet ontheffing of vrijstelling worden gevraagd.

###### 4\.3\.3\.2 Onderzoeksresultaten quickscan natuurtoets

Het plangebied behoort vermoedelijk tot het functionele leefgebied van sommige grondgebonden zoogdier\-, amfibieÃ«n\-, vogel\- en vleermuissoorten. Sommige vleermuis\- en amfibieÃ«nsoorten benutten het plangebied als foerageergebied, zij bezetten er geen vaste rust\- of verblijfplaatsen. Deze functie wordt door de voorgenomen activiteit niet aangetast en heeft daarom ook geen wettelijke consequenties.

Mogelijk nestelen er vogels in beukenhaag in het plangebied. Van de in het plangebied nestelende soorten zijn uitsluitend de bezette nesten beschermd; niet de oude nesten of de nestplaats. Voor het vernielen van bezette nesten en het verwonden/doden van vogels kan geen ontheffing van de verbodsbepalingen verkregen worden omdat de voorgenomen activiteit niet als een in de wet genoemd âbelangâ wordt beschouwd. De meest geschikte periode om beplanting te rooien is augustus\-februari.

Sommige grondgebonden zoogdiersoorten bezetten een vaste rust\- of voortplantingslocatie in het plangebied en benutten het plangebied als foerageergebied. De functie als foerageergebied wordt door uitvoering van de voorgenomen activiteit niet aangetast en heeft daarom geen wettelijke consequenties.

De soorten die een vaste rust\- of voortplantingslocatie in het plangebied bezetten staan allen vermeld in bijlage A van de Wet natuurbescherming. Voor deze soorten geldt een vrijstelling van de verbodsbepalingen âverstoren, verwonden en dodenâ als gevolg van activiteiten die in het kader van een ruimtelijke ontwikkeling worden uitgevoerd. De voorgenomen activiteit heeft geen wettelijke consequenties voor die soorten. Mits rekening wordt gehouden met de bescherming van bezette vogelnesten, heeft de voorgenomen activiteit geen wettelijke consequenties in het kader van de Wet natuurbescherming. Er hoeft geen nader onderzoek uitgevoerd te worden.

##### 4\.3\.4 Conclusie ecologie

Ecologische aspecten vormen geen belemmering voor de uitvoerbaarheid van het bestemmingsplan.

#### 4\.4 Archeologie

##### 4\.4\.1 Algemeen

De Monumentenwet 1988 is per 1 juli 2016 vervallen. Een deel van de wet is op deze datum overgegaan naar de Erfgoedwet. Het deel dat betrekking heeft op de besluitvorming in de fysieke leefomgeving gaat over naar de Omgevingswet, wanneer deze in 2019 in werking treedt. Vooruitlopend op de datum van ingang van de Omgevingswet zijn deze artikelen te vinden in het Overgangsrecht in de Erfgoedwet, waar ze ongewijzigd van toepassing blijven zolang de Omgevingswet nog niet van kracht is.

Gemeenten hebben een archeologische zorgplicht hebben en initiatiefnemers van projecten waarbij de bodem wordt verstoord, zijn verplicht rekening te houden met de archeologische relicten die in het plangebied aanwezig (kunnen) zijn. Hiervoor is onderzoek noodzakelijk: het archeologisch vooronderzoek. Als blijkt dat in het plangebied behoudenswaardige archeologische vindplaatsen aanwezig zijn, dan kan de initiatiefnemer verplicht worden hiermee rekening te houden. Dit kan leiden tot een aanpassing van de plannen, waardoor de vindplaatsen behouden blijven, of tot een archeologische opgraving en publicatie van de resultaten.

##### 4\.4\.2 Situatie plangebied

In het kader van de uitbreiding van De Braak West is archeologisch onderzoek gedaan. De gronden ter plaatse van het plangebied zijn vrijgegeven en zijn niet voorzien van een archeologische dubbelbestemming. Dit betekent dat voor de ontwikkeling geen archeologisch onderzoek benodigd is. Het opnemen van een archeologische dubbelbestemming is eveneens niet aan de orde.

##### 4\.4\.3 Conclusie

Het aspect archeologie vormt geen belemmering voor de uitvoerbaarheid van dit bestemmingsplan.

#### 4\.5 Cultuurhistorie

##### 4\.5\.1 Algemeen

De Monumentenwet 1988 is per 1 juli 2016 vervallen. Een deel van de wet is op deze datum overgegaan naar de Erfgoedwet. Het deel dat betrekking heeft op de besluitvorming in de fysieke leefomgeving gaat over naar de Omgevingswet, wanneer deze in 2019 in werking treedt. Vooruitlopend op de datum van ingang van de Omgevingswet zijn deze artikelen te vinden in het Overgangsrecht in de Erfgoedwet, waar ze ongewijzigd van toepassing blijven zolang de Omgevingswet nog niet van kracht is.

##### 4\.5\.2 Situatie plangebied

Er bevinden zich, op basis van de Cultuurhistorische Waardenkaart van de provincie Overijssel, in het plangebied zelf geen rijks\- danwel gemeentelijke monumenten. De Pikkemaat boom is overeenkomstig het geldende plan voorzien van een dubbelbestemming 'Waarde \- Boom'. Het aspect cultuurhistorie vormt geen belemmering voor de uitvoerbaarheid van het bestemmingsplan.

### Hoofdstuk 5 Planbeschrijving

#### 5\.1 De ontwikkeling

Vanwege het ontbreken van de vraag naar appartementen op de kavels oost en west zoals weergegeven op afbeelding 5\.1\. en 5\.2\. is het gewenst om ter plaatse van deze kavels het toegestane woningtype aan te passen. Gebleken is dat er wel vraag is naar vrijstaande woningen op deze locaties. Dit woningtype is zowel ruimtelijk als functioneel uitstekend in te passen. De volledige rapportage van de Stedenbouwkundige uitgangspunten is opgenomen in Bijlage 4.

![afbeelding "i_NL.IMRO.1735.Deldenzuid2015Has-VS10_0012.png"](i_NL.IMRO.1735.Deldenzuid2015Has-VS10_0012.png)

*Afbeelding 5\.1: Nieuwe stedenbouwkundige opzet totaal (Bron: gemeente Hof van*

*Twente)*

Op de kavels 'West' is het gewenst om in principe drie vrijstaande woningen te realiseren. De kavels variÃ«ren van 720 \- 960 m2. Twee woningen worden in een rooilijn gebouwd die langs de straat (Spanjerstraat) gelegen is. Voor de derde woning zijn ruime bebouwingsmogelijkheden opgenomen.

Op de kavels 'Oost' is het gewenst om drie vrijstaande woningen te realiseren. De kavels variÃ«ren van 590 \- 625 m2 en zijn hiermee iets kleiner dan de kavels aan de westzijde. De woningen worden in een rooilijn gebouwd die 5 meter vanaf de straat gelegen is.

Tot slot wordt nabij de Pikkemaat boom een rijstaande woning gerealiseerd. Ten zuiden van deze woning wordt een wadi gerealiseerd.

Een weergave van de stedenbouwkundige opzet wordt hierna weergegeven.

![afbeelding "i_NL.IMRO.1735.Deldenzuid2015Has-VS10_0013.png"](i_NL.IMRO.1735.Deldenzuid2015Has-VS10_0013.png)

*Afbeelding 5\.2: Nieuwe stedenbouwkundige opzet per kavel (Bron: gemeente Hof van*

*Twente)*

#### 5\.2 Verkeer en parkeren

##### 5\.2\.1 Ontsluiting, verkeersgeneratie en verkeersveiligheid

Het plangebied wordt ontsloten via Hassinkstraat. Elke kavel krijgt een eigen in\- en uitrit op de Hassinkstraat / Spanjerstraat.

De in dit bestemmingsplan besloten ontwikkeling zorgt niet voor een onevenredige toename van het aantal verkeersbewegingen, die het functioneren van de weg en de verkeersveiligheid op onevenredige wijze aantasten.

Voorgaande houdt in dat de in dit bestemmingsplan besloten ontwikkeling geen onevenredige verkeersdruk met zich meebrengt en het plan vanuit verkeerskundig oogpunt geen bezwaren oplevert.

##### 5\.2\.2 Parkeren

Bij het opstellen van bestemmingsplannen moet rekening worden gehouden met de parkeerbehoefte die ontstaat door een nieuwe ontwikkeling. De gemeente Hof van Twente heeft eigen parkeernormen vastgesteld. De parkeernormen maken onderscheid in functie, verstedelijkingsgraad en stedelijke zone. Uitgegaan kan worden van de volgende uitgangspunten:

* Woning \- duur;

* Verstedelijkingsgraad: weinig stedelijk;

* Stedelijke zone: rest bebouwde kom.

De parkeerbehoefte bedraagt 2,1 parkeerplaatsen per woning. In voorliggend geval zijn de kavels van voldoende omvang om in dit parkeeraantal te kunnen voorzien. Geconcludeerd wordt dat hiermee wordt voldaan aan de benodigde parkeerbehoefte. Overigens wordt opgemerkt dat de parkeernormen zijn vastgelegd in het juridisch bindende gedeelte van het bestemmingsplan, te weten in Artikel 9 van de regels.

### Hoofdstuk 6 Juridische vormgeving

#### 6\.1 Inleiding

De in deze toelichting beschreven planopzet is juridisch\-planologisch vertaald in een bestemmingsregeling, die (digitaal) bindend is voor overheid en burgers. Het bestemmingsplan bestaat uit een verbeelding en regels en is voorzien van een toelichting. De regels en verbeelding vormen het juridisch bindende deel, terwijl de toelichting geen juridische binding heeft, maar moet worden beschouwd als handvat voor de uitleg en de onderbouwing van de opgenomen bestemmingen. De regels bevatten het juridische instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De verbeelding heeft een rol voor toepassing van de regels, alsmede de functie van visualisering van de bestemmingen.

#### 6\.2 Opbouw van de regels

##### 6\.2\.1 Algemeen

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010\. In de ministeriÃ«le Regeling standaarden ruimtelijke ordening is vastgelegd dat de Standaard Vergelijkbare Bestemmingsplannen (SVBP) de norm is voor de vergelijkbaarheid van bestemmingsplannen. Naast de SVBP zijn ook het Informatiemodel Ruimtelijke Ordening en de Standaard Toegankelijkheid Ruimtelijke Instrumenten normerend bij het vastleggen en beschikbaar stellen van bestemmingsplannen.

De SVBP geeft normen voor de opbouw van de planregels en voor de digitale verbeelding van het bestemmingsplan. Dit bestemmingsplan is opgesteld conform de normen van de SVBP2012\.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken.

De regels zijn onderverdeeld in vier hoofdstukken:

* 1\. Inleidende regels;

* 2\. Bestemmingsregels;

* 3\. Algemene regels;

* 4\. Overgangs\- en slotregels.

##### 6\.2\.2 Inleidende regels

###### 6\.2\.2\.1 Begrippen

In Artikel 1 zijn omschrijvingen gegeven van de in het bestemmingsplan gebruikte begrippen. Deze zijn opgenomen om interpretatieverschillen te voorkomen. Begripsbepalingen zijn alleen nodig voor begrippen die gebruikt worden in de regels en die tot verwarring kunnen leiden of voor meerdere uitleg vatbaar zijn.

###### 6\.2\.2\.2 Wijze van meten

Om op een eenduidige manier afstanden, oppervlakten en inhoud van gebouwen en/of bouwwerken, geen gebouwen zijnde, te bepalen wordt in de wijze van meten (Artikel 2) uitleg gegeven wat onder de diverse meetvoorschriften wordt verstaan.

##### 6\.2\.3 Bestemmingsregels

Hoofdstuk 2 van de regels bevat de juridische vertaling van de in het plangebied voorkomende bestemmingen. In de bestemmingen is het toegestane gebruik geregeld en zijn bouwregels en, eventueel, ook bepalingen met betrekking tot het uitvoeren van werken, geen bouwwerken zijnde, en werkzaamheden opgenomen. Ieder artikel kent een vaste opzet. Eerst wordt het toegestane gebruik geformuleerd in de bestemmingsomschrijving. Vervolgens zijn bouwregels opgenomen. Aansluitend volgen afwijkingsregels met betrekking tot bouw\- en/of gebruiksregels. Ten slotte zijn eventueel bepalingen met betrekking tot het uitvoeren van werken, geen bouwwerken zijnde, en werkzaamheden opgenomen. Belangrijk om te vermelden is dat naast de bestemmingsregels ook in andere artikelen relevante informatie staat die mede gelezen en geÃ¯nterpreteerd moet worden. Alleen zo ontstaat een volledig beeld van hetgeen is geregeld.

##### 6\.2\.4 Algemene regels

* *Anti\-dubbeltelregel (artikel*

*):* deze regel is opgenomen om te voorkomen dat, wanneer volgens een plan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

* *Algemene gebruiksregels (artikel*

*):* in deze regel is aangegeven wat onder verboden gebruik wordt verstaan. Deze regel gaat uit van de gedachte dat het gebruik uitsluitend mag plaatsvinden in overeenstemming met de bestemming. Tevens is in dit artikel het bestaande gebruik geregeld.

* *Algemene afwijkingsregels (artikel*

*):* in deze regel is aan burgemeester en wethouders de bevoegdheid gegeven om bij een omgevingsvergunning af te wijken van bepaalde, in het bestemmingsplan geregelde, onderwerpen. De criteria, die bij toepassing van deze bevoegdheid in acht moeten worden genomen, zijn aangegeven.

* *Overige regels (artikel*

9); in dit artikel zijn regels in verband met parkeren opgenomen.

##### 6\.2\.5 Overgangs\- en slotregels

In hoofdstuk 4 van de regels staan de overgangs\- en slotregels. In de overgangsregels is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregel is aangegeven hoe het bestemmingsplan wordt genoemd.

#### 6\.3 Bestemmingen

Kenmerk van de Nederlandse ruimtelijke ordeningsregelgeving is dat er uitgegaan wordt van toelatingsplanologie. Een bestemmingsplan geeft aan welke functies waar zijn toegestaan en welke bebouwing mag worden opgericht. Bij het opstellen van dit bestemmingsplan zijn keuzes gemaakt over welke functies waar worden mogelijk gemaakt en is gekeken welke bebouwing stedenbouwkundig toegestaan kan worden.

Het is noodzakelijk dat het bestemmingsplan een compleet inzicht biedt in de bouw\- en gebruiksmogelijkheden binnen het betreffende plangebied. Zij zijn het juridische toetsingskader dat bindend is voor de burger en overheid en geeft aan wat de gewenste planologische situatie voor het plangebied is. In deze paragraaf worden de gemaakte keuzes nader onderbouwd. Hierbij zullen de bestemmingen in dezelfde volgorde als in de regels worden behandeld.

**Woongebied \- 1 (Artikel 3)**

Het plangebied wordt volledig gebruikt ten dienste van de functie 'wonen' en is daarom conform de bestemmingssystematiek van Hof van Twente bestemd tot 'Woongebied \-

1'. Dergelijk bestemde gronden zijn aangewezen voor wonen (waaronder ook het uitoefenen van een aan huis verbonden beroep valt en een bed \& breakfastvoorziening), groenvoorzieningen, speelvoorzieningen, water, afvoer van water, tijdelijke berging en infiltratie van hemelwater, verkeers\- en verblijfsdoeleinden, parkeervoorzieningen en openbare nutsvoorzieningen.

De bouwregels bepalen dat het gebouw binnen een bouwvlak moet worden gebouwd. Diverse maatvoering zoals bouw\- en goothoogte, maar ook het aantal woningen is middels aanduidingen vastgelegd op de verbeelding. Via diverse afwijkingsmogelijkheden kent het plan een zekere flexibiliteit.

Waarde \- Boom (Artikel 4)

Overeenkomstig de geldende planologisch regeling is de dubbelbestemming 'Waarde \-

Boom' wederom opgenomen ter bescherming van de Pikkemaat boom. Deze gronden zijn, behalve voor de andere daar voorkomende bestemmingen, mede bestemd voor het behoud, het herstel en/of de ontwikkeling van de levensvatbaarheid en ruimtelijke, monumentale en ecologische betekenis van bomen met dien verstande dat bij de beoordeling van het behoud van de bomen ook rekening wordt gehouden met de gemeentelijke Bomenverordening. Er is een omgevingsvergunningstelsel opgenomen ter bescherming van deze behoudenswaardige boom.

### Hoofdstuk 7 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

Het kostenverhaal is verzekerd middels een door de gemeenteraad vastgestelde grondexploitatie voor plan de Braak\-West.

### Hoofdstuk 8 Maatschappelijke uitvoerbaarheid

#### 8\.1 Vooroverleg

##### 8\.1\.1 Het Rijk

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Geoordeeld wordt dat dit bestemmingsplan geen nationale belangen schaadt. Daarom is afgezien van het voeren van vooroverleg met het Rijk.

##### 8\.1\.2 Provincie Overijssel

Het plan is voorgelegd aan de provincie. De provincie heeft op 11 april 2017 gereageerd per email. Naar aanleiding van deze reactie zijn aanpassingen gemaakt inzake externe veiligheid en woonbeleid.

##### 8\.1\.3 Waterschap Vechtstromen

In het kader van de watertoets heeft er een digitale watertoets plaatsgevonden via de website www.dewatertoets.nl. Uit de uitkomsten van deze watertoets blijkt dat er normale procedure moet worden doorlopen. Er heeft nader overleg met het waterschap plaatsgevonden. Het waterschap heeft geen bezwaar en nader overleg is niet noodzakelijk.

#### 8\.2 Inspraak

Conform de gemeentelijke inspraakverordening kan het bestuursorgaan zelf besluiten of inspraak wordt verleend bij de voorbereiding van gemeentelijk beleid. In dit geval wordt, gelet op de aard en omvang, geen voorontwerpbestemmingsplan ter inzage gelegd.