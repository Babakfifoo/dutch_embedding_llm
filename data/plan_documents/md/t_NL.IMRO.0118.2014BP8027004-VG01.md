xml version\="1\.0" encoding\="UTF\-8"?

Bedrijventerein Buitenvaart II, deelplan Langedijk ongenummerd, 2014: Toelichting

direct naar inhoud van Toelichting

Bedrijventerein Buitenvaart II, deelplan Langedijk ongenummerd, 2014

====================================================================

Toelichting

-----------

| Plan: | Bedrijventerein Buitenvaart II, deelplan Langedijk ongenummerd, 2014 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0118\.2014BP8027004\-VG01 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Opgave bestemmingsplan

+ 1\.3 Opbouw toelichting

* Hoofdstuk 2 Huidige situatie

+ 2\.1 Plangebied

+ 2\.2 Vigerend recht

+ 2\.3 Ruimtelijke structuur en functionele structuur plangebied

* Hoofdstuk 3 Beleidskader

+ 3\.1 Europees beleid

+ 3\.2 Rijksbeleid

+ 3\.3 Provinciaal beleid

+ 3\.4 Regionaal beleid

+ 3\.5 Gemeentelijk beleid

* Hoofdstuk 4 Gewenste ontwikkeling en uitgangspunten

+ 4\.1 Ruimtelijke structuur

+ 4\.2 Landschappelijke inpassing

* Hoofdstuk 5 Omgevingsaspecten

+ 5\.1 Bodem

+ 5\.2 Archeologie en Cultuurhistorie

+ 5\.3 Water

+ 5\.4 Natuur en Ecologie

+ 5\.5 Geluid

+ 5\.6 Milieuzonering bedrijven

+ 5\.7 Milieueffectrapportage (MER)

+ 5\.8 Luchtkwaliteit

+ 5\.9 Externe veiligheid

+ 5\.10 Duurzaamheid

* Hoofdstuk 6 Planbeschrijving

+ 6\.1 Juridisch systeem

+ 6\.2 Regels

+ 6\.3 Verklaring van de bestemmingen

* Hoofdstuk 7 Handhaving

+ 7\.1 Algemeen

+ 7\.2 Inventarisatie

+ 7\.3 Beleidskeuzen

+ 7\.4 Inzet gemeentelijk apparaat

* Hoofdstuk 8 Uitvoerbaarheid

+ 8\.1 Maatschappelijke uitvoerbaarheid

+ 8\.2 Overleg ex artikel 3\..1\.1\. Bro

+ 8\.3 Nota vooroverleg

+ 8\.4 Inspraak

+ 8\.5 Economische uitvoerbaarheid

### Hoofdstuk 1 Inleiding

#### 1\.1 Aanleiding

Voorliggend bestemmingsplan maakt de bouw van een woning met bijgebouwen mogelijk op een perceel aan de Langedijk te Hollandscheveld, kadastraal bekend als gemeente Hoogeveen, sectie D, nummer 03465 ten noorden van de Langedijk te Hollandscheveld. Deze ontwikkeling komt voort uit het feit dat de huidige woning met bijgebouwen moet wijken voor de ontwikkeling van bedrijventerrein Riegmeer. Met de eigenaar is, na lange onderhandelingen, overeengekomen dat nieuwbouw kan plaatsvinden op het genoemde perceel ten noorden van de Langedijk, dat in zijn eigendom is.

#### 1\.2 Opgave bestemmingsplan

Dit bestemmingsplan dient goed aan te sluiten bij de ruimtelijk\-functioneel gewenste invulling voor het plangebied.

#### 1\.3 Opbouw toelichting

De toelichting is als volgt opgebouwd: Hoofdstuk 2 geeft een beschrijving van de huidige situatie in het plangebied. In hoofdstuk 3 komt het relevante beleid op provinciaal en gemeentelijk niveau aan bod. In hoofdstuk 4 wordt de toekomstige situatie in het plangebied beschreven. Hoofdstuk 5 geeft de resultaten van de toets aan de verschillende milieuaspecten weer. De onderwerpen die in dit hoofdstuk aan bod komen, zijn bodem, archeologie en cultuurhistorie, water, natuur en ecologie, geur, geluid, milieuzonering bedrijven, luchtkwaliteit en externe veiligheid. In hoofdstuk 6 komt de juridische vormgeving van het plan aan bod. Hoofdstuk 7 gaat in op het onderwerp handhaving. Ten slotte beschrijft hoofdstuk 8 de maatschappelijke en economische uitvoerbaarheid van het plan.

### Hoofdstuk 2 Huidige situatie

#### 2\.1 Plangebied

Het plangbied bestaat uit het perceel kadastraal bekend gemeente Hoogeveen, sectie D met perceelnummer 03465\. Het ligt aan de noordzijde van de Langedijk, zuidwestelijk van Hollandscheveld en wordt aan de oost\- en westzijde begrensd door weiland, aan de noordzijde door een woning en aan de zuidzijde door een de Langedijk.

#### 2\.2 Vigerend recht

Het plangebied ligt in het bestemmingsplan bedijventerrein Buitenvaart II, zoals vastgesteld door de gemeenteraad van Hoogeveen op 23 februari 2006 en goedgekeurd door gedeputeerde staten van Drenthe op 10 oktober 2006\. In dit bestemmingsplan is het perceel als volgt bestemd, daartoe hierna de relevante uitsnede van de bestemmingsplanverbeelding.

![afbeelding "i_NL.IMRO.0118.2014BP8027004-VG01_0001.png"](i_NL.IMRO.0118.2014BP8027004-VG01_0001.png)

Uitsnede bestemmingsplan Buitenvaart II

Binnen het bestemmingsplan is het perceel bestemd als 'Agrarisch gebied B, open agrarisch gebied' en geldt een nadere aanduiding 'Contour 50 dB(A) geluidszone (industrielawaai)'.

Gronden die als 'Agrarisch gebied B, open agrarisch gebied ' zijn aangewezen zijn bestemd voor uitoefening van grondgebonden agrarische bedrijfsvoering en behoud, herstel en ontwikkeling van landschappelijke\- en natuurwaarden.

In het bestemmingsplan bedrijventerrein Buitenvaart II ligt over een deel van het plangebied tevens de aanduiding 'Contour 50 dB(A) geluidszone (industrielawaai)' en de aanduiding 'Te verruimen waterloop'. Ter plaatste van de aanduiding 'Contour 50 dB(A) geluidszone (industrielawaai)' zijn de gronden, behalve voor de andere daar voorkomende bestemming(en), mede bestemd voor het tegengaan van een te hoge geluidsbelasting vanwege het bedrijventerrein Buitenvaart II op geluidsgevoelige objecten. Waterlopen met de aanduiding 'Te verruimen waterloop' mogen worden verbreed ter versterking van de landschaps\- en natuurwaarden.

De bouw van Ã©Ã©n woning is niet bij deze bestemmingen inbegrepen en is als zodanig in strijd met het bestemmingsplan. Een (gedeeltelijke) herziening van het bestemmingsplan bedrijventerrein Buitenvaart II is noodzakelijk om uitvoering te kunnen geven aan het woningbouwplan.

#### 2\.3 Ruimtelijke structuur en functionele structuur plangebied

Het perceel aan de Langedijk bevindt zich ten zuidwesten van de bebouwde kom van Hollandscheveld. Het ligt in het deelgebied 'Hollandsche Wijken", tussen het noordelijk en zuidelijk blok van bedrijventerrein Buitenvaart II. Hiermee is de ligging van het perceel op bedrijventerrein Buitenvaart II inzichtelijk gemaakt. Een nadere omschrijving van de ruimtelijke en functionele structuur van bedrijventerrein Buitenvaart II is te vinden in de toelichting van het vigerende bestemmingsplan bedrijventerrein Buitenvaart II.

### Hoofdstuk 3 Beleidskader

#### 3\.1 Europees beleid

##### 3\.1\.1 Verdrag van Malta

In 1992 werd het Europese Verdrag van Valletta (Malta) ondertekend door een groot aantal EU\-landen, waaronder Nederland, met als doel om het (Europese) archeologische erfgoed veilig te stellen. De ondertekenaars hebben zich verplicht, archeologische belangen tijdig te betrekken bij de ruimtelijke planvorming voor woningbouw, landinrichting, wegenaanleg en dergelijke. Het beleid is gericht op het behoud van de archeologische waarden in de bodem en de planologische bescherming van waardevolle archeologische vindplaatsen.

De uitgangspunten van het verdrag zijn op nationaal niveau uitgewerkt in de Wet op de archeologische monumentenzorg (Wamz, 2007\). Voor archeologische waarden geldt per 1 september 2007 op basis van de gewijzigde Monumentenwet 1988 de wettelijke verplichting om bij vaststelling van een bestemmingsplan rekening te houden met de in de grond aanwezige, dan wel te verwachten monumenten.

De gronden vallende binnen de herziening van het bestemmingsplan 'Bedrijventerrein Buitenvaart II, deelplan Langedijk ongenummerd, 2014' zijn getoetst aan de archeologische wet\- en regelgeving. Een nadere beschrijving van het thema archeologie staat in Hoofdstuk 5 Omgevingsaspecten

##### 3\.1\.2 Vogel\- en habitatrichtlijn

De laatste tijd ondervindt de ruimtelijke ordening steeds meer invloed van het Europese beleid. In het bijzonder geldt dit voor de Vogelrichtlijn en de Habitatrichtlijn. Bij herzieningen van bestemmingsplannen wordt aandacht gevraagd voor het veiligstellen van de beschermde flora en fauna. Hiervoor dient als basis de Flora\- en faunawet van 1 april 2002; deze wet regelt de bescherming van soorten. De doelstelling van de wet is de bescherming en het behoud van de gunstige staat van instandhouding van in het wild levende planten\- en diersoorten. Activiteiten met een schadelijk effect op beschermde soorten zijn in principe verboden. Daarnaast erkent de wet dat ook dieren die geen direct nut opleveren voor de mens van onvervangbare waarde zijn. Van het verbod op schadelijke handelingen kan onder voorwaarden worden afgeweken, met een ontheffing of een vrijstelling. Het verlenen hiervan is de bevoegdheid van de minister van Economische zaken (EZ) of, in geval van beheer en schadebestrijding, van Gedeputeerde Staten.

De gronden vallende binnen het bestemmingsplan 'Bedrijventerrein Buitenvaatr II, deelplan Langedijk ongenummerd, 2014' zijn aan deze wet getoetst. Een nadere beschrijving van het thema ecologie staat in Hoofdstuk 5 Omgevingsaspecten

#### 3\.2 Rijksbeleid

##### 3\.2\.1 Structuurvisie Infrastructuur en Ruimte

Op 13 maart 2012 is de Structuurvisie Infrastructuur en Ruimte (SVIR) in werking getreden. De aanleiding voor het opstellen ligt in nieuwe politieke accenten en veranderende omstandigheden zoals de economische crisis, klimaatverandering en toenemende regionale verschillen. Groei, stagnatie en krimp vinden gelijktijdig plaats. De structuurvisie geeft een integraal kader voor het ruimtelijk\- en mobiliteitsbeleid op rijksniveau. In de visie worden ruimtelijke ontwikkelingen en infrastructuur sterker dan voorheen met elkaar verbonden. De structuurvisie vervangt alle voorgaande rijksnota's ten aanzien van ruimte en mobiliteit (waaronder de Nota Ruimte), behalve de Structuurvisie Nationaal Waterplan.

De Structuurvisie Infrastructuur en Ruimte geeft een nieuw, integraal kader voor het ruimtelijk en mobiliteitsbeleid op rijksniveau en vormt de 'kapstok' voor bestaand en nieuw rijksbeleid met ruimtelijke consequenties.

Het rijk kiest met de structuurvisie voor een selectievere inzet van de onderstaande 13 rijksbelangen:

* Een excellente ruimtelijk\-economische structuur van Nederland door een aantrekkelijk vestigingsklimaat in en goede internationale bereikbaarheidvan de stedelijke regio's met een concentratie van topsectoren;

* Ruimte voor het hoofdnetwerk voor (duurzame) energievoorziening en energietransitie;

* Ruimte voor het hoofdnetwerk voor vervoer van (gevaarlijke) stoffen via buisleidingen;

* EfficiÃ«nt gebruik van de ondergrond;

* Een robuust hoofdnet van wegen, spoorwegen en vaarwegen rondom en tussen de belangrijkste stedelijke regio's inclusief de achterlandverbindingen;

* Betere benutting van de capaciteit van het bestaande mobiliteitssysteem;

* Het instandhouden van het hoofdnet van wegen, spoorwegen en vaarwegen om het functioneren van het mobiliteitssysteem te waarborgen;

* Verbeteren van de milieukwaliteit (lucht, bodem, water) en bescherming tegen geluidsoverlast en externe veiligheidsrisico's;

* Ruimte voor waterveiligheid, een duurzame zoetwatervoorziening en kaders voor klimaatbestendige stedelijke (her)ontwikkeling;

* Ruimte voor behoud en versterking van (inter)nationale unieke cultuurhistorische en natuurlijke kwaliteiten;

* Ruimte voor een nationaal netwerk van natuur voor het overleven en ontwikkelen van flora\- en faunasoorten;

* Ruimte voor militaire terreinen en activiteiten;

* Zorgvuldige afweging en transparante besluitvorming bij alle ruimtelijke en infrastructurele besluiten;

In de Structuurvisie Infrastructuur en Ruimte wordt dieper ingegaan op deze 13 rijksbelangen.

Het rijk blijft verantwoordelijk voor het systeem van ruimtelijke ordening. Daarnaast kan een rijksverantwoordelijkheid aan de orde zijn indien:

* een onderwerp nationale baten en/of lasten heeft en de doorzettingsmacht van provincies en gemeenten overstijgt. Bijvoorbeeld ruimte voor militaire activiteiten en opgaven in de stedelijke regio's rondom de mainports, brainports, greenports en de valleys;

* over een onderwerp internationale verplichtingen of afspraken zijn aangegaan. Bijvoorbeeld voor biodiversiteit, duurzame energie, watersysteemherstel of werelderfgoed;

* een onderwerp provincie\- of landsgrensoverschrijdend is en ofwel een hoog afwentelingsrisico kent ofwel in beheer bij het rijk is. Bijvoorbeeld de hoofdnetten van weg, spoor, water en energie, maar ook de bescherming van gezondheid van inwoners.

Geconstateerd wordt dat het bestemmingplan Bedrijventerrein Buitenvaart II, deelplan Langedijk ongenummerd, 2014 geen rijksbelangen raakt. Derhalve wordt geconcludeerd dat voldaan wordt aan de uitgangspunten zoals verwoord in de Structuurvisie Infrastructuur en Ruimte.

##### 3\.2\.2 Besluit algemene regels ruimtelijke ordening (Barro)

Het kabinet heeft in de hiervoor genoemde SVIR vastgesteld dat voor een beperkt aantal onderwerpen de bevoegdheid om algemene regels te stellen zou moeten worden ingezet. De SVIR bepaalt welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op lokaal niveau. Ten aanzien daarvan is een borging door middel van normstelling, gebaseerd op de Wro, gewenst. Het Besluit algemene regels ruimtelijke ordening (Barro) bevestigt in juridische zin die kaderstellende uitspraken.

Slechts daar waar een directe doorwerking niet mogelijk is, bij de Ecologische Hoofdstructuur (de artikelen worden later aan het Barro toegevoegd) en bij de Erfgoederen van uitzonderlijke universele waarde, is gekozen voor indirecte doorwerking via provinciaal medebewind. Tevens treden regels ten aanzien van radarverstoringsgebieden op een nader te bepalen tijdstip in werking.

De ladder voor duurzame verstedelijking is per 1 oktober 2012 ook als procesvereiste opgenomen in het Besluit ruimtelijke ordening (Bro). Daarin is in artikel 3\.1\.6 een lid 2 ingevoegd waarin een motiveringsplicht is opgenomen voor nieuwe stedelijke ontwikkelingen (inclusief detailhandel) in bestemmingsplannen. In de toelichting van het bestemmingsplan moet hiervoor een verantwoording plaatsvinden aan de hand van een drietal opeenvolgende treden ("ladder duurzame verstedelijking").

De eerste trede in deze ladder is een beschrijving dat de voorgenomen stedelijke ontwikkeling voorziet in een actuele regionale behoefte. Hierbij kan het gaan om zowel kwantitatieve als kwalitatieve aspecten. De beide vervolgstappen uit genoemde ladder hebben betrekking op de vraag of de ontwikkeling in bestaand stedelijk gebied ingepast kan worden (trede 2\) en als dat niet mogelijk is op andere locaties (trede 3\), die vooral goed ontsloten moeten zijn.

**Actuele regionale behoefte**

Het gemeentelijk beleid omtrent het wonen is neergelegd in de Woonvisie 2011\-2020\. De Woonvisie, regionaal afgestemd en gebaseerd op onderzoek naar aspecten als woonwensen, migratiebewegingen en bevolkingsontwikkeling, laat zien dat de woonbehoefte steeds meer verschuift naar de stad: wonen in de stad met voorzieningen in de directe nabijheid. Hierbij is een grote behoefte waarneembaar naar kwalitatief goede grondgebonden woonmilieus. Het onderzoek laat zien dat met name binnen het stadscentrum een vraagoverschot is en dat er een groep mensen is die Hoogeveen verlaat, omdat zij niet de voor hen geschikte woning kunnen vinden.

Dit plan komt voort uit het feit dat de huidige woning met bijgebouwen moet wijken voor de ontwikkeling van bedrijventerrein Riegmeer en op een andere locatie herbouwd moet worden. In dit geval gaat het om verplaatsing van een reeds bestaande woning. Hiermee wordt dus voorzien in een bestaande behoefte.

**Inpassing in bestaand stedelijk gebied**

Het plan maakt onderdeel uit van het in ontwikkeling zijnde bedrijventerrein Buitenvaart II. Dit bestaat uit twee bedrijventerreinen, die van elkaar gescheiden worden door het gebied 'Hollandsche Wijken'. In de toelichting op de SER Ladder voor Duurzame Verstedelijking is aangegeven dat de ruimtevraag bij voorkeur opgevangen moet worden in het bestaand stedelijk gebied. In het algemeen kan het bestaand stedelijk gebied worden gedefinieerd als het bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur. Bedrijventerrein Buitenvaart II bestaat uit een noordelijke en zuidelijk blok bedrijfventerrein, dat van elkaar gescheiden wordt door het gebied 'Hollandsche Wijken" met de daarbij behorende infrastructuur en groenelementen. Hiermee voldoet bedrijventerrien Buitenvaart II aan de definitie van bestaand stedelijk gebied. Hiermee wordt voldaan aan trede 2 van de ladder voor duurzame verstedelijking en is toetsing aan trede 3 niet meer noodzakelijk.

#### 3\.3 Provinciaal beleid

##### 3\.3\.1 Omgevingsvisie en \-verordening Drenthe

Provinciale Staten hebben op 2 juli 2014 ingestemd met de Actualisatie Omgevingsvisie Drenthe 2014\. De visie is inmiddels in werking getreden. De Omgevingsvisie Drenthe is voor Drenthe een centraal visiedocument. De visie formuleert de belangen, ambities, rollen, verantwoordelijkheden en sturing van de provincie in het ruimtelijke domein. In de visie zijn vier wettelijk voorgeschreven provinciale planvormen samengenomen:

* De provinciale structuurvisie op grond van de Wet ruimtelijke ordening (Wro);

* Het provinciaal milieubeleidsplan op grond van de Wet milieubeheer (Wm);

* Het regionaal waterplan op grond van de waterwetgeving;

* Het provinciaal Verkeers\- en Vervoersplan op grond van de Planwet verkeer en vervoer

De Omgevingsvisie is hÃ©t kader voor de ruimtelijk\-economische ontwikkeling van Drenthe. De Omgevingsvisie beschrijft de ruimtelijk\-economische ontwikkeling van Drenthe in de periode tot 2020\. De Omgevingsvisie heeft voor de provincie een interne binding. Dit betekent dat de provincie bij de uitoefening van haar taken aan de Omgevingsvisie gebonden is. De missie van de provincie is het ontwikkelen van een bruisend Drenthe, passend bij de kernkwaliteiten die de provincie rijk is. De kernkwaliteiten zijn de kwaliteiten die bijdragen aan de identiteit en aantrekkelijkheid van Drenthe. Het provinciaal belang ligt in het behouden en waar mogelijk ontwikkelen van de kernkwaliteiten. Omdat niet alle kernkwaliteiten goed te duiden zijn in het fysiek\-ruimtelijk domein zijn deze vertaald naar indicatoren.

| Kernkwaliteiten   Â | Indicatoren   Â |

| --- | --- |

| Rust/stilte   Â | Duisternis   Â |

| Ruimte   Â | Openheid van het landschap   Â |

| Natuur   Â | Biodiversiteit   Â |

| Landschap   Â | DiversiteitGaafheid van landschappen   Â |

| Oorspronkelijkheid   Â | Cultuurhistorische waardenArcheologische waardenAardkundige waarden   Â |

| Veiligheid   Â | Sociale veiligheidExterne veiligheidVerkeersveiligheid   Â |

| Naoberschap, Menselijke maat,Kleinschaligheid (Drentse schaal)   Â | LeefbaarheidPassend bij Drenthe   Â |

Hieronder volgen de relevante delen uit de Omgevingsvisie die relevant zijn voor het voorliggende ruimtelijk initiatief.

*Wonen*

De provincie streeft naar aantrekkelijke, gevarieerde en leefbare woonmilieus die voorzien in de woonvraag. Het maken van bovenlokale afspraken hierover is van provinciaal belang. Gemeenten werken hun aandeel in het woonaanbod en de woonmilieus uit in de Gemeentelijke structuurvisie of het Woonplan. Zij houden daarbij rekening met de huidige kernenstructuur in de gemeente en de behoefte aan verschillende woonmilieus.

Vanuit de doelstelling om zorgvuldig en doelmatig om te gaan met de ruimte in Drenthe, hanteert de provincie het uitgangspunt 'inbreiding gaat voor uitbreiding'. Dit houdt in dat de provincie Drenthe prioriteit geeft aan herstructurering (inclusief verduurzaming) van de woningvoorraad en aan het herontwikkelen en herbestemmen van gronden en panden. Daarnaast ligt er een beperkte opgave om de woningvoorraad uit te breiden.

*Zorgvuldig ruimtegebruik*

De provincie wil zorgvuldig omgaan met de beschikbare ruimte in de provincie. Grootschalige bouwplannen en uitbreidingen in het landelijk gebied, los van bestaande bebouwingslocaties, zijn niet vanzelfsprekend. De provincie vindt dat gemeenten bij nieuwbouwplannen een werkwijze moeten hanteren die leidt tot zorgvuldig ruimtegebruik. Zorgvuldig ruimtegebruik is van provinciaal belang.

*Ladder voor duurzame verstedelijking*

Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Het Rijk wil met de introductie van de ladder vraaggerichte programmering bevorderen. De ladder beoogt een zorgvuldige afweging en transparante besluitvorming bij alle ruimtelijke en infrastructurele besluiten.

De ladder kent drie treden die achter elkaar worden doorlopen:

Trede 1: is er een regionale behoefte

Trede 2: Is (een deel van) de regionale behoefte op te vangen binnen het bestaand stedelijk gebied

Trede 3: Bouwen buiten bestaand stedelijke gebied.

In dit geval gaat het verplaatsing van een reeds bestaande woning. Hiermee wordt dus voorzien in een bestaande behoefte, die onderdeel uitmaakt van de regionale behoefte. De verplaatsing vindt plaats binnen bedrijventerrein Buitenvaart II, dat is aan te merken als bestaand stedelijk gebied. Omdat voldaan wordt aan trede 2 is toetsing aan trede 3 niet noodzakelijk.

##### 3\.3\.2 Kernkwaliteiten\-analyse

Tevens is geoordeeld of er sprake is van zogeheten provinciale kernkwaliteiten waarmee rekening gehouden dient te worden. Daartoe is gebruik gemaakt van de kaartenviewer zoals deze onderdeel uitmaakt van de provinciale omgevingsvisie. Dit levert de volgende kernkwaliteiten\-analyse op.

Kernkwaliteit Aardkundige waarden

Er is sprake van een kernkwaliteit Aardkundige waarden, te weten 'generiek â respecteren'. Wat betekent de aanwezigheid van deze kernkwaliteit?

Drenthe heeft een eigen karakter, een eigen (ruimtelijke) identiteit, die door inwoners en bezoekers hoog gewaardeerd wordt. Het aardkundige landschap van Drenthe is hiervoor in belangrijke mate bepalend. Het provinciaal aardkundig erfgoed is de enige informatiebron over de natuurlijke ontstaansgeschiedenis van Drenthe. Net als archeologische waarden zijn aardkundige waarden voor het merendeel onzichtbaar, onvervangbaar en niet te compenseren. Ze zijn per definitie kwetsbaar voor ruimtelijke ontwikkelingen die met bodemingrepen gepaard gaan. Maar wat zijn precies aardkundige waarden? De provincie omschrijft aardkundige waarden als volgt:

*âDrenthe staat bekend om zijn rijke bodemarchief, om zijn aardkundige waarden (AW). De aardkorst*

*geeft belangrijke informatie over de ontstaansgeschiedenis van de wereld, die u kunt aflezen aan*

*hoogveengebieden, stuwwallen en stuifzandgebieden. Niet alleen de natuur, maar ook de mens heeft*

*zijn sporen achtergelaten op en in de Drentse bodem. Dan kunt u denken aan essen, veenterpen en*

*grafheuvels. De zichtbare en onzichtbare rijkdom van onze aardkorst zijn onvervangbare bronnen van*

*kennis van een ver verleden. Dit wordt daarom ook wel aardkundig erfgoed of aardkundige waarden*

*genoemd.â*

De provincie wil aardkundige waarden die bijdragen aan het specifieke Drentse karakter behouden en waar mogelijk herstellen zonder daarbij het normale landbouwkundig gebruik te belemmeren.

Voor aardkundige waarden onderscheidt de provincie drie beschermingsniveaus die verschillen in de mate van inzet van de provincie. De twee hoogste beschermingsniveaus (voorwaarden stellen en eisen stellen) zijn van provinciaal belang en aangegeven op kaart 2\.D van de Omgevingsvisie. Het gebied ligt in een gebied 'respecteren'. Er is geen sprake van een directe doorwerking van deze provinciale kernkwaliteit op het plan.

Kernkwaliteit Landschap

![afbeelding "i_NL.IMRO.0118.2014BP8027004-VG01_0002.png"](i_NL.IMRO.0118.2014BP8027004-VG01_0002.png)

Er is sprake van een kernkwaliteit Landschap, te weten 'VeenkoloniÃ«nâ. Wat betekent de aanwezigheid van deze kernkwaliteit.

Kenmerken van het landschap

Het meest voorkomende landschapstype is het hoogveenontginningslandschap. Dit landschapstype beslaat in totaal ongeveer een kwart van het gehele grondgebied van de provincie. Behalve de Drents\-Groningse VeenkoloniÃ«n behoren ook het Odoornerveen, Hoogeveen\-Hollandsche veld, Smilde en enkele kleinere gebieden bij Dalen en Roden tot dit landschapstype. De meeste veenontginningen in Drenthe zijn door kanalenstelsels onderling verbonden. Kenmerkend voor deze hoogveengebieden is de strakke verkaveling, de bebouwingslinten langs kanalen en monden, de grote weidse ruimtes met wijken. Elke ontginning heeft bovendien zijn eigen specifieke kenmerken, waaraan de tijd en de manier van ontginning is af te lezen. Zo heeft het gebied rond Hollandsche veld een kleinschalig besloten karakter met veel verspreid voorkomende bebouwing en bosstroken, vormt in Smilde de Drentse Hoofdvaart de ruggengraat van de ontginning, en zijn de Oude VeenkoloniÃ«n kleinschaliger dan de VeenkoloniÃ«n in de omgeving van Emmen.

Kenmerken van de nederzetting

Afhankelijk van het type, enkel\- of dubbellint, en de dichtheid van de bebouwing dringt het landelijk gebied diep of minder diep door in het dorp. Vanaf de hoofdontsluiting is het landelijk gebied in veel gevallen waarneembaar. Regelmaat is kenmerkend. Het dorpssilhouet is een langgerekte strook waar de massa wordt gevormd door een aaneenschakeling van grote boerderijen en woningen met erfbeplantingen. Dominerend is de langgerekte wegbegeleidende beplanting van opgaande bomen in een open vlak landschap.

Provinciaal belang

Van provinciaal is de samenhang tussen het systematische ontginningspatroon van grootschalige openheid met kenmerkende wijkenstructuur en de bebouwingslinten met daaruit opgaande percelen.

Beleid

Het provinciaal beleid is gericht op het behouden en versterken van de samenhang en de openheid met de wijken.

In het verlengde en pal ten noorden van het plangebied is bestaande bebouwing aanwezig. De nieuw te bouwen woning wordt hier ten zuiden van geprojecteerd en sluit aan bij bestaande bebouwing. Waardoor de huidige openheid en samenhang van het huidige wijkenpatroon niet wordt aangetast. Er is daarom geen sprake van strijdigheid met beleidsuitgangspunt dat gericht is op het behouden en versterken van de samenhang en de openheid met de wijken.

Naast de kernkwaliteiten kent het provinciale beleid de kernwaarde bedrijvigheid. Dit bestemmingsplan draagt bij aan de kernwaarde bedrijvighied, omdat door verplaatsing van de woning aanleg van het zuidelijk deel van bedrijventerrein Buitenvaart II mogelijk wordt gemaakt.

##### 3\.3\.3 Provinciale omgevinsgverordening

In de provinciale omgevingsverordening staat het volgende genoemd over woningbouw.

Artikel 3\.25, Woningbouw

* a. Een ruimtelijk plan laat geen nieuwe woningbouw toe die buiten de afspraken vallen die de woonregio en de provincie hebben gemaakt over de woningbouwprogrammering en het gestelde in de woonvisie;

* b. Het eerste lid is niet van toepassing op bedrijfswoningen, een tweede woning bij een agrarisch bedrijf, recreatiewoningen, het splitsten van boerderijen in twee of meer woningen en nieuwbouw die past binnen de kaders van de provinciale Rood\-voor\-groen dan wel de Ruimte\-voor\-ruimte regeling.

Het gaat hier om de verplaatsing van een bestaande woning. Dit betekent dat plan niet strijdig is met de afspraken vallen die de woonregio en de provincie hebben gemaakt over de woningbouwprogrammering en het gestelde in de woonvisie. Het project is in overeenstemming met de omgevingsverordening.

#### 3\.4 Regionaal beleid

In het kader van de regionale afstemming is met de buurgemeenten De Wolden, Westerveld en Meppel overleg gevoerd over het woningbouwprogramma. De uitkomst van de afstemming heeft geresulteerd in een regionale woonvisie.

Op 30 oktober 2012 is de Regionale Woonvisie Zuidwest Drente, Groeimodel, deel I door het college van de gemeente Hoogeveen en de andere betrokken gemeenten vastgesteld. Voor deze woonvisie is de bevolkingsprognose XVIII van de provincie Drenthe, maart 2012, een belangrijke onderlegger. De Regionale Woonvisie scherpt de indicatieve aantallen uit de Woonvisie 2011\-2020 aan.

Het gaat hier om de verplaatsing van een bestaande woning. Er wordt geen woning toegevoegd aan de woningvoorraad. Dit betekent dat plan niet strijdig is met de Regionale Woonvisie.

#### 3\.5 Gemeentelijk beleid

##### 3\.5\.1 Toekomstvisie 2030

In juni 2000 is de Toekomstvisie voor Hoogeveen vastgesteld door de gemeenteraad. De Toekomstvisie strekt zich uit tot 2030 en gaat over de ontwikkeling van Hoogeveen in brede zin. Voor de dorpen van Hoogeveen ligt de nadruk op wonen in het groene Drenthe dichtbij alle voorzieningen van de stad. De Toekomstvisie verkiest kwaliteit boven kwantiteit en het versterken van het bestaande boven groei. In de Toekomstvisie wordt ingezet op beheerste groei om in de toekomst de aanwezige voorzieningen in stand te kunnen houden. Deze doelstelling kan alleen worden gehaald, indien een kwaliteitsimpuls wordt bewerkstelligd. Deze kwaliteitsimpuls heeft vooral betrekking op het wonen, de voorzieningen en het landschap. Dit betekent het aanbieden van hoogwaardiger woonmilieus, verbeteren van de kwaliteit van de winkels en sportaccommodaties en het behoud en versterken van de cultuurlandschappen.

##### 3\.5\.2 Structuurvisie Hoogeveen 2015 \- 2030

Als vervolg op de Toekomstvisie is op 23 december 2004 door de gemeenteraad de Structuurvisie Hoogeveen 2015â2030 vastgesteld. Deze Structuurvisie is eigenlijk de ruimtelijke vertaling van de Toekomstvisie. Hij spreekt zich uit over de ruimtelijke ontwikkeling van de gehele gemeente en beschrijft de huidige en gewenste waarden en kwaliteiten voor het buitengebied, de dorpen en de stad. De Structuurvisie is een voorbeeld van planning van onderop, vanuit het lokale denken. Deze Structuurvisie heeft daarom het oude POP II niet als vertrekpunt genomen, maar nam een voorschot op de nieuwe Omgevingsvisie Drenthe. Deze aanpak past overigens goed binnen de Structuurvisie Infrastructuur en Ruimte van het Rijk. Het Rijk laat meer over aan gemeenten en provincies.

In de Structuurvisie wordt de volgende visie op bedrijvigheid gegeven: De grote kracht van Hoogeveen is het midden\- en kleinbedrijf. De initiatieven en de betrokkenheid van lokale ondernemers is zeer belangrijk voor de ontwikkeling en leefbaarheid van het buitengebied, de dorpen en de stad. Dit betekent dat er samen met het midden\- en kleinbedrijf gezocht moet worden naar ruimtelijke kansen en mogelijkheden om de bedrijvigheid in Hoogeveen te stimuleren. Deze kansen liggen er niet alleen op de bestaande bedrijventerreinen en in de stadsranden maar ook in de dorpen en in het buitengebied. Herstructurering van bestaande bedrijventerreinen is een hoofdkeuze. Bij nieuwe bedrijventerreinen is de inzet op meervoudig ruimtegebruik. Doel is niet vierkante meters realiseren maar bedrijvigheid en arbeidsplaatsen.

##### 3\.5\.3 Structuurvisie 2\.0

De Structuurvisie uit 2004 is nog steeds een inspirerende, ambitieuze, integrale ruimtelijke visie, die in stand blijft en met âStructuurvisie Hoogeveen 2\.0â op onderdelen wordt bijgesteld. De visie geeft aan hoe Hoogeveen tot 2030 omgaat met thema's als wonen, voorzieningen, bedrijvigheid, bereikbaarheid, landschap en duurzaamheid. Duurzame kwaliteit is en blijft daarbij de rode draad.

De geactualiseerde structuurvisie is op 13 december 2012 door de gemeenteraad vastgesteld. In de visie kiest Hoogeveen voor beheerste groei waarbij de focus van woningbouw ligt op inbreiding in de stad. Daarnaast wordt gekozen voor geconcentreerde groei bij de dorpen en het landelijke gebied, passend bij de vraag. Voor het landelijk wonen zijn er kansen in de landgoederenzone en de kanalenzone.

In de geactualiseerde structuurvisie is de visie op de bedijvigheid op de volgende punten aangevuld en bijgesteld: Hoogeveen beschikt over voldoende bedrijven\- en kantorenterreinen. In de stadsrandzone is geen behoefte meer aan een extra bedrijventerrein middels de Hellende Velden. Dit komt te vervallen. Ruimte om te ondernemen wordt ook geboden door verruiming van functies in vrijkomende agrarische bebouwing en via werken aan huis. Bij bedrijvigheid wordt rekening gehouden met landelijke normen wat betreft regionale afstemming en hergebruik van bestaande bebouwing. Of er behoefte zal zijn aan woon\-werklocaties in de Groene Ketting van de

stadsrandzone is nog niet te voorzien. Afhankelijk van de behoefte wordt dit in een gebiedsontwikkeling opgepakt.

Het intiatief voldoet aan het gestelde in de Structuurvisie 2\.0\. Door verplaatsing van de woning wordt het mogelijk om plandeel Riegmeer van bedrijventerrein Buitenvaart II te ontwikkelen.

##### 3\.5\.4 Woonvisie 2011\-2020 \- Focus op een aantrekkelijke stad

Ook in de Woonvisie 2011\-2020 (vastgesteld op 1 december 2011\) wordt een groeiambitie van de beheerste groei geformuleerd. In de Structuurvisie is de ambitie van de gemeente voor de komende 15 jaar, met een doorkijk naar het jaar 2030, neergelegd ten aanzien van veel beleidsterreinen, waaronder het wonen.

De Woonvisie blikt vooruit tot en met het jaar 2020\. Daarvan zijn de eerste vijf jaren concreet en de laatste vijf jaren gelden als een doorkijk.

De focus van woningbouw ligt de komende jaren op de stad. Daarnaast kiezen we voor geconcentreerde groei bij de dorpen en in het landelijk gebied, passend bij de vraag. Uitgangspunt is dat tot en met 2020 netto 1\.650 nieuwbouw woningen aan de woningvoorraad worden toegevoegd. De regionale woonvisie heeft de indicatieve aantallen uit de Woonvisie aangescherpt. Op basis van de bevolkingsprognose XVIII van de provincie Drenthe van maart 2012 wordt een woningbouwruimte van ongeveer 1\.400 woningen aangegeven voor de gemeente Hoogeveen tot 2020\. Inmiddels zijn tot 1 januari 2014 385 reguliere woningen aan de woningvoorraad toegevoegd. Daarnaast is binnen de gemeente Hoogeveen nog ruimte voor ongeveer 500 woningen aan plancapaciteit waarvoor nog bouw\-/bestemmingsplannen kunnen worden ontwikkeld. Het deelplan Wethouder Robaardstraat 2014 kan binnen deze nog beschikbare capaciteit ontwikkeld worden. Voor ongeveer nog eens 500 woningen is al harde plancapaciteit aanwezig in zowel de kern Hoogeveen als in de dorpen binnen de gemeente Hoogeveen.

Het gaat hier om de verplaatsing van een bestaande woning. Er wordt geen woning toegevoegd aan de woningvoorraad. Dit betekent dat plan niet strijdig is met de Woonvisie.

### Hoofdstuk 4 Gewenste ontwikkeling en uitgangspunten

#### 4\.1 Ruimtelijke structuur

Het plangebied is gelegen in het gebied dat bekend staat als 'De Hollandsche Wijken'. In het bestemmingsplan bedrijventerrein Buitenvaart II is hierover onder meer het volgende opgenomen:

bestaand karakter:

Het karakter van het deelgebied wordt gevormd door de openheid binnen de herkenbare begrenzingen van bomenrijen op het Opgaande en de Langedijk. Daarnaast speelt het ritme van de slagen een belangrijke rol. Vierentwintig watergangen op dezelfde afstand verdelen de percelen binnen deze landschappelijke 'kamer'. Een enkele boomgroep van elzen maakt de afstanden van slagen en de maat van de openheid beter zichtbaar.

Het bestaande waardevolle open karakter blijft, evenals de waardevolle landschappelijke doorzichten, met de toevoeging van 1 woning op deze specifieke plek, gehandhaafd.

![afbeelding "i_NL.IMRO.0118.2014BP8027004-VG01_0003.png"](i_NL.IMRO.0118.2014BP8027004-VG01_0003.png)

#### 4\.2 Landschappelijke inpassing

In de bestemming Wonen is opgenomen dat het perceel past gebruikt mag worden voor de functie wonen als op het perceel beplanting wordt aangebracht conform een door de gemeente goed te keuren inpassingsplan. Hiermee is de landschappelijke inpassing van het verzekerd en afdwingbaar als dit noodzakelijk is.

### Hoofdstuk 5 Omgevingsaspecten

#### 5\.1 Bodem

De Wet bodembescherming waarborgt bij nieuwbouw dat er geen risico's voor de volksgezondheid zijn. Bij een nieuwe ontwikkeling dienen mogelijk verontreinigde plekken in het plangebied te worden gesignaleerd.

Het plangebied (perceel D 3465\) is onbebouwd en in gebruik voor agrarische doeleinden. Er zijn voor dit perceel geen bodemonderzoeksgegevens bekend. Op delen van de locatie zijn (mogelijk) dempingen aanwezig. Het is onduidelijk met welk materiaal de voormalige watergangen gedempt zijn. Binnen de kom van Hoogeveen gebeurde dit veelal met gebiedseigen grond. Demping met ander (verontreinigd) materiaal is echter niet uit te sluiten.

*Grondverzet*

Bij grondverzet dient men te streven naar een gesloten grondbalans. In situaties, waar grond vrij gaat komen, wordt sterk aanbevolen om de kwaliteit van de vrijkomende bodem chemisch analytisch vast te stellen. Uiteraard dient het onderzoek representatief te zijn voor de hele vrijkomende partij.

Voor het toepassen van grond gelden de spelregels voor grondverzet die zijn vastgesteld in het Besluit bodemkwaliteit. Informatie over het toepassen van grond kan worden verkregen bij afdeling Advies van de gemeente Hoogeveen, RUD Drenthe en Rijkswaterstaat Leefomgeving.

#### 5\.2 Archeologie en Cultuurhistorie

In het verdrag van Malta wordt de veiligstelling van het Europese erfgoed geregeld. De uitgangspunten van dit verdrag zijn op nationaal niveau uitgewerkt in de Wet op de archeologische monumentenzorg (Wamz, 2007\). De regionale uitwerking heeft plaatsgevonden in de Omgevingsvisie Drenthe. Hierin is ten eerste de Archeologische Monumentenkaart (AMK) opgenomen. Hierop zijn monumenten en bekende archeologische vindplaatsen weergegeven. Ten tweede is in de Omgevingsvisie Drenthe de Indicatieve Kaart Archeologische verwachtingswaarden (IKAW) opgenomen. Op de kaart staat voor de gehele provincie de verwachtingswaarde voor archeologische vindplaatsen. Hier dient in het planvormingsproces rekening mee gehouden te worden.

*Archeologische verwachting*

Het plangebied heeft een omvang van ca. 2 ha. In de planregels is opgenomen dat er maximaal

400 m2 aan bebouwing mag worden opgericht. Het plangebied ligt voor de helft in een gebied met een middelhoge verwachtingswaarde en de andere helft heeft een lage verwachtingswaarde op grond van de IKAW. Het grootste deel van het gebied met een middelhoge verwachtingswaarde zal niet worden bebouwd, aangezien daar een belemmering op ligt voor wat betreft het aspect geluid. Het bouwblok ligt voor een deel in een gebied met een lage verwachtingswaarde en een deel met een middelhoge verwachtingswaarde.

Wij hebben aansluiting gezocht bij het provinciaal vrijstellingsbeleid. Hierin is een vrijstellingsoppervlak van 500 m2 opgenomen. Aangezien het totaal te verstoren bodemoppervlak maximaal 400 m2 bedraagt, is het niet noodzakelijk om een archeologisch onderzoek uit te voeren. Op grond van artikel 53 van de Monumentenwet blijft wel de meldplicht van kracht. Als tijdens graafwerkzaamheden alsnog archeologische vondsten of indicatoren worden aangetroffen dan dient het werk onmiddellijk te worden stilgelegd en moet dit gemeld worden bij de provinciaal archeoloog en de gemeente.

#### 5\.3 Water

In het kader van de Wet ruimtelijke ordening (Wro) is het verplicht de Watertoets uit te voeren. De Watertoets is een waarborg voor water in ruimtelijke plannen en besluiten.

*Beleidskader*

In het waterbeheer zijn drie grote beleidsthema's:

Voor het dagelijkse waterbeheer is dat het Gewenste Grond\- en Oppervlaktewater Regime (GGOR). Doel daarvan is gedurende een heel groot deel van het jaar die wateromstandigheden te realiseren die het beste passen bij de functie zoals de provincies die hebben vastgesteld.

Om in extreem natte en extreem droge omstandigheden de schade als gevolg van wateroverlast of watertekort te beperken is het WB21 opgesteld. Hierin zit de trits vasthouden\-bergen\-afvoeren als voorkeursvolgorde en afwegingskader en het principe van niet afwentelen. Het stedelijk gebied dient dus waterneutraal te zijn. Mocht dit door enige goede redenen \- de veiligheid is ernstig in het geding, de kosten zijn te hoog, er spelen nijpende ruimtevraagstukken \- niet kunnen, dan komen het waterschap en de gemeente passende afspraken overeen. Doel is het watersysteem zo in te richten dat het in extreme omstandigheden en in de toekomst goed functioneert.

Voor het bereiken van de goede ecologische toestand van het water zijn er de Europese richtlijnen voor ecologie en waterkwaliteit. Dit thema bestaat uit de Europese Kaderrichtlijn Water (KRW) en de Vogel\- en Habitatrichtlijnen (vertaald in de Flora\- en faunawet en de Natuurbeschermingswet). Doel daarvan is dat alle Europese wateren, zowel oppervlaktewater als grondwater, zich in 2015 in een goede ecologische en goede chemische toestand bevinden. Met goede argumenten is uitstel mogelijk tot uiterlijk 2027\. Voor de Natura 2000\- gebieden is geen uitstel mogelijk.

Deze drie thema's hangen zo met elkaar samen dat het niet mogelijk is ze afzonderlijk van elkaar te realiseren. Er wordt gezorgd dat het watersysteem tijdig op orde is, duurzaam is ingericht, voldoet aan de landelijke normen voor het voorkomen van wateroverlast, bijdraagt aan het bereiken van grond\- en oppervlaktewaterpeilen in relatie tot de functies van die wateren en gebieden, verdroging tegengaat en rekening houdt met de eisen vanuit de KRW.

Om aan deze punten te voldoen is in december 2009 de Waterwet in werking getreden. Deze Waterwet vervangt acht bestaande wetten voor het waterbeheer in Nederland. Deze wet regelt het beheer van oppervlaktewater en grondwater. Ook verbetert deze wet de samenhang tussen waterbeleid en ruimtelijke ordening.

Hierdoor zijn waterschappen, gemeenten en provincies beter in staat wateroverlast, waterschaarste en watervervuiling tegen te gaan. Ook voorziet de Waterwet in het toekennen van functies voor het gebruik van water zoals scheepvaart, drinkwatervoorziening, natuur, landbouw, industrie en recreatie. Op basis van deze functies worden eisen gesteld aan de kwaliteit en de inrichting van het water. De instrumenten vanuit de Waterwet zijn Waterplannen (rijk en provincie), waterbeheerplannen (waterbeheerder) en vergunningen.

*Planbeschrijving*Het plangebied 'Langedijk ong.' ligt in het stroomgebied van het Meppelerdiep, in het beheersgebied van Waterschap Reest en Wieden. Het plangebied heeft een totale oppervlakte van ca. 2 ha. De hoogte van het maaiveld ligt gemiddeld op ongeveer NAP 11,90 m. Het peilgebied heeft een maximum van 10,90m. De maximale grondwaterstand ligt tussen 40 en 80 cm. onder het maaiveld (Gt VI). Er kunnen door slecht doorlatende lagen, schijngrondwaterstanden tot dicht onder het maaiveld voorkomen. Binnen het gebied zijn geen gevallen van grondwateroverlast bekend.

![afbeelding "i_NL.IMRO.0118.2014BP8027004-VG01_0004.png"](i_NL.IMRO.0118.2014BP8027004-VG01_0004.png)

Waterhuishouding rond plangebied

*Riolering*

In en nabij het plangebied is geen riolering aanwezig. Het hemelwater zal in de nieuwe situatie vertraagd worden afgevoerd naar het oppervlaktewater en niet naar de rioolwaterzuivering. Het huishoudelijk afvalwater wordt op het riool geloosd of in een afzonderlijke voorziening zoals bijvoorbeeld een IBA.

Om de kwaliteit van het grond\- en oppervlakte water te waarborgen, dient bij nieuwbouwprojecten geen gebruik gemaakt te worden van milieubezwaarlijke bouwmaterialen, die de kwaliteit van het water en de waterbodem negatief kunnen beÃ¯nvloeden. Uitlogende materialen zoals zink, lood en dakmastiek behoren tot deze categorie.

*Waterkwantiteit*

Problemen met water moeten niet worden afgewenteld. De bedoeling is om bij uitbreiding de veerkracht van het watersysteem in Hoogeveen en omgeving te vergroten. Bij een toename van verhard oppervlak, zoals daken en verharding, zal meer regenwater worden afgevoerd in plaats van te infiltreren. Waterschap Reest en Wieden hanteert daarom een compensatieregel. Deze compensatie geschiedt, door een nieuw waterbergend oppervlak aan te leggen in het plangebied. Binnen dit oppervlak moet ten minste 25 mm water x het nieuw te realiseren verhard oppervlak (m2) geborgen worden.

Als voorbeeld voor de compensatieregel is de onderstaande rekensom opgenomen:

Het totaal verhard oppervlak in het plangebied bedraagt ca. 400 m2. Dit betekent dat 0,025 m x 1700 m2 \= 10 m3 water geborgen moet kunnen worden in het plangebied.

Om dit te realiseren in het plangebied kan gedacht worden aan de aanleg van waterbergende verharding met een berging die voldoet aan de hierboven genoemde 10 m3. Hierdoor zal regenwater vertraagd worden afgevoerd naar nabijgelegen waterpartijen of watergangen.

Tevens zijn wadi\-constructies te realiseren die ook zorgen voor vertraagde afvoer van hemelwater. Bij de aanleg van een sedumdak met een degelijke dikte (vanaf minimaal 7 Ã  10 cm) rekent het waterschap het dakoppervlak niet mee als verhard oppervlak. Hiervoor hoeft dan ook niet gecompenseerd te worden. Een combinatie van oplossingen is natuurlijk ook mogelijk.

Bij nieuwbouw, die past binnen de kaders van dit bestemmingsplan, zal rekening gehouden worden met deze compensatieregeling.

*Invloed op de waterhuishouding*

Het plan ligt niet in een beekdal. Om wateroverlast en grondwateroverlast rond bebouwing te voorkomen dient de nieuwe bebouwing aangelegd te worden op ten minste 30 cm boven het straatpeil. In het gebied zijn bij bestaande bouw geen gevallen van grondwateroverlast bekend.

Het plan ligt niet in een zone van hydrologische beÃ¯nvloeding. Kleine wijzigingen in de grondwaterstand binnen het peilbeheer van het waterschap hebben geen directe invloed op de omliggende functies van het plan. Grotere verschillen in de grondwaterstand kunnen eventueel wel invloed op de omliggende functies hebben.

*Proces*

De gemeente heeft het waterschap tijdig ingelicht over de planvorming. Hierdoor heeft het waterschap de gemeente goed op de hoogte kunnen stellen van de waterhuishoudkundige aspecten binnen het plan. Indien tijdens de uitvoering waterhuishoudkundige aspecten aan bod komen, wordt het waterschap daarover ingelicht.

*Wateradvies Waterschap Reest en Wieden*

De bestemming en grootte van het plan hebben een geringe invloed op de waterhuishouding. De normale procedure voor de watertoets is gevolgd. Afwijkingen met betrekking tot het beleid zijn door de initiatiefnemer voldoende onderbouwd. Waterschap Reest en Wieden komt tot het volgende advies: het proces van de watertoets is goed doorlopen conform de Handreiking Watertoets III. De wateraspecten van waterschap Reest en Wieden zijn voldoende belicht. Het waterschap geeft voor dit plan dan ook een positief wateradvies.

#### 5\.4 Natuur en Ecologie

In het bestemmingsplan dient rekening te worden gehouden met Europese en nationaal beleid en wetgeving ten aanzien van de natuurbescherming. Hierin wordt onderscheid gemaakt tussen gebiedsbescherming en soortenbescherming. Bij gebiedsbescherming dient rekening gehouden te worden met de effecten van het plan op Natura 2000 gebieden, EHS etc. Bij soortenbescherming is de Flora\- en faunawet van belang en eventueel het provinciaal soortenbeleid.

*Gebiedsbescherming*

Voor wat betreft de gebiedsbescherming geldt dat in en in de nabijheid van het plangebied geen sprake is van gebieden die zijn aangewezen als Speciale Beschermingszone (SBZ) in de zin van de Europese Vogel\- en Habitatrichtlijn. Het dichtstbijzijnde gebied dat is aangewezen als EHS ligt op een afstand van meer dan 1 km ten oosten plangebied. Natura 2000 gebieden, zoals het Dwingelderveld en Mantingerzand liggen op meer dan 3 km van het plangebied. Als gevolg van de voorgenomen activiteit in het plangebied is aantasting van de beschermde waarden van een SBZ of aantasting van de wezenlijke kenmerken en waarden van de EHS dan ook niet te verwachten.

*Soortenbescherming*

Bij de soortenbescherming is de Flora\- en faunawet van belang en eventueel het provinciaal soortenbeleid. In de Flora\- en faunawet is bepaald dat beschermde dieren die in de wet zijn aangewezen, niet gedood, gevangen of opzettelijk verontrust mogen worden, dat planten niet geplukt of verzameld mogen worden en dat het niet is toegestaan om nesten, holen of andere vaste rust\- of verblijfplaatsen van dieren te beschadigen, vernietigen of te verstoren. Het bevoegd gezag kan onder voorwaarden een ontheffing van de verbodsbepalingen verlenen.

Het plangebied is geheel onbebouwd en bestaat uit een agrarisch bouwland. De ecologische waarden in het plangebied voor beschermde soorten is dan ook zeer gering.

![afbeelding "i_NL.IMRO.0118.2014BP8027004-VG01_0005.jpg"](i_NL.IMRO.0118.2014BP8027004-VG01_0005.jpg)

Plangebied

In de Nationale Databank Flora en Fauna (NDFF) zijn geen waarnemingen bekend van beschermde soorten uit de Flora\- en faunawet in het plangebied. Op het punt van vigerende natuurwet\- en regelgeving wordt het plan uitvoerbaar geacht.

#### 5\.5 Geluid

Voor deze ontwikkeling is een inventarisatie gemaakt van de geluidsbelasting in het plangebied op grond van de Wet geluidhinder (Wgh).

*Industrielawaai*

Op grond van de Wet geluidhinder dient de geluidbelasting als gevolg van het industrielawaai te voldoen aan de voorkeursgrenswaarde van 50 dB(A) op de gevels van nieuwe geluidgevoelige objecten zoals een woning. De Wgh geeft de mogelijkheid tot het vaststellen van een hogere waarde, waarbij een goed woon\- en leefklimaat moet worden geborgd. De gemeente heeft beleid opgesteld in welke gevallen zij medewerking wil verlenen aan de vaststelling van een hogere waarde. Het plangebied voldoet niet aan de gestelde criteria die zijn opgenomen in de beleidsregels hogere grenswaarden Wet geluidhinder van de gemeente Hoogeveen. Als gevolg daarvan is in dit plan geborgd dat de geluidgevoelige objecten buiten de geluidcontour van

50 dB(A) voor industrielawaai gesitueerd worden.

*Wegverkeerslawaai*

Aangezien de geluidcontour van 50 dB(A) voor industrielawaai grotendeels over het zuidelijk deel van het plangebied ligt, komen de geluidgevoelige objecten op een grote afstand van de weg Langedijk te liggen. De afstand van de weg tot geluidgevoelige objecten bedraagt minimaal 50 meter. Het aantal verkeersbewegingen is dermate laag en de afstand tot de weg is zodanig groot dat de geluidbelasting als gevolg van het verkeer op de Langedijk niet leidt tot een overschrijding van de voorkeursgrenswaarde van 48 dB op geluidgevoelige objecten in het plangebied.

*Overige geluidbronnen*

Railverkeer en geluidbelasting veroorzaakt door het vliegverkeer op het vliegveld Hoogeveen spelen geen rol in het plangebied.

#### 5\.6 Milieuzonering bedrijven

Bij nieuwbouw van woningen of bedrijven dienen de richtafstanden van de VNG\-publicatie 'Bedrijven en Milieuzonering' gemotiveerd te worden toegepast. Het plangebied ligt in een agrarisch gebied. Het bedrijventerrein ten zuiden van het agrarisch gebied staat bedrijvigheid toe tot maximaal milieucategorie IV waarbij een richtafstand van 200 meter geldt. De woning komt op ten minste 200 meter van het bedrijventerrein te liggen.

#### 5\.7 Milieueffectrapportage (MER)

Op 1 april 2011 is het gewijzigde Besluit milieueffectrapportage in werking getreden. Een belangrijke wijziging betreft het indicatief maken van de drempelwaarden in onderdeel D (de m.e.r.\-beoordeling) van de bijlage bij het Besluit milieueffectrapportage. Concreet betekent dit dat, ook wanneer ontwikkelingen onder de in bijlage D opgenomen drempelwaarden blijven, het bevoegd gezag nog moet beoordelen of activiteiten geen aanzienlijke milieugevolgen kunnen hebben, de zogenaamde vormvrije m.e.r.\-beoordeling.

De toetsing in het kader van de vormvrije m.e.r.\-beoordeling dient te geschieden aan de hand van de selectiecriteria in bijlage III van de EEG\-richtlijn milieueffectbeoordeling. In deze bijlage staan drie hoofdcriteria centraal:

\- de kenmerken van het project;

\- de plaats van het project;

\- de kenmerken van de potentiÃ«le effecten.

In het plangebied wordt maximaal 1 woning gerealiseerd. In de D\-lijst van het Besluit milieueffectrapportage is de ontwikkeling opgenomen onder categorie D 11\.2, onder 2Âº: een aaneengesloten gebied en 2000 of meer woningen.

Er is sprake van een m.e.r\-beoordelingsplichtige activiteit indien er sprake is van meer dan 2000 woningen. Het planvoornemen met 1 woning ligt ver onder de drempelwaarde, waardoor kan worden aangenomen dat er geen sprake is van een m.e.r.\-beoordelingsplichtige activiteit. In het kader van de voorbereiding is geconstateerd dat het plan niet binnen een kwetsbaar of waardevol gebied ligt.

De onderzoekslocatie ligt op meer dan 3 kilometer van het dichtstbijzijnde Natura 2000\-gebied en op meer dan 1 km tot het dichtstbijzijnde natuur dat onderdeel uitmaakt van de Ecologische Hoofdstructuur (EHS). Gezien de afstand en de aard van de beoogde ingreep zijn er geen negatieve effecten te verwachten op de natuurwaarden of de instandhoudingsdoelstellingen van het Natura 2000\-gebied en de EHS. Er is in voldoende mate rekening gehouden met milieu\- en overige omgevingsaspecten.

Op basis hiervan kan geconcludeerd worden dat het milieubelang in voldoende mate is afgewogen en dat er geen nadelige effecten zijn te verwachten.

#### 5\.8 Luchtkwaliteit

Op 15 november 2007 (Stb. 2007, 434\) is de Wet Luchtkwaliteit in werking getreden. Hierin zijn grenswaarden opgenomen voor een aantal luchtverontreinigende stoffen. Bij ieder besluit dat de kwaliteit van de lucht kan beÃ¯nvloeden moet worden gekeken naar de verwachte luchtkwaliteit en moet worden bepaald of kan worden voldaan aan de grenswaarden die in de Wet luchtkwaliteit zijn opgenomen. Bij bestemmingsplannen is het van belang om te beoordelen hoe de luchtkwaliteit zich gedraagt gedurende de planperiode. Hierbij worden de volgende stoffen beoordeeld: benzeen, kool(stof)monoxide (CO), lood, stikstofdioxide (NO2\), zwaveldioxide (SO2\) en zwevende deeltjes (PM10; ook wel fijn stof genoemd).

De kritische parameters in Nederland zijn fijn stof (PM10\) en stikstofdioxide (NO2\). De overige verontreinigende stoffen waaronder benzeen, lood, zwaveldioxide en koolstofmonoxide bevinden zich in Nederland ruim onder de grenswaarden. De verwachting is dat dit ook in de toekomst zo zal blijven waardoor berekening van deze waarden niet relevant is.

Projecten die 'niet in betekenende mate' (NIBM) van invloed zijn op de luchtkwaliteit hoeven niet meer te worden getoetst aan de grenswaarden voor luchtkwaliteit. Op grond van het Besluit en de Regeling dragen projecten met woningbouw niet in betekenende mate bij, indien er minder dan 1500 woningen gerealiseerd worden met 1 ontsluitingsweg. Aan deze voorwaarde wordt ruimschoots voldaan want het gaat om de realisatie van 1 woning in het plangebied. Dit betekent dat het project niet in betekenende mate bijdraagt aan de luchtkwaliteit en verder onderzoek is dan ook niet noodzakelijk. Luchtkwaliteit vormt geen belemmering voor de ruimtelijke ontwikkeling.

#### 5\.9 Externe veiligheid

Het aspect Externe Veiligheid heeft te maken met de gevolgen van ongevallen met gevaarlijke stoffen en de bescherming hiertegen. De veiligheidsrisico's worden uitgedrukt in het plaatsgebonden risico en het groepsrisico.

Verder kunnen de veiligheidsrisico's worden verdeeld in risico's veroorzaakt door bedrijvigheid (inrichtingen) en in risico's veroorzaakt vanwege het transport (weg, spoor, water, buisleidingen) van gevaarlijke stoffen. Conform het nationale veiligheidsbeleid en de Visie Externe Veiligheid van de gemeente Hoogeveen is onderzoek verricht naar de veiligheidssituatie rondom het plangebied.

*Stationaire bronnen*Binnen of in de nabijheid van het plangebied zijn geen risicovolle bedrijven aanwezig. Er hoeft niet getoetst te worden aan veiligheidsafstanden op basis van het plaatsgebonden risico en het groepsrisico, zoals verwoord in het Besluit externe veiligheid inrichtingen (Bevi).

*Transportroutes voor gevaarlijke stoffen*

Het plangebied ligt niet in de nabijheid van transportroutes voor gevaarlijke stoffen. Er hoeft geen rekening te worden gehouden met het gestelde in de Circulaire Risiconormering Vervoer Gevaarlijke Stoffen. Verder hoeft bij dit plan ook geen rekening gehouden te worden met de Nota Vervoer Gevaarlijke Stoffen (NVGS).

*Buisleidingen*Het plangebied ligt niet in het invloedsgebied van hoge druk aardgasleidingen of andere buisleidingen voor transport van gevaarlijke stoffen. Een toetsing aan het Besluit externe veiligheid buisleidingen is dan ook niet aan de orde.

Externe veiligheid vormt geen belemmering voor de ontwikkeling in het plangebied.

#### 5\.10 Duurzaamheid

Hoogeveen streeft naar een duurzame ontwikkeling. De gemeente heeft haar ambities op het gebied van duurzaamheid verwoord in de milieuvisie. Een van de speerpunten is energieneutraal bouwen. Er moet een stap worden gezet naar een duurzame leefomgeving. Belangrijk hierbij is het vergroten van de bewustwording.

Nieuwbouw leent zich bij uitstek om de aspecten van duurzaamheid te integreren bij de uitvoering van de bouwwerkzaamheden en de landschappelijke inpassing. Er zijn in de praktijk verschillende mogelijkheden om energieneutraal te bouwen en rekening te houden met het gebruik van duurzame materialen.

### Hoofdstuk 6 Planbeschrijving

#### 6\.1 Juridisch systeem

De partiÃ«le herziening is van toepassing op een analoog bestemmingsplan. Dit heeft een aantal consequenties.

De digitaliseringplicht is niet van toepassing op de partiÃ«le herziening van papieren (analoge) bestemmingsplannen. Dit plan is een partiÃ«le herziening van een wat ouder, papieren (analoog) bestemmingsplan. Sinds 1 januari 2010 bestaat er een digitaliseringverplichting voor ruimtelijke (bestemmings)plannen. Een digitaal plan is een ruimtelijk plan dat elektronisch is vastgelegd. De wet stelt technische eisen om digitale plannen te kunnen gebruiken en uit te wisselen. Deze regels staan in de Regeling standaarden ruimtelijke ordening 2012\.

Als gevolg van deze digitaliseringverplichting zou het niet meer mogelijk zijn om papieren (analoge) bestemmingsplannen gedeeltelijk te herzien. Daarom is in september 2010 artikel 8\.1\.2 van het Besluit ruimtelijke ordening gewijzigd. Deze wijziging maakt het mogelijk om ook na 1 januari 2010 geldende papieren bestemmingsplannen partieel te herzien zonder dat de Regeling standaarden ruimtelijke ordening 2008 (nu: 2012\) daarop van toepassing is. Voor een dergelijke herziening op papier gelden wel twee belangrijke randvoorwaarden.

In de eerste plaats is het gedeeltelijk herzien van papieren bestemmingsplannen alleen mogelijk tot de datum waarop het onderliggende geldende bestemmingsplan moet worden herzien. Deze actualiseringverplichting is geregeld in artikel 3\.1, tweede lid van de Wet ruimtelijke ordening. Dit betekent dat een gedeeltelijke herziening van een papieren bestemmingsplan moet plaatsvinden binnen tien jaar na de vaststelling van het onderliggende geldende bestemmingsplan.

In de tweede plaats kunnen er bij het gedeeltelijk herzien van papieren bestemmingsplannen geen nieuwe bestemmingen worden vastgesteld en kunnen bestemmingen niet worden gewijzigd.

Het betreft echter geen verplichting om een partiÃ«le herziening van een analoog bestemmingsplan in analoge vorm te maken. In onderliggend plan hebben we er voor gekozen om alsnog een digitaal (en daarnaast een analoge versie van het) plan voor te bereiden.

Het bestemmingsplan zal zowel op elektronisch als analoge wijze in procedure worden gebracht.

#### 6\.2 Regels

De regels zijn vervat in artikelen die onderverdeeld zijn in vier delen. In de "**Inleidende regels**" zijn algemene artikelen opgenomen die voor het gehele plan van belang zijn. In artikel 1 zijn omschrijvingen opgenomen van de in het plan voorkomende relevante begrippen. In artikel 2 is vastgelegd op welke wijze dient te worden gemeten.

Door deze vaste omschrijving van de begrippen en van de wijze van meten wordt eenduidigheid in de bedoelingen van het plan gegeven en wordt de rechtszekerheid vergroot.

In de "**Bestemmingsregels**" zijn de bestemmingen en de gebruiks\- en/of bebouwingsmogelijkheden van de betreffende gronden aangegeven. De bestemmingen zijn op alfabetische volgorde benoemd. Deze bestemmingsregels worden in paragraaf 6\.3 nader uitgewerkt.

In de "**Algemene regels**" staan artikelen benoemd die voor alle of meerdere bestemmingen gelden. Het betreffen onder andere de voor alle bestemmingen geldende afwijkingsregels en de algemeen geldende aanduidingsregels.

De algemene afwijkingsregels zorgen voor enige verruiming ten behoeve van de flexibiliteit van het plan. Deze afwijkingen zijn niet specifiek op Ã©Ã©n bestemming gericht. Zij kunnen gebruikt worden ten aanzien van alle bestemmingen.

De algemene aanduidingsregels geven de mogelijkheid voor algemene aanduidingen, die als een extra laag over meerdere bestemmingen kan liggen. In dit bestemmingsplan is 1 van deze algemene aanduidingen aanwezig, te weten:

Geluidzone \- Industrie 50 dB(A): het betreft een zone die behoort bij zuidelijk deel van bedrijventerrein Buitenvaart II.

In de "**Overgangs\- en slotregels**" staan artikelen benoemd die voor alle voorgaande regels gelden. Het overgangsrecht voor bouwwerken en gebruik is hierin geregeld alsmede de slotregel.

#### 6\.3 Verklaring van de bestemmingen

***Tuin***

De bestemming Tuin betreft de tuinen bij de (burger)woningen. Hierin mogen geen (bij)gebouwen worden gebouwd. Meestal liggen deze gronden tussen de voorgevel van de gebouwen en de openbare weg.

***Wonen***

De bestemming Wonen heeft betrekking op de te realiseren woning.

*Aan\-huis\-verbonden beroep of \-bedrijf* In het algemeen mogen woningen en de eventueel daarbij behorende bijgebouwen gedeeltelijk worden gebruikt voor een aan\-huis\-verbonden beroep of een aan\-huis\-verbonden bedrijfsactiviteit, voor zover dit gebruik ondergeschikt blijft aan de woonfunctie. Dit betekent dat maximaal slechts 35% van het vloeroppervlak van de woning en de bijgebouwen tot niet meer dan 75 mÂ² gebruikt mag worden voor het aan\-huis\-verbonden beroep of voor een aan\-huis\-verbonden bedrijfsactiviteit.

### Hoofdstuk 7 Handhaving

#### 7\.1 Algemeen

Het voorliggend bestemmingsplan is het sturend instrument voor de ruimtelijke en functionele inrichting van het plangebied aan de Langedijk. Aan de hand van de in het bestemmingsplan opgenomen regels worden voorgenomen activiteiten (bouwactiviteiten en gebruik van gronden en gebouwen) getoetst. Middels het stelsel van vergunningverlening worden de regels toegepast. Als blijkt dat zonder of in afwijking van de regels activiteiten plaatsvinden, is handhaving in enge zin aan de orde, gericht op het ongedaan maken van een overtreding. Handhaving is belangrijk om de sturing die het bestemmingsplan beoogt, tot haar recht te laten komen. Handhaving heeft echter alleen zin wanneer de noodzaak en het nut hiervan kunnen worden aangetoond, een grondige inventarisatie van de feitelijke situatie (grondgebruik en bebouwing) heeft plaatsgevonden en draagvlak onder betrokkenen kan worden verkregen voor het beleid.

#### 7\.2 Inventarisatie

Er heeft een grondige inventarisatie van het plangebied plaatsgevonden. Hierbij is gekeken naar het grondgebruik, de verschillende functies en de bebouwing. Daarnaast wordt door middel van de inspraakmogelijkheden eenieder in de gelegenheid gesteld de verbeelding te controleren op onjuistheden. Hiermee is een zo correct mogelijke verbeelding de procedure ingegaan.

#### 7\.3 Beleidskeuzen

De gemeenteraad heeft op 3 februari 2011 de Kadernota Toezicht en handhaving vastgesteld. Het Handhavingsbeleid maakt onderdeel uit van het programma Veilig. De looptijd van de Kadernota Integrale Handhaving loopt van 2011\-2014, waarmee wordt aangesloten bij andere plannen waarin op onderdelen wordt verwezen naar handhaving. Dit zijn het Drentse veiligheidsplan, Integrale veiligheidsplan Hoogeveen en de visie externe veiligheid.

De afgelopen jaren is er veel veranderd en de komende gaat er nog veel veranderen. Er vindt een verschuiving plaats van vergunningplicht naar steeds meer algemene regels in het VROM\-domein. Gevolg hiervan is dat er meer nadruk komt te liggen op de uitvoering van de handhaving.

#### 7\.4 Inzet gemeentelijk apparaat

Op basis van de Kadernota Toezicht en handhaving wordt jaarlijks een gemeentelijk werkprogramma opgesteld. Hierin worden op basis van een evaluatie voor het komende jaar de prioriteiten (bij)gesteld. In dit werkprogramma worden alle taken, taakonderdelen, de wettelijke of gewenste prioriteitstelling, prestatie en capaciteitstoekenning op het gebied van handhaving opgenomen. Tevens wordt de voortgang van de projecten die op de afdeling spelen inzichtelijk gemaakt.

De werkprogramma's worden gemonitord en geÃ«valueerd (jaarverslagen). Voor de monitoring en evaluatie zal aansluiting worden gezocht bij de programmasturing zoals die in Hoogeveen wordt gebruikt. Aan deze programma's ligt een visie (1x10 jaar) ten grondslag die vervolgens worden uitgewerkt in beleidsnota's ( 1 x 4 jaar) en uitvoeringsprogramma's (jaarlijks). Er wordt een analyse gemaakt van de ontwikkeling van het naleefgedrag en in hoeverre de doelen zijn behaald.

Tevens wordt beoordeeld of nog de juiste prioriteiten worden gesteld en of het handhavingsbeleid en de handhavingsstrategieÃ«n nog doelmatig en effectief zijn. Ieder jaar rapporteert het college van B\&W de evaluatie aan de gemeenteraad. Indien nodig worden op basis van de evaluatie aanpassingen gedaan in de kadernota.

### Hoofdstuk 8 Uitvoerbaarheid

#### 8\.1 Maatschappelijke uitvoerbaarheid

Het bestemmingsplan wordt voorgelegd aan de betrokken partijen als bedoeld in artikel 3\.1\.1\. van het Besluit ruimtelijke ordening. Vervolgens wordt het ontwerpbestemmingsplan voor een periode van zes weken ter inzage gelegd, en worden belanghebbenden in de gelegenheid gesteld een zienswijze tegen het bestemmingsplan in te dienen.

#### 8\.2 Overleg ex artikel 3\..1\.1\. Bro

Het plan is voorgelegd aan de betrokken partijen als bedoeld in het overleg ex artikel 3\.1\.1 van het Besluit ruimtelijke ordening. De resultaten van het vooroverleg zijn ook neergelegd in de nota inzake inspraak en vooroverleg voorontwerpbestemmingsplan Bedrijventerrein Buitenvaart II, deelplan Langedijk 2014\. Deze nota is in paragraaf 8\.3 van deze plantoelichting opgenomen. Mede op basis van de resultaten van het vooroverleg wordt de maatschappelijke uitvoerbaarheid verondersteld.

#### 8\.3 Nota vooroverleg

Vooroverleg

Het bestemmingsplan is voorgelegd aan de betrokken partijen als bedoeld in artikel 3\.1\.1 van het Besluit ruimtelijke ordening. Dit heeft Ã©Ã©n reactie opgeleverd:

Provincie Drenthe

In verband met de ontwikkeling van het bedrijventerrein Buitenvaart II is sloop van een woning aan de Langedijk noodzakelijk. In het landelijk open gebied tussen Hollandscheveldse Opgaande en genoemde Langedijk is een vervangende woonlocatie gevonden. In deze specifieke situatie vinden wij het realiseren van een woning in dit gebied gerechtvaardigd. Temeer de locatie zodanig is gesitueerd dat het bestaande open karakter en de aanwezige doorzichten niet onaanvaardbaar worden aangetast.

*Reactie gemeente*

De vooroverlegreactie geeft geen aanleiding tot aanpassing van het plan.

*Conclusie*

Het vooroverleg geeft aanleiding tot aanpassing van het plan.

#### 8\.4 Inspraak

Inspraak

Het ontwerpbestemmingsplan Bedrijventerrein Buitenvaart II, deelplan Langedijk ongenummerd, 2014 heeft van 17 maart 2016 tot en met 27 april 2016 voor een ieder ter inzage gelegen. Daarnaast kon het plan worden ingezien via de website www.ruimtelijkeplannen.nl. Een ieder is in de gelegenheid gesteld om een zienswijze in te dienen. Er zijn geen zienswijzen ingediend. Hiermee is de maatschappelijke uitvoerbaarheid getoetst.

#### 8\.5 Economische uitvoerbaarheid

Conform artikel 3\.1\.6\. van het Besluit ruimtelijke ordening dient een onderzoek te worden verricht naar de uitvoerbaarheid van het plan. De gemeente Hoogeveen heeft met de initiatiefnemer een anterieure overeenkomst gesloten, zodat de economische uitvoerbaarheid 'anderszinds verzekerd' is.

De kosten voor de uitvoering van dit bestemmingsplan komen deels voor rekening van de gemeente Hoogeveen en deels voor rekening van de initiatiefnemer.

Gelet op bovenstaande wordt het plan economisch uitvoerbaar geacht.