xml version\="1\.0" encoding\="UTF\-8"?

Nijmegen Vossenpels Midden\-Noord \- 1 (Keimate 6a en 12\): Toelichting

direct naar inhoud van Toelichting

Nijmegen Vossenpels Midden\-Noord \- 1 (Keimate 6a en 12\)

==========================================================

Toelichting

-----------

| Plan: | Nijmegen Vossenpels Midden\-Noord \- 1 (Keimate 6a en 12\) |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0268\.BP22301\-VG01 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging en begrenzing plangebied

+ 1\.3 Vigerende beheersverordening

+ 1\.4 Leeswijzer

* Hoofdstuk 2 Planbeschrijving

+ 2\.1 Beschrijving huidige situatie

+ 2\.2 Beschrijving toekomstige situatie

+ 2\.3 Stedenbouwkundige karakteristieken

* Hoofdstuk 3 Beleidskader

+ 3\.1 Relevant rijksbeleid

+ 3\.2 Relevant provinciaal beleid

+ 3\.3 Relevant regionaal beleid

+ 3\.4 Relevant gemeentelijk beleid

+ 3\.5 Conclusie

* Hoofdstuk 4 Sectorale aspecten

+ 4\.1 Wonen

+ 4\.2 Bedrijven en milieuzonering

+ 4\.3 Geluid

+ 4\.4 Luchtkwaliteit

+ 4\.5 Externe veiligheid

+ 4\.6 Bodem

+ 4\.7 Water

+ 4\.8 Ruimtelijke veiligheid

+ 4\.9 Flora en Fauna

+ 4\.10 Cultuurhistorie

+ 4\.11 Archeologie

+ 4\.12 Verkeer en parkeren

+ 4\.13 Kabels en leidingen

+ 4\.14 Niet gesprongen explosieven (NGE)

+ 4\.15 Klimaat

* Hoofdstuk 5 Juridische planbeschrijving

+ 5\.1 Inleiding

+ 5\.2 Systematiek van de planregels

* Hoofdstuk 6 Economische uitvoerbaarheid

* Hoofdstuk 7 Maatschappelijke uitvoerbaarheid

+ 7\.1 Inspraak

+ 7\.2 Overleg

* Bijlagen bij toelichting

+ Bijlage 1 Rapport inventarisatie beschermde soorten Vossenpels Noord

+ Bijlage 2 Quick scan natuurwetgeving Zandse plas Woningbouw

+ Bijlage 3 Quick scan natuurwetgeving Vossenpels Noord

+ Bijlage 4 Onderzoek en effectbeoordeling steenuil Waalsprong

+ Bijlage 5 Natuurtoets Vossenpels Midden

+ Bijlage 6 Besluit Wet Natuurbescherming

+ Bijlage 7 Besluit Wet Natuurbescherming (2\)

### Hoofdstuk 1 Inleiding

#### 1\.1 Aanleiding

Met het plan wordt beoogd de voormalige kas op Keimate 12 weg te bestemmen en een nieuwe woning ter plaatse mogelijk te maken. Daarnaast wordt de bestaande, voormalige agrarische bedrijfswoning aan Keimate 12 middels een woonbestemming positief bestemd. Alhoewel de bestaande woning aan de Keimate 6a reeds een woonbestemming heeft, kwalificeerde deze voorheen als een bijgebouw. Het gebruik als zelfstandig woonhuis was middels een vrijstellingsbesluit (d.d. 5 oktober 2007\) ex artikel 19 lid 2 van de toen geldende Wet op de Ruimtelijke Ordening reeds mogelijk gemaakt. Door deze nu positief te bestemmen als 'Wonen' en 'Tuin' wordt dit gebruik beter planologisch verankerd. Voorts worden de bestemmingsgrenzen in overeenstemming gebracht met de feitelijke situatie.

#### 1\.2 Ligging en begrenzing plangebied

De percelen Keimate 12 en 6a zijn gelegen in buurtschap 't Zand ten noordoosten van Lent. Het buurtschap is onderdeel van de overgangszone tussen de uitbreidingswijken van de Waalsprong en het buitengebied tussen Nijmegen en Bemmel. Deze overgangszone heeft momenteel een landelijk karakter, maar dit zal de komende jaren gaan veranderen.

Op onderstaande afbeelding is de ligging van het plangebied in de directe omgeving weergegeven. De exacte begrenzing van het plangebied is ingetekend op de verbeelding van dit bestemmingsplan.

![afbeelding "i_NL.IMRO.0268.BP22301-VG01_0001.jpg"](i_NL.IMRO.0268.BP22301-VG01_0001.jpg)

#### 1\.3 Vigerende beheersverordening

Het geldende juridisch\-planologische regime voor dit gebied betreft de beheersverordening Nijmegen Vossenpels Midden\-Noord. Deze beheersverordening is door de gemeenteraad op 14 juni 2017 vastgesteld.

In deze beheersverordening is het niet toegestaan een nieuwe vrijstaande woning te realiseren na sloop van de bestaande kas. Met onderhavig bestemmingsplan wijzigt de bestemming 'Agrarische doeleinden' van het perceel naar 'Wonen' en 'Tuin' en wordt er een bouwvlak toegekend waardoor de realisatie van de woning mogelijk wordt. Met het buiten werking stellen van de kas vervalt automatisch de geldende milieucirkel. De voormalige agarische bedrijfswoning aan Keimate 12 wordt eveneens bestemd als 'Wonen' en 'Tuin' en de woning aan Keimate 6a wordt op de juiste wijze opgenomen (wordt eveneens bestemd als 'Wonen' en 'Tuin').

Onderhavige bestemmingsplanherziening vormt vanwege deze strijdigheid met de vigerende beheersverordening het juridisch en planologisch kader voor de beoogde ontwikkeling.

![afbeelding "i_NL.IMRO.0268.BP22301-VG01_0002.jpg"](i_NL.IMRO.0268.BP22301-VG01_0002.jpg)

*Uitsnede: Vigerende beheersverordening Nijmegen Vossenpels Midden\-Noord*

#### 1\.4 Leeswijzer

Het voorliggende bestemmingsplan bestaat uit een verbeelding met bijbehorende planregels en gaat vergezeld van een toelichting. De planregels en de verbeelding vormen de juridisch bindende elementen van het bestemmingsplan.

De toelichting bestaat uit een planbeschrijving met (separate) bijlagen. De toelichting van dit bestemmingsplan is opgebouwd uit zeven hoofdstukken. De opbouw van de hoofdstukken is zodanig dat er sprake is van een logische volgorde in vraagstelling (wat, waarom, waar, hoe, etc.).

Na dit inleidende hoofdstuk volgt hoofdstuk 2 'Planbeschrijving', dit gaat in op de beschrijving van de huidige situatie van het plangebied en directe omgeving. Daarnaast worden de ontwikkelingen die het plan mogelijk maakt op een rij gezet. Hoofdstuk 3 geeft een beschrijving van het relevante beleid op Rijks\-, provinciaal, regionaal en gemeentelijk niveau. Daarbij wordt bekeken of de voorgestane ontwikkeling in lijn is met dit beleid. In hoofdstuk 4 wordt de uitvoerbaarheid van het bestemmingsplan aangetoond. Vanuit de verschillende van invloed zijnde haalbaarheidsaspecten zoals externe veiligheid, luchtkwaliteit en water wordt in dit hoofdstuk beschreven waarom de ontwikkeling die voorliggend bestemmingplan mogelijk maakt, uitgevoerd kan worden. In hoofdstuk 5 wordt de juridische planopzet toegelicht. Er wordt een antwoord gegeven op de vraag hoe hetgeen in voorliggend plan is vastgelegd juridisch wordt geregeld. Hoofdstuk 6 geeft inzicht in de economische uitvoerbaarheid van het plan. In het laatste hoofdstuk van dit bestemmingsplan wordt verslag gedaan van het (voor)overleg en de zienswijzen.

### Hoofdstuk 2 Planbeschrijving

#### 2\.1 Beschrijving huidige situatie

Het plangebied aan Keimate 12 bestaat uit vier percelen en deelpercelen (gemeente Lent sectie A de nummers 2230, 4342 (ged.), 4343 en 2918 (ged.)) en is in totaal ca. 1\.860 m2Â groot. De voormalige bedrijfswoning bevindt zich op het zuidelijke deel van het terrein dat aansluit op de weg Keimate en is gebouwd in Ã©Ã©n laag met een kap dwars op de weg. De woning wordt omringd door een (sier)tuin met diverse beplantingen en bomen. Achter de bedrijfswoning (gezien vanaf de Keimate) bevindt zich ca. 560 m2 aan kassen, op een eigen perceel dat aan de achterzijde werd begrensd door een watergang, doch inmiddels wordt begrensd door het verlengde Zandsepad. De kassen zijn bereikbaar via een inrit langs de voormalige bedrijfswoning.

Het plangebied aan Keimate 6a bestaat uit twee percelen/deelpercelen: gemeente Lent sectie A, de nummers 2792 en 4414 en is in totaal 697 m2 groot. Hierop bevindt zich een boerderij die momenteel in gebruik is als burgerwoning. De boerderij bestaat uit Ã©Ã©n bouwlaag met een mansardekap, die is georiÃ«nteerd op de weg Keimate. Aan de achterzijde van de boerderij bevindt zich een aan/uitbouw en in de achtertuin enkele bijgebouwen.

#### 2\.2 Beschrijving toekomstige situatie

De omgeving van Keimate 6a en 12 is aan verandering onderhevig. Het gebied is onderdeel van de Vossenpels\-Noord, waar toekomstige woningbouwontwikkeling is gepland.

Van grote invloed op de directe omgeving is daarnaast de ontwikkeling van de Zandse Plas. Direct noordelijk van Keimate 12 worden aan de Zandse Plas bouwkavels uitgegeven. Om de nieuwe woningen te ontsluiten wordt de weg Zandse Pad verlengd. De wegen Keimate en Zandsepad zijn aangesloten op het al aangelegde fiets\- en wandelpad (met bruggetje) langs de Zandse Plas. Op het landhoofd bij het bruggetje is openbare ruimte met zitgelegenheid voorzien. De nieuwe woning ter plaatse van de kas is, samen met de bestaande woning Keimate 12 en de nieuwe woningen aan het Zandsepad, onderdeel van de afronding van de stedenbouwkundige structuur ter plaatse.

Het plan voor een nieuwe woning op deze plek voorziet in de bouw van een woning met de entree aan het Zandsepad en een oriÃ«ntatie op de Zandse Plas. Gedacht wordt aan een samengesteld bouwvolume waarbij het hoofdgebouw is vormgegeven in twee bouwlagen met een lessenaarsdak. Het volume krijgt een zelfstandige positie op de kavel in aansluiting op de rooilijnen van de Keimate en het Zandsepad.

#### 2\.3 Stedenbouwkundige karakteristieken

Het plangebied Keimate 12 heeft een belangrijk ruimtelijk\-stedenbouwkundige positie: het perceel markeert het einde van dit deel van de Keimate en de aansluiting van de Keimate en het fiets\- en wandelpad. Tegelijk heeft de nieuwe woning een bijzondere positie aan (het einde van) het nieuwe Zandsepad in aansluiting op de openbare ruimte bij de brug. Op de locatie komen verschillende sferen bij elkaar.

Het realiseren van een nieuwe woning op deze plek is vanuit stedenbouwkundig oogpunt acceptabel. De kavel van 923 m2 biedt meer dan voldoende ruimte om de nieuwe woning op goede wijze in te passen in de omgeving. De ruimtelijk\-landschappelijke en stedenbouwkundige kenmerken van de locatie en omgeving vragen echter wel om een zorgvuldige uitwerking.

Onderwerpen die hierbij een rol spelen zijn:

â¢De positie van de nieuwe kavel als onderdeel van het voormalige agrarische buurtschap grenzend aan de nieuwe woningen aan de Zandse Plas;

â¢De aanwezigheid van de toekomstige fiets\- en voetgangersverbinding langs de Zandse Plas en de openbare ruimte bij de brug;

â¢De oriÃ«ntatie van de woning gelegen aan de Zandse Plas in relatie tot de entreezijde aan het Zandsepad;

â¢De ontsluiting en parkeervoorzieningen op het perceel en inpassing van de inrit t.p.v. de watergang;

â¢De bouwmassa van de woning en eventuele bijgebouwen (omvang en goot\- en bouwhoogten);

â¢De beeldkwaliteit (architectuur/uitstraling) van de woning in relatie tot de aanwezige sferen in de omgeving.

### Hoofdstuk 3 Beleidskader

#### 3\.1 Relevant rijksbeleid

**Besluit ruimtelijke ordening**

Met ingang van 1 januari 2012 is het gewijzigde Besluit ruimtelijke ordening (Bro) in werking getreden. Aan het Besluit ruimtelijke ordening (Bro) is de ladder voor duurzame verstedelijking toegevoegd. Daartoe is een artikellid ingevoegd op grond waarvan overheden nieuw te realiseren stedelijke ontwikkelingen dienen te motiveren. Doel van de ladder voor duurzame verstedelijking is een goede ruimtelijke ordening in de vorm van een optimale benutting van de ruimte in stedelijke gebieden. Met de ladder voor duurzame verstedelijking wordt een zorgvuldige afweging en transparante besluitvorming bij alle ruimtelijke en infrastructurele besluiten nagestreefd.

Per 1 juli 2017 is het Besluit ruimtelijke ordening gewijzigd ten aanzien van de Ladder voor duurzame verstedelijking.

Voortaan geldt een onderbouwing op basis van âbehoefteâ (in plaats van 'actuele regionale behoefte'). Dit houdt in dat de reikwijdte van de stedelijke ontwikkeling die een bestemmingsplan mogelijk maakt, leidend is voor het ruimtelijk verzorgingsgebied waarbinnen de Laddertoets moet worden gedaan. Ook is dit leidend voor het al dan niet plegen van regionale afstemming.

Zowel bij een ontwikkeling binnen als buiten het bestaand stedelijk gebied blijft het van belang de behoefte te onderbouwen (ook al lijkt artikel 3\.1\.6, lid 2, Bro anders te suggereren).

De derde trede van de eerdere Ladder onderbouwing (de eis dat gemotiveerd moet worden in hoeverre ontwikkelingen buiten bestaand stedelijk gebied passend zijn of worden ontsloten) is geschrapt.

Er is een nieuw onderdeel toegevoegd aan artikel 3\.1\.6 (lid 3\) Bro waarmee de Laddertoets bij flexibele planvormen (wijzigings\- of uitwerkingsplan) kan worden doorgeschoven naar het moment van vaststelling van het wijzigings\- of uitwerkingsplan.

De in het plan voorziene ontwikkeling kan niet worden aangemerkt als een stedelijke ontwikkeling als bedoeld in de betreffende bepaling van het Bro, zodat artikel 3\.1\.6, tweede lid, van het Bro niet van toepassing is. Een onderbouwing van de behoefte is voor dit plan niet noodzakelijk.

#### 3\.2 Relevant provinciaal beleid

*Provinciale Omgevingsvisie Gelderland* In de Omgevingsvisie Gelderland (januari 2018\) staan de hoofdlijnen van het provinciale beleid over onderwerpen als ruimte, water, mobiliteit, economie, natuur en landbouw.

Hoe draagt de provincie bij aan een toekomstbestendig Gelderland? De provincie kiest er in deze Omgevingsvisie voor om vanuit twee hoofddoelen bij te dragen aan gemeenschappelijke maatschappelijke opgaven. Deze zijn:

* een duurzame economische structuur;

* het borgen van de kwaliteit en veiligheid van onze leefomgeving.

Deze twee hoofddoelen benadrukken de rol en kerntaken van de provincie als middenbestuur. Zij beÃ¯nvloeden elkaar. Economische structuurversterking vraagt om een aantrekkelijk vestigingsklimaat. Dat is een goede bereikbaarheid en voldoende vestigingsmogelijkheden. Het betekent ook een aantrekkelijke woon\- en leefomgeving met de unieke kwaliteiten van natuur, water en landschap in Gelderland.

De provinciale hoofddoelen zijn in verschillende hoofdstukken opgenomen en vertaald in provinciale ambities. Afhankelijk van het accent van de ambitie, zijn ze opgenomen onder het deel 'Divers', 'Dynamisch' of 'Mooi' Gelderland:

1\. Divers Gelderland betreft de regionale verschillen in maatschappelijke vraagstukken en opgaven en het koesteren van de regionale identiteiten. Zo heeft het Rivierenland andere regionale economische en culturele motoren dan de Stedendriehoek;

2\. Dynamisch Gelderland betreft de provinciale ambities die zich afspelen op met name ruimtelijk\-economisch vlak, bijvoorbeeld wonen, werken, mobiliteit;

3\. Mooi Gelderland betreft de Gelderse kwaliteiten die bescherming dan wel ontwikkeling nodig hebben en die tegelijk richting geven aan ontwikkelingen. Denk aan cultuurhistorie, natuur, water, ondergrond.

Per ambitie is de aanpak op hoofdlijnen beschreven. De nadere invulling vindt plaats via provinciale uitvoeringsprogramma's en samenwerking met partners. Daarmee is de Omgevingsvisie een 'plan' dat richting geeft en ruimte biedt; geen plan met exacte antwoorden. Ofwel: 'de Omgevingsvisie gaat over het speelveld en de spelregels, niet over de uitkomst van het spel.' Uitnodigingsplanologie is sturen op doelen en kwaliteit, niet op de exacte middelen.

Voor een goede afweging van keuzes voor locaties van nieuwe gebouwen staat de Gelderse ladder voor duurzaam ruimtegebruik centraal. Met deze ladder wordt een transparante besluitvorming en een zorgvuldige ruimtelijke afweging nagestreefd. Het gaat om het tijdig afwegen van kansen en mogelijkheden om bestaande gebouwen te benutten bij overwegingen van nieuwe bebouwing.

Een goede afweging volgens de ladder vraagt om kennis van de bestaande voorraad. Gekoppeld daaraan zijn er vragen over de opgaven en kwaliteiten in een gebied:

\- past de ontwikkeling bij de doelen in Gelderland? Zo ja:

\- hoe voegt de ontwikkeling extra kwaliteit toe aan een gebied?

Als juridische basis gebruikt de provincie de ladder voor duurzame verstedelijking die het Rijk heeft vastgelegd in het Besluit ruimtelijke ordening (Bro). Deze rijksladder is van provinciaal belang. Aangezien de juridische borging van de ladder al geregeld is in het Bro, heeft de provincie de ladder niet nogmaals opgenomen in de provinciale omgevingsverordening.

*Omgevingsverordening Gelderland* De doelstellingen uit de Omgevingsvisie zijn juridisch vertaald in de Omgevingsverordening Gelderland (januari 2018\). De verordening wordt ingezet voor die onderwerpen waarvoor de Provincie eraan hecht dat de doorwerking van het beleid van de Omgevingsvisie juridisch gewaarborgd is. De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De Omgevingsverordening richt zich net zo breed als de Omgevingsvisie op de fysieke leefomgeving in de provincie Gelderland. Dit betekent dat vrijwel alle regels die betrekking hebben op de fysieke leefomgeving opgenomen zijn in de Omgevingsverordening. Het gaat hierbij om regels op het gebied van ruimtelijke ordening, milieu, water, mobiliteit en bodem. De Omgevingsverordening heeft de status van een Ruimtelijke verordening in de zin van artikel 4\.1 Wet ruimtelijke ordening.

#### 3\.3 Relevant regionaal beleid

Sinds 1 juli 2015 bestaat de Stadsregio Arnhem\-Nijmegen niet meer als officiÃ«le bestuurslaag. Hierdoor is er geen instantie meer direct verantwoordelijk voor het regionale beleid op het gebied van mobiliteit, ruimte, wonen en werken. Voor de beleidsvelden wonen, detailhandel en bedrijventerreinen geldt dat provincie Gelderland in haar omgevingsvisie en omgevingsverordening nog wel verwijst naar de regionale afspraken. Voor deze beleidsvelden worden nog steeds regionale afspraken vastgelegd in gezamenlijk overleg met regiogemeenten en provincie.

#### 3\.4 Relevant gemeentelijk beleid

*Structuurvisie Nijmegen 2013, kansen voor ontwikkeling tot 2030* De Structuurvisie 2013 geeft het ruimtelijk beleid weer tot 2020\. Het accent zal de komende jaren in de wijken meer op consolidatie en kleinschalige vernieuwing komen te liggen. De focus ligt op behoud, verduurzaming, eigentijdse aanpassingen, herbestemming en transformatie van bestaande woningen en gebouwen naast de ontwikkeling van het Waalfront, Nijmegen CS en de Waalsprong. Duurzaamheid krijgt een prominente rol in deze visie en kent een brede invulling. In de Structuurvisie is gekozen voor duurzame stedelijke ontwikkeling als leidend principe en de volgende speerpunten:

Typisch Nijmegen: de ambitie is om de bestaande en voor Nijmegen unieke kwaliteiten zoveel mogelijk te behouden en waar mogelijk te versterken. De typerende kwaliteiten zijn: de unieke ligging in het landschap, de ruimtelijke dragers van de stad, de historische gelaagdheid, de dynamiek: Nijmegen is een stad in beweging en de duurzaamheid krijgt een prominente rol in deze visie met een brede invulling;

Economische structuurversterking: de ruimtelijke kwaliteit van een stad is afhankelijk van de economische aantrekkingskracht. We willen ruimte bieden voor de ontwikkeling van de economische dynamiek van een wijk. We willen de creativiteit van ondernemers de ruimte geven;

Karakteristieke wijken: onze ambitie is om wijken te hebben waarin mensen graag wonen met een variatie in het aanbod van woningen (zowel in woningtype als in prijsklasse).

*Coalitieakkoord 2018\-2022, Nijmegen: samen vooruit* In het coalitieakkoord zijn de eerste contouren voor het woonbeleid van de komende jaren beschreven. In de periode tot 2022 besteden we extra aandacht aan de behoefte van sociale huur en middeldure huur. De aandacht voor de woningbouwopgave in de Waalsprong en het Waalfront is onverminderd. We veranderen de beleidslijn door het 'nee tenzij' beleid, waarbij we voornamelijk voorrang gaven aan ontwikkelingen in de Waalsprong en Waalfront, te veranderen in 'ja mits' beleid. Hiermee stimuleren we het bouwen in de bestaande stad. Bij de nieuw te ontwikkelen woongebieden in de Waalsprong zetten we ons in voor de ongedeelde stad, we bouwen voor de uitbreidingsbehoefte met voldoende differentiatie in prijs en type en zetten ons in voor versnelling van de woningbouwproductie.

#### 3\.5 Conclusie

De voorgenomen ruimtelijke ontwikkeling past binnen het/de hierboven genoemde beleid/wetgeving.

### Hoofdstuk 4 Sectorale aspecten

#### 4\.1 Wonen

*Woonvisie Nijmegen 2015 \- 2020*  De gemeente Nijmegen heeft in haar Woonvisie 2015\-2020: Samen werken aan goed wonen het woonbeleid voor de komende jaren beschreven. Ambitie is dat Nijmegen een aantrekkelijke en toekomstbestendige woonstad blijft voor iedereen. We willen dat het in Nijmegen goed wonen is voor arm en rijk, jong en oud, autochtoon en allochtoon, nu en in de toekomst. Bewoners binden in een ongedeelde stad, dat is de constante in ons woonbeleid door de jaren heen. Betaalbaarheid van het wonen is daarvoor een belangrijke voorwaarde. Wonen kan ook duurzamer, met minder energiegebruik en lagere woonlasten. We willen toekomstbestendige en gevarieerde wijken die voorzien in de woningbehoefte. Dit betekent op stedelijk niveau een mix van woonmilieus en per wijk een wisselende mix van woningtypen. We ontwikkelen en beheren met respect voor de identiteit van buurten en wijken. Want elke wijk is anders. Nijmegen wil een moderne sociale stad zijn met ruimte en kansen voor iedereen.

*Keimate* De omgeving van Keimate is aan verandering onderhevig. Keimate ligt tegen de Zandse Plas en ligt in het plangebied Vossenpels. Het vroegere agrarische grondgebruik in dit gebied maakt meer en meer plaats voor regulier wonen en Keimate maakt onderdeel uit van de nieuw te ontwikkelen woonwijk Vossenpels Midden en Noord. Direct noordelijk van Keimate 12 worden aan de Zandse Plas bouwkavels uitgegeven. Om de nieuwe woningen te ontsluiten wordt de weg Zandse Pad verlengd. De nieuwe woning ter plaatse van de kassen is, samen met de bestaande woning Keimate 12 en de nieuwe woningen aan het Zandsepad, onderdeel van de afronding van de stedenbouwkundige structuur ter plaatse en vormt daarmee een toevoeging voor het gehele plangebied Vossenpels Midden en Noord. Daarbij past de bouw van een vrijstaande woning en de omzetting van de voormalige bedrijfswoningen van Keimate 12 en Keimate 6a naar wonen c.q. het op de juiste wijze opnemen, binnen de ontwikkeling van dit gebied. Daarbij voorzien deze 3 woningen in de vraag naar vrijstaand wonen in een groenstedelijk woonmilieu.

Samenvattend: met de voorgestane ontwikkeling wordt Ã©Ã©n nieuw te ontwikkelen woning in de Waalsprong gerealiseerd en er worden twee bestaande voormalige agrarische bedrijfswoningen positief bestemd voor wonen c.q. op de juiste wijze opgenomen. De voorgenomen past binnen het woonbeleid en voldoet aan de woningbehoefte van vrijstaande woningen in een groenstedelijk woonmilieu.

#### 4\.2 Bedrijven en milieuzonering

Bedrijvigheid in de zin van de Wet milieubeheer is die bedrijvigheid die onder het activiteitenbesluit valt en/of een omgevingsvergunning nodig heeft. Een bepaalde activiteit is een inrichting indien zowel sprake is van een bedrijfsmatige omvang binnen een zekere begrenzing als een vermelding van de activiteit in bijlage 1 van het Besluit omgevingsrecht. In het nieuwe bestemmingsplan zal de toelaatbaarheid van bedrijven en bedrijfsactiviteiten gekoppeld worden aan de Staat van Bedrijfsactiviteiten Model Nijmegen. Dit is een lijst waarin de meest voorkomende bedrijven en bedrijfsactiviteiten in Nijmegen al naar gelang de te verwachten belasting voor het milieu zijn ingedeeld in een aantal categorieÃ«n. Hierbij zijn alleen de ruimtelijk relevante milieuaspecten waaronder geluid, geur, stof, gevaar, verkeer en visuele aspecten van belang. De Staat van Bedrijfsactiviteiten Model Nijmegen is een verbijzonderde afgeleide van de VNG publicatie âBedrijven en milieuzoneringâ.

Het dichtstbijzijnde bedrijfsbestemming ligt aan Pelseland 2 en ligt op ruim voldoende afstand van Keimate 6a. Enkele omliggende percelen van Keimate 12 en 6a hebben een agrarische bestemming. Op basis van luchtfoto's van de laatste 9 jaar is te zien dat de percelen niet in gebruik zijn als fruitboomgaard of voor bomenteelt. Het is dan ook zeer onwaarschijnlijk te veronderstellen dat dit in de komende jaren wel zal gaan gebeuren. Hinder of gezondheidsschade van het grootschalig gebruik van bestrijdingsmiddelen is dan ook niet te verwachten.

*Conclusie* Er zijn geen belemmeringen voor de planontwikkeling.

#### 4\.3 Geluid

In de Wet geluidhinder (Wgh) is vastgesteld dat, indien in het plangebied geluidgevoelige functies (zoals woningen) zijn voorzien binnen de invloedssfeer van (rail\- en weg)verkeerslawaai, akoestisch onderzoek uitgevoerd dient te worden. Dit geldt voor alle straten en wegen, met uitzondering van:

* wegen die in een als 'woonerf' aangeduid gebied liggen;

* wegen waarvoor een maximumsnelheid van 30 km/uur geldt.

Een akoestisch onderzoek is in onderhavig geval niet vereist, aangezien de woningen zijn gelegen aan de Keimate, waarvoor een maximumsnelheid van 30 km/uur geldt. Met betrekking tot het aspect geluid, gerelateerd aan de Wet geluidhinder, zijn er geen procedures, bijvoorbeeld ten behoeve van een besluit hogere waarde, nodig.

#### 4\.4 Luchtkwaliteit

*Toetsing aan regelgeving*  Bij toetsing van een ruimtelijk plan op luchtkwaliteit moet conform regelgeving gelet worden op de volgende 2 aspecten:

a. Het plan als veroorzaker van verkeer en daardoor bron van slechte luchtkwaliteit. b. Het plan als te beschermen object tegen slechte luchtkwaliteit.

*Ad a. Het plan als veroorzaker van verkeer en daardoor bron van slechte luchtkwaliteit.* In de Wet milieubeheer titel 5\.2 ('Wet luchtkwaliteit') zijn luchtkwaliteitseisen opgenomen. Deze betreffen de stoffen: zwaveldioxide, stikstofdioxide (NO2\), stikstofoxiden, fijn stof (PM10\), koolmonoxide, benzeen, benzo(a)pyreen, lood en ozon. In Nederland worden over het algemeen alleen overschrijdingen geconstateerd voor de stoffen NO2 en PM10\. Het luchtkwaliteitsonderzoek beperkt zich dan ook tot deze twee stoffen. De grenswaarden voor NO2 en PM10 uit de Wet luchtkwaliteit zijn weergegeven in onderstaande tabel. De regelgeving met betrekking tot luchtkwaliteitseisen is verder uitgewerkt in AMvB's en MinisteriÃ«le regelingen. Bij het faciliteren van ruimtelijke plannen moet volgens de Nederlandse wetgeving de verandering van de luchtkwaliteit door het plan worden getoetst.

*Tabel: luchtkwaliteit*

| Â | norm   Â | ingangsdatum   Â |

| --- | --- | --- |

| Jaargemiddelde grenswaarde NO2Â    Â | 40 Ã¬g/m3   Â | 1 januari 2015   Â |

| Jaargemiddelde grenswaarde PM10   Â | 40 Ã¬g/m3   Â | 1 juni 2011   Â |

| Daggemiddelde grenswaarde PM10   Â | max. 35 dagen/jaar\> 50 Ã¬g/m3   Â | 1 juni 2011   Â |

Een ruimtelijke ontwikkeling kan doorgang vinden indien aannemelijk kan worden gemaakt dat: \- de ruimtelijke ontwikkeling, al dan niet in combinatie met aan het project verbonden maatregelen, niet in betekende mate bijdraagt aan de luchtkwaliteit, of; \- de luchtkwaliteit door de ruimtelijke ontwikkeling, al dan niet in combinatie met aan het project verbonden maatregelen, per saldo verbetert of tenminste gelijk blijft (Wm artikel 5\.16\.1\.b.1Â°), of; \- bij een beperkte verslechtering van de luchtkwaliteit vanwege de ruimtelijke ontwikkeling, de luchtkwaliteit in een gebied rondom het project per saldo verbetert (Wm artikel 5\.16\.1\.b.2Â°). De verbetering en verslechtering zullen beide moeten gelden voor overschrijdingssituaties en dienen te worden betrokken op de concentraties van NO2 en/of PM10, of; \- De ruimtelijke ontwikkeling is beschreven in, past binnen, of is in elk geval niet strijdig met een vastgesteld programma zoals het NSL (Wm artikel 5\.16\.1\.d), of; \- er geen grenswaarden worden overschreden door de ruimtelijke ontwikkeling.

Wat betreft de bijdrage van een plan aan de luchtkwaliteit is het Besluit Niet In Betekenende Mate Bijdragen (Luchtkwaliteitseisen) van belang, die gelijk met de wetswijziging van kracht is geworden. Plannen die niet meer dan 3% bijdragen aan een verslechtering van de luchtkwaliteit, hoeven niet getoetst te worden aan de luchtkwaliteitseisen in de Wet Milieubeheer, hoofdstuk 5\.

Het onderhavige plan bestaat uit het voornemen om enkele woningen aan de Keimate te realiseren. De netto verkeersaantrekkende werking van deze wijziging veroorzaakt geen verslechtering van de luchtkwaliteit van 3% of meer. Daarmee valt de wijziging binnen de grenzen van het Besluit Niet In Betekenende Mate Bijdragen en hoeft geen nader onderzoek plaats te vinden.

*Ad b. Het plan als te beschermen object tegen slechte luchtkwaliteit.* Op 16 januari 2009 is het Besluit âgevoelige bestemmingen (luchtkwaliteitseisen)â in werking getreden. Met deze AMvB wordt de bouw van zogenaamde gevoelige bestemmingen in de nabijheid van (snel)wegen beperkt. Het besluit heeft als doel het beschermen van mensen met een verhoogde gevoeligheid voor fijn stof (PM10\) en stikstofdioxide (NO2), met name kinderen, ouderen en zieken. Over gemeentelijke wegen zegt het besluit niets en is derhalve geen beperking voor het plan. De volgende gebouwen met de bijbehorende terreinen zijn aangemerkt als gevoelige bestemming: scholen,Â kinderdagverblijven, en verzorgings\-, verpleeg\- en bejaardentehuizen.Â Ziekenhuizen, woningen, sportaccommodaties en horeca worden dus niet als gevoelige bestemming gezien.

De woningen zijn geen gevoelige bestemming. Ter hoogte van de planlocaties zijn de concentraties stikstofdioxide en fijn stof niet hoger dan de grenswaarden (tot 25 Ã¬g/m3 stikstofdioxide). Zie onderstaande figuur met de concentraties uit 2015\.

![afbeelding "i_NL.IMRO.0268.BP22301-VG01_0003.png"](i_NL.IMRO.0268.BP22301-VG01_0003.png)

#### 4\.5 Externe veiligheid

De gemeente heeft de wettelijke plicht externe veiligheid mee te wegen in de besluitvorming over ruimtelijke ontwikkelingen. In deze afweging is het van belang de risico's te beschouwen die ontstaan door inrichtingen vallend onder het Besluit externe veiligheid inrichtingen (Bevi) en risicovolle transportroutes. Voor het plaatsgebonden risico (PR) zijn grenswaarden voor kwetsbare objecten aangegeven en richtwaarden voor beperkt kwetsbare objecten. Het groepsrisico (GR) dient verantwoord te worden. Over het plangebied liggen de invloedgebieden van het spoor van Nijmegen naar Arnhem, de Betuwelijn en twee aardgastransportleidingen. De afstand van de spoorwegen tot het plangebied is echter dusdanig groot dat alleen een zeer onwaarschijnlijk toxisch scenario kan optreden. Hiervoor is in de beleidsvisie van de gemeente Nijmegen (februari 2014\) een standaard verantwoording opgesteld op pagina 33\. De gasbuisleidingen A533 en A524 hebben een invloedgebied van 540 meter en vallen nog net over Keimate 12 maar niet meer over Keimate 6a. Van een plaatsgebonden risico van deze gasbuisleiding over het plangebied is geen sprake. Gezien het feit dat er geen wijziging plaatsvindt in het aantal mogelijk aanwezige personen in het invloedgebied en gezien de grote afstand tot de buisleidingen is het risico verwaarloosbaar en wordt hier afgezien van een groepsrisicoverantwoording.

*Conclusie*  Op grond van externe veiligheid zijn er geen belemmeringen voor de planontwikkeling.

#### 4\.6 Bodem

Voor deze herziening Keimate 6a is geen bodemonderzoek nodig, omdat

\- de aanwezige woning onveranderd aanwezig blijft;

\- Ã©n in ons bodeminformatiesysteem geen aanwijzing is gevonden dat er bodembedreigende activiteiten hebben plaatsgevonden.

Daarom zullen er zover het de bodemkwaliteit betreft geen maatschappelijke en financiÃ«le belemmeringen bestaan.

Omdat de aanwezige bedrijfswoning Keimate 12 onveranderd aanwezig blijft en enkel de bestemming wijzigt in Wonen en Tuin zullen er voor zover het bodem betreft geen maatschappelijke en financiÃ«le belemmeringen zijn.

Het merendeel van de locatie is in gebruik geweest voor de glastuinbouw. Voorafgaand aan de kas was de locatie in gebruik als boomgaard. De locatie is hiermee verdacht op bodemverontreiniging.

Bij gebruik van bedrijfslocaties voor bedekte teelt vonden tal van bodembedreigende activiteiten plaats en bestaat een reÃ«le kans op de aanwezigheid van bodemverontreiniging,

Na sloop van de kas dient minimaal een verkennend bodemonderzoek conform NEN 5740 verricht te worden, waarbij rekening wordt gehouden met de resultaten van het verplichte historisch vooronderzoek conform NEN 5725\.

De initiatiefnemer dient rekening te houden met kosten voor aanvullend bodemonderzoek en kosten voor de voorbereiding en uitvoering van een bodemsanering. Verwacht wordt dat het realiseren van een vrijstaande woning economisch verantwoord blijft.

#### 4\.7 Water

*De watertoets* Voor de ruimtelijke aspecten heeft het Nationaal Waterplan de status van structuurvisie. Hierin zijn water en ruimtelijke ontwikkelingen geÃ¯ntegreerd, conform de nieuwe Wet ruimtelijke ordening, de Woningwet, de Wet algemene bepalingen omgevingsrecht, het Bouwbesluit 2012 en de Waterwet. Binnen het Besluit ruimtelijke ordening (21 april 2008\) is de watertoets verankerd.

*Algemeen* Het plan behelst het mogelijk maken van een nieuwe woning op de plek waar nu nog een kas staat op het adres Keimate 12 en het positief bestemmen van twee bestaande voormalige agrarische bedrijfswoningen op de adressen Keimate 6a en Keimate 12\. Het plangebied maakt deel uit van de bestaande waterhuishoudkundige inrichting van het gebied Lent. Voor dit gebied zijn het Gemeentelijk Rioleringsplan Nijmegen 2017 tot en met 2023, het Waterhuishoudkundig Inrichtingsplan Waalsprong (2009\) en de nota Afkoppelen en infiltreren hemelwaterafvoer (2013\) relevant. Er vinden wijzingen plaats als gevolg van de voorgenomen bestemming.

*Oppervlaktewater* In of in de directe omgeving van het plangebied is oppervlaktewater aanwezig.

*Grondwater* Het plangebied bevindt zich niet in een grondwaterwingebied of grondwaterbeschermingsgebied.

Het uitgangspunt bij stedelijke uitbreidingen is dat grondwaterneutraal gebouwd wordt. Dat wil zeggen dat de oorspronkelijke grondwaterstanden en \-stromen in de omgeving niet wijzigen. Dit kan bereikt worden door:

\- een aan grondwater gerelateerde keuze van de locatie, bijvoorbeeld geen stedelijke uitbreidingen in gebieden met (kans op) hoge grondwaterstanden;

\- maatregelen tijdens bouwrijp maken en bouw, bijvoorbeeld ophogen, goede structuur van het oppervlaktewatersysteem, voorkomen verdichting bodemstructuur;

\- een waterbestendig bouwkundig ontwerp van woningen en gebouwen, bijvoorbeeld kruipruimteloos bouwen.

Om grondwateroverlast in bestaand stedelijk gebied te beperken zet de gemeente in eerste instantie in op bouwkundige maatregelen. Pas als die onvoldoende soelaas bieden, komen drainerende of onttrekkende oplossingen in beeld. Deze sluiten ondergronds bouwen niet uit. Dat is mogelijk mits voldoende technische maatregelen worden getroffen zodat de bouw waterdicht is.

*Riolering/ hemelwater* Vanuit het bouwbesluit 2012 geldt de verplichting om vuilwater en hemelwater op een verantwoorde manier te verwerken. Vuilwater moet verplicht op de openbare riolering aangesloten worden. Hemelwater moet in principe op eigen terrein verwerkt worden. De verplichting hemelwater op eigen terrein in de bodem te infiltreren geldt alleen voor de nieuw te bouwen woning en niet voor de positief te bestemmen voormalige agrarische bedrijfswoningen.

Bij de infiltratie van hemelwater moeten waar mogelijk conform het convenant Duurzaam bouwen in het KAN 2000 duurzame bouwmaterialen gebruikt worden. Voor plannen waarbij hemelwater in de bodem geÃ¯nfiltreerd wordt, moet een waterhuishoudkundig plan bij de gemeente worden ingediend. Bij de aanvraag van de omgevingsvergunning voor de activiteit bouwen dient een goedgekeurd waterhuishoudkundig plan gevoegd te worden.

Voor plannen met meer dan 500 m2 extra verharding in stedelijk gebied is compenserende waterberging nodig. Bij dit plan is echter sprake van een afname van verhard oppervlak waardoor geen compenserende waterberging gerealiseerd hoeft te worden.

De gemeente is van plan in het gebied een duurzaam gescheiden stelsel aan te leggen waarbij het eerste hemelwater in wadi's geborgen wordt en vertraagd naar oppervlaktewater afgevoerd wordt. Bij hevige neerslag kan het hemelwater via slokops vanuit de wadi's rechtstreeks naar oppervlaktewater overstorten. Voor het gebied Vossenpels noord heeft de gemeente nog geen waterhuishoudkundig plan opgesteld. Het is daarom nog onbekend hoe de afwatering zal zijn alsook of hemelwater bovengronds naar de openbare ruimte afgevoerd kan worden waarna het verder zou stromen naar een openbare hemelwatervoorziening. De gemeente kan het afstromende hemelwater daarom niet ontvangen. Het afstromende hemelwater moet op eigen terrein verwerkt worden.

De riooltechnische ontsluiting bevindt zich aan de Keimate. De riolering is nu nog uitgevoerd als vacuÃ¼mriolering dat alleen vuilwater inzamelt en afvoert. De gemeente wil dit stelsel door een vrijvervalstelsel vervangen en zal daarom geen nieuwe definitieve aansluitingen op het stelsel maken. Tijdelijke aansluitingen zijn wel mogelijk. Na aanleg van de nieuwe vuilwaterriolering moet iedere woning een eigen aansluiting op die riolering hebben en moet de aansluiting op de vacuÃ¼mriolering naar de nieuwe riolering overgezet worden. Bij ontwerp en uitvoering van de riolering op het particuliere perceel dient daarmee rekening gehouden te worden. Het is niet uitgesloten dat de tijdelijke vacuÃ¼mput op de grens van het particuliere perceel en de openbare ruimte in de definitieve situatie de functie van controleput kan krijgen. De aansluiting op de riolering is geen onderdeel van de aanvraag van de omgevingsvergunning. Deze moet apart aangevraagd worden bij de gemeente.

#### 4\.8 Ruimtelijke veiligheid

*Inrichting openbare ruimte: ontvluchting en zelfredzaamheid* Hoe de openbare ruimte is ingericht, is van invloed op de mate waarin hulpdiensten de incidentlocatie kunnen bereiken en betrokkenen bij een incident in staat zijn een locatie te ontvluchten. In dit kader zijn de mogelijkheden voor ontvluchting en zelfredzaamheid binnen het plangebied getoetst. Hierbij gaat het er bijvoorbeeld om dat vluchtroutes in het gebouw goed kunnen aansluiten op de omgeving.

Aan de hand van het voorgelegde plan kunnen wat betreft de inrichting van de openbare ruimte geen beperkingen worden geconstateerd.

*Situering van gebouwen*  In verband met brandveiligheid kan het Bouwbesluit voorwaarden stellen aan de afstand tussen gebouwen onderling en de positionering ten opzichte van elkaar.

Op basis van het huidige plan zien wij op voorhand geen bijzondere beperkingen. Eventuele nadere eisen kunnen in het kader van de omgevingsvergunning gesteld worden.

*Bereikbaarheid* Wat bereikbaarheid betreft is het onder meer wenselijk dat panden langs twee onafhankelijke routes door brandweervoertuigen zijn te bereiken. Daarbij zijn de dimensionering van de wegen en de bereikbaarheid van de (hoofd)toegang van gebouwen/het gebouw van belang. Deze toegang moet in beginsel tot op 10 meter voor hulpverleningsvoertuigen te benaderen te zijn en er dient een opstelplaats binnen 40 meter van de toegang te zijn (conform artikel 6\.37 Bouwbesluit 2012\).

De woningen zijn afdoende bereikbaar, maar niet langs twee onafhankelijke routes. Tweezijdige ontsluiting voor een enkele woning is zoals gezegd wenselijk maar een individuele woning niet persÃ© noodzakelijk. De ontwikkeling van de het gebied (doortrekking Zandse pad) biedt mogelijk wel kansen om de bereikbaarheid te optimaliseren.

*Bluswatervoorziening* Het Bouwbesluit 2012 stelt eisen aan de beschikbaarheid van bluswater. Afstand van de bluswatervoorziening(en) tot de brandweertoegang van gebouwen dient in beginsel 40 meter te bedragen. De benodigde capaciteit van een dergelijke voorziening is voor de betrokken panden in dit plangebied minimaal 30 m3 water per uur.

De situatie ter plekke voldoet hier aan voor de bestaande panden. Bij de eventueel nieuw te bouwen woning zal dit in het kader van de omgevingsvergunning beoordeeld moeten worden; ten opzichte van de nu aanwezige brandkraan wordt de afstand van 40 meter overschreden (afstand ca. 60 meter); op basis van de Handreiking Bluswater en Bereikbaarheid van Brandweer Nederland is een dergelijke overschrijding acceptabel.

De voorwaarden t.a.v. bereikbaarheid en bluswatervoorziening zijn opgenomen in het Bouwbesluit 2012\.

#### 4\.9 Flora en Fauna

*Wet natuurbescherming*  De Wet natuurbescherming is 1 januari 2017 inwerking getreden Deze wet staat in het teken van de verbinding tussen ecologie en economie en bescherming van natuur. Het uitgangspunt van de wet is dat geen schade mag worden gedaan aan beschermde dieren of planten, tenzij dit uitdrukkelijk is toegestaan. Onder de Wet natuurbescherming geldt, dat onderzocht moet worden of (ruimtelijke) ingrepen effect hebben op beschermde gebieden, beschermde soorten en beschermde bosopstanden.

*Beschermde gebieden (Natura 2000 gebieden)* Natura 2000 is een Europees netwerk van beschermde natuurgebieden en vormt daarmee de basis voor het beleid van de EU voor behoud en herstel van biodiversiteit. Natura 2000 is niet enkel ter bescherming van gebieden maar draagt ook bij aan soortenbescherming. Het Natura 2000 netwerk omvat alle gebieden die zijn beschermd op grond van de Vogelrichtlijn van 1979 en de Habitatrichtlijn van 1992\. In en om Nijmegen gaat het om de Natura 2000 gebieden 'Uiterwaarden Waal' en de 'Gelderse Poort'.

Per Natura 2000\-gebied zijn instandhoudingsdoelen (voor soorten en vegetatietypen) opgesteld. Iedereen die handelingen uitvoert met eventuele nadelige gevolgen voor een Natura 2000\-gebied is verplicht deze handelingen achterwege te laten of te beperken. Het bevoegd gezag kan schadelijke activiteiten beperken en eisen dat een vergunning NatuurbeschermingswetÂ wordt aangevraagd. Deze vergunning moet bij de provincie aangevraagd worden. Regulier beheer en bestaand gebruik zijn (of worden) opgenomen in Natura 2000\-beheerplannen. Na vaststelling van deze beheerplannen hoeft daarvoor geen vergunning aangevraagd te worden.

Voor de Natura 2000 gebieden geldt tevens de externe werking. Ontwikkelingen in de nabijheid van deze gebieden mogen geen significante gevolgen hebben voor de aanwezige natuurwaarden in deze gebieden.

Het plangebied heeft geen directe relatie met de beschermde natuurgebieden (Natura 2000\) in de omgeving van Nijmegen, er is ook geen significante schade te verwachten. *Beschermde soorten* De soortenbescherming regelt de bescherming van dier\- en plantensoorten. De Wet natuurbescherming kent drie aparte beschermingsregimes: Beschermingsregime soorten Vogelrichtlijn (Europees); Beschermingsregime soorten Habitatrichtlijn (Europees); en Beschermingsregime andere soorten (Nationaal). Elk van deze beschermingsregimes kent zijn eigen verbodsbepalingen en vereisten voor vrijstelling of ontheffing van de verboden.

De wet hanteert daarbij het "nee, tenzij principe". Alle schadelijke handelingen ten aanzien van beschermde planten\- en diersoorten zijn in principe verboden. Dit betekent dat voor nieuwe ontwikkelingen waar negatieve effecten niet zijn uit te sluiten, een oriÃ«nterend onderzoek moet worden uitgevoerd: een quick scan 'flora en fauna' en zo nodig een vervolgonderzoek. Alleen onder strikte voorwaarden zijn afwijkingen van de verbodsbepalingen mogelijk. Hiertoe moet een Wet natuurbescherming ontheffing voor soorten bij de Provincie aangevraagd worden.

Daarnaast is in de wet een zogenaamde 'algemene zorgplicht' opgenomen. De zorgplicht houdt in dat een ieder voldoende zorg in acht moet nemen voor de in het wild levende dieren en planten, alsmede voor hun directe leefomgeving. Bij uitvoering van activiteiten moeten negatieve gevolgen zoveel mogelijk worden voorkomen dan wel beperkt of ongedaan gemaakt worden.

Op 10 februari 2015 heeft bureau Tauw een natuurtoets uitgevoerd voor de wijziging van het bestemmingsplan voor Vossenpels Midden. Keimate 12 valt binnen dit gebied. Destijds is aangegeven dat er mogelijk effecten zijn op:

* steenmarter bij sloop

* algemene broedvogels in het broedseizoen

* sperwer, boomvalk, steenuil, ransuil en Roek bij kappen van bomen

* Steenuil, kerkuil, gierzwaluw en huismus bij sloop

* Steenuil en kerkuil bij bebouwen fourageergebied

* Vleermuizen bij sloop, kap van bomen en bebouwen fourageergebied

* Rugstreeppad

Op 28 februari 2017 heeft er opnieuw een quick\-scan plaatsgevonden door bureau Waardenburg voor woningbouw aan de zandplas te Lent. Keimate 12 valt binnen dit specifieke gebied wat onderdeel is van bovenstaand gebied Vossenpels Midden.

Geconcludeerd wordt dat dit gebied geschikt leefgebied is voor verschillende beschermde soorten (verschillende soorten vleermuizen, steenmarter, buizerd, kerkuil en steenuil). Deze soorten zijn vanaf 1\-1\-2017 nog steeds beschermd onder de Wnb. Voor steenmarter, buizerd, kerkuil en vleermuizen is van aantasting van essentiÃ«le onderdelen van het leefgebied geen sprake. Voor de steenuil heeft het plangebied een functie als essentieel foerageergebied. Aantasting daarvan is niet te voorkomen en daarom is ontheffing nodig van art. 3\.1 lid 2 van de Wet natuurbescherming.

In de nabijheid van Keimate 12 is een steenuilenkast aanwezig; hierin is in 2015 en in 2016 gebroed. Nadien is de kast in gebruik genomen door duiven. Er lagen in februari 2017 braakballen en eischalen in de kast van steenuil. Er hangt volgens de bewoner van Keimate 12 ook een steenuilkast op het erf van een buurman (Keimate 6?). Het is onbekend of een ander steenuilpaartje deze kast gebruikt als broedplaats. De graslandjes en de greppel binnen het plangebied nabij erf van Keimate 12 is essentieel foerageergebied\-leefgebied voor het steenuilterritorium. Het erf van Keimate 12 zelf is zeer matig geschikt als foerageergebied.

Op 15 maart 2018 heeft bureau Waardenburg een inventarisatie Vossenpels Noord, effecten en maatregelen vogels en vleermuizen in het kader van de natuurwetgeving opgesteld. Keimate 12 valt binnen dit gebied. Specifiek wordt er niet ingegaan op het betreffende perceel. Echter wordt er wel in algemene zin aangegeven dat er rekening gehouden moet worden met de nieuwe inrichting van de percelen t.b.v. huismus en vleermuis. Daarnaast is natuur inclusief bouwen een pre om een impuls te geven aan de bestaande populatie huismussen en vleermuizen.

Op 19 juni 2017 heeft bureau Waardenburg een onderzoek en effectbeoordeling steenuil Waalsprong voor diverse ruimtelijke ontwikkelingen in de Waalsprong. Geconcludeerd wordt dat de verwachting is dat door de aankomende woningbouw er maximaal 4 steenuilterritoria komen te vervallen. Onder deze 4 valt ook die van de Keimate 12\. Dit komt doordat essentieel foerageergebied komt te vervallen door inbreiding van woonkavels. De provincie heeft hiervoor ontheffing afgegeven.

*Provinciale Omgevingsvisie Gelderland*  In de Omgevingsvisie Gelderland staan de hoofdlijnen van het provinciale beleid over onderwerpen als ruimte, water, mobiliteit, economie, natuur en landbouw.

*Gelders Natuurnetwerk* In de Omgevingsverordening zijn de bijbehorende regels vastgelegd. Om de biodiversiteit nu en voor toekomstige generaties Gelderlanders veilig te stellen, beschermt de provincie het Gelders Natuurnetwerk (GNN). Dit is een samenhangend netwerk van bestaande en te ontwikkelen natuur van internationaal, nationaal en provinciaal belang. Dit Gelders Natuurnetwerk bestaat uit alle terreinen met een natuurbestemming binnen de voormalige Ecologische Hoofdstructuur (EHS). Voor bestaande functies zijn er beperkte ontwikkelingsmogelijkheden, namelijk voor gevallen waarbij er geen reÃ«le alternatieven zijn voor verplaatsing van de functie naar een plek buiten het Gelders Natuurnetwerk. De provincie stelt bij een aantasting van de kernkwaliteiten steeds de voorwaarde dat er een compensatieplan gemaakt wordt waarbij de bestaande natuurwaarden worden versterkt.

*Groene ontwikkelingszone* De Groene Ontwikkelingszone (GO) heeft een dubbele doelstelling. Er is ruimte voor verdere economische ontwikkeling in combinatie met een substantiÃ«le versterking van de samenhang tussen aangrenzende en inliggende natuurgebieden. De GO bestaat uit terreinen met een andere bestemming dan bos of natuur die ruimtelijk vervlochten zijn met het Gelders Natuurnetwerk (GNN). De oude ecologische verbindingszones (evz's) maken deel uit van de GO, evenals weidevogelgebieden en ganzenfoerageergebieden.

Het plangebied ligt niet in het Gelders Natuurnetwerk (GNN) of de Groene Ontwikkelingszone (GO), de waardevolle natuurgebieden die in de Omgevingsvisie Gelderland opgenomen zijn. De Omgevingsvisie is wat dat betreft niet van toepassing.

*Nationale Landschap Gelderse Poort* De Gelderse Nationale Landschappen staan symbool voor een mooi, divers en dynamisch Gelderland en hebben een boven regionale waarde. Met het Nationale landschap wordt nagestreefd om de kernkwaliteit te behouden en de landschappelijke samenhang te vergroten. Nieuwe ontwikkelingen zijn mogelijk als deze kernkwaliteiten behouden blijven of versterkt worden.

De Gelderse Poort bestaat uit 2 deelgebieden: Ooijpolder en Rijnstrangen en de Stuwwal Nijmegen / bekken Groesbeek. De openheid van de Ooijpolder vormt een sterk contrast met de beslotenheid van de bosrijke stuwwal. Beiden zijn karakteristiek voor de deelgebieden.

*Gemeentelijk beleid*

*Coalitieakkoord 2018\- 2022, Nijmegen: samen vooruit*  Inwoners en toekomstige inwoners van Nijmegen stellen hogere eisen aan de kwaliteit van hun woon\- en leefomgeving, mensen kiezen in toenemende mate hun woonplaats op grond van de kwaliteit van de leefomgeving en kijken van daaruit welke banen bereikbaar zijn. Een groene gemeente met goede voorzieningen en een aantrekkelijke stedelijke woon\- en leefomgeving heeft de toekomst. De kwaliteit van de stedelijke omgeving is voor ons een prioriteit. Wij richten de woonstraten groen en duurzaam in. Parkjes en groenvoorzieningen blijven we aan de stad toevoegen. We hebben bij de inrichting hiervan oog voor het gebruik van het groen en voor de ecologische waarde. We willen een overheid zijn die inwoners en organisaties de ruimte biedt de eigen leefomgeving vorm te geven.

*Topindicator groen (2010\)* In 2010 heeft de raad voor groen de topindicator âbinnen 300 meter van iedere woning 0,5 hectare aaneengesloten vlakgroenâ vastgesteld. De topindicator refereert aan onderzoeken van Alterra waarin 300 meter als realistische loopafstand naar groen voor kinderen en ouderen wordt geadviseerd. De 0,5 hectare komt daarbij voort uit ervaringscijfers. Na nuancering en verfijning van de topindicator is in 2013 een overzicht gemaakt van gebieden waar de toevoeging van groen gewenst is. We passen de topindicator toe bij veel plannen en beleidsstukken. Bijvoorbeeld in de nota 'Samen gezond verder. Lokaal gezondheidsbeleid Nijmegen 2013\-2016' wordt het belang van groen genoemd en is de topindicator onderdeel van het beleid. De indicator is nuttig om gebieden te identificeren waar een groentekort is. Het is zaak om nieuwe woongebieden dusdanig in te richten dat aan de topindicator groen wordt voldaan en dat er voldoende groen op loopafstand beschikbaar is. Het ontwikkelgebied dient voldoende openbaar toegankelijk groen te bevatten met een diversiteit aan structuur en hoogtes (gras/struiklaag/boomlaag) wat zowel de biodiversiteit als de belevings\- en gebruikswaarde bevorderd.

*Groenplan De groene draad (2007\)* Het groenbeleid is vastgelegd in "De groene draad \- kansen voor het Nijmeegse groen" en heeft als doelstelling:

\- inzicht te geven in het totaal van groene ontwikkelingen in en om de stad en hun onderlinge samenhang; \- een sturingsinstrument voor het bestuur te zijn voor groene ontwikkelingen in de stad; \- vanuit een groen toekomstperspectief een gids of leidraad te zijn voor toekomstige stedelijke ontwikkelingen; \- de groene ambities te benoemen voor de komende jaren die vertaald worden in een uitvoeringsprogramma.

De hoofdgroenstructuur is de basis van het groen in Nijmegen en opgebouwd uit groene vlakken (parken en groengebieden) en de hoofdboomstructuur. De hoofdboomstructuur bestaat uit lijnen (bomen langs wegen en cultuurhistorische lijnen) en punten (bijzondere en monumentale bomen en boomgroepen). We streven er naar om de hoofdgroenstructuur in stand te houden en de ambities te verwezenlijken.

In bestemmingsplannen gaat het dan om de bestemmingen Groen, Natuur en Bos. Daarnaast kennen ook andere plekken een groene bestemming bijvoorbeeld kleinere groenplekken op wijkniveau.

De groene hoofdstructuur wordt middels deze bestemmingsplanwijziging niet aangetast.

*Handboek stadsbomen (2009\)* Het Handboek Stadsbomen is een uitwerking van het Groenplan 'De Groene draad, kansen voor het Nijmeegse groen'. Het Handboek Stadsbomen vormt het kader voor inrichtingsplannen en beheerplannen voor de openbare ruimte waar het bomen betreft. Het handboek is daarnaast te definiÃ«ren als toetsingskader voor ruimtelijke plannen en initiatieven en biedt inzicht in de beleidsuitgangspunten ten aanzien van bescherming, aanplant, beheer en kap van bomen.

De hoofddoelstelling van het Handboek Stadsbomen is het waarborgen van de duurzame instandhouding van het Nijmeegs bomenbestand door middel van behoud Ã¨n ontwikkeling.

De volgende uitgangspunten staan daarbij centraal: â¢ Optimale inzet van middelen. â¢ Waarborgen van een vitaal bomenbestand. â¢ Zorgen voor draagvlak; zorgvuldig afwegen, bewust besluiten en tijdig communiceren. â¢ Meer bomen en meer kronen. Inzet op kwantiteit en kwaliteit.

Het Handboek Stadsbomen heeft betrekking op alle bomen binnen de gemeentegrenzen. Dat zijn dus niet alleen de park\-, laan\- en straatbomen, maar ook bomen in tuinen en op particuliere terreinen. Voor bosopstanden, bosplantsoen en bomen in natuurgebieden gelden andere beleidskaders en wet\- en regelgeving.

*Hoofdboomstructuur* In het Handboek Stadsbomen is de hoofdbomenstructuur opgenomen en is onderdeel van de hoofdgroenstructuur. De hoofdbomenstructuur leggen we niet vast in bestemmingsplannen maar wordt wel beschreven in de toelichting en speelt daarmee wel een rol in bestemmingsplannen.

De hoofdbomenstructuur wordt middels deze bestemmingsplanwijziging niet aangetast.

*Ecologie van de stad* De bijzondere ligging van Nijmegen op een kruispunt van het rivierengebied, de hogere zandgronden en het stuwwallencomplex zorgt ervoor dat niet alleen rondom Nijmegen, maar ook binnen de stadsgrenzen een verscheidenheid aan leefmilieus voor planten en diersoorten aanwezig is. Grootschalige natuurgebieden om de stad, zoals de Gelderse Poort, de uiterwaarden van de Waal, de Ooijpolder, het Hatertse Vennengebied, Heumensoord fungeren hierbij als brongebied voor natuurwaarden in de stad.

We hebben de ecologische structuren, de ecologische hotspots en de ecologische waardevolle wijkspots in de wijk in Nijmegen in kaart gebracht. Ecologische structuren laten de relaties zien tussen natuurwaarden in de stad en natuurwaarden om de stad. Soorten kunnen zich hierlangs verplaatsen en hebben zo een gevarieerd leefgebied tot hun beschikking. Ecologische hotspots zijn waardevolle gebieden die, in relatie met de gebieden om de stad, een functie vervullen voor algemene en zeldzame soorten. Hier stemmen we het beheer af op de natuurwaarden en wordt het gebruik van die gebieden voor recreatie meer gereguleerd en gestuurd wordt. Tevens waken we bij deze hotspots voor versnippering, aantasting en doorsnijding. De ecologische waardevolle wijkspots vervullen een rol op wijkniveau en maken het mogelijk om natuur dichtbij huis te beleven.

![afbeelding "i_NL.IMRO.0268.BP22301-VG01_0004.png"](i_NL.IMRO.0268.BP22301-VG01_0004.png)

In de compactere stadsdelen van Nijmegen zijn de mogelijkheden om nieuwe ecologische relaties te realiseren vaak erg beperkt. Handhaving en versterking van aanwezige waarden staat hier dan ook voorop. Vogels en vleermuizen zijn onlosmakelijk verbonden met de stad en het stedelijk groen. Ze hebben het niet altijd makkelijk in de stedelijke omgeving bijvoorbeeld bij het vinden van geschikte nestgelegenheden en verblijfsplekken. Naast het openbaar groen zijn ook de tuinen van belang voor vogels en andere fauna. Doordat heggen verdwijnen, tuinen verstenen en hedendaagse huizen vrijwel helemaal gesloten zijn, ontstaan minder mogelijkheden voor stadsvogels en vleermuizen. Nijmegen is aangesloten bij de landelijke campagne Operatie Steenbreek. Het doel van deze campagne is om de burgers te enthousiasmeren om hun tuin te vergroenen. De negatieve gevolgen van verstening worden daarbij onder de aandacht gebracht. Denk hierbij aan de afbreuk van de biodiversiteit en aan klimaatverandering. Minder groen in de tuin betekent minder vogels, insecten en andere dieren.

Bij nieuwe ontwikkelingen ontstaan kansen voor de natuur in de stad. Het bewust aanbrengen van schuil\- en nestgelegenheden aan nieuwe of bestaande gebouwen is een kans die veelal eenvoudig benut kan worden.

*Groen en gezondheid* Groen heeft niet alleen een ecologische waarde, het draagt bij aan de gezondheid van mensen, het zorgt voor een aantrekkelijke omgeving voor wonen, werken en recreÃ«ren. Groen bevordert de gezondheid, het nodigt uit om te bewegen en patiÃ«nten herstellen sneller in een groene omgeving. Voor kinderen is het belangrijk om juist al op jonge leeftijd in contact te komen met een groene leefomgeving. Bij de inrichting van de (school\-)omgeving is dit nadrukkelijk een aspect om rekening mee te houden.

*Groen en klimaat* Door de klimaatsveranderingen ontstaan er steeds meer milieuproblemen in de stedelijke omgeving. Door overmatige regenval ontstaat wateroverlast; de temperatuurstijging veroorzaakt hitte eilanden in overmatig stenige omgevingen en door het Fijnstof probleem krijgen steeds meer mensen gezondheidsklachten. Groen kan ingezet worden om deze milieuproblemen te verzachten. Hemelwater kan opgevangen worden in groengebieden; door het vergroenen van stenige pleinen zal de temperatuur iets afnemen en diverse planten nemen fijnstof op uit de lucht. Groen kan op deze wijze bijdragen aan een beter en gezonder leefklimaat.

*Ambities voor groen in relatie tot water* Vanwege de onlosmakelijke relatie tussen groen/natuur en water zal een deel van de waterberging in de groene ruimte worden gezocht. We streven naar een goed evenwicht tussen beide functies zodat het resultaat een impuls oplevert voor natuurwaarden en natuurontwikkeling.

#### 4\.10 Cultuurhistorie

*Cultuurhistorisch beleidskader*

*Rijksbeleid* Cultuurhistorie speelt een belangrijke rol bij de ruimtelijke inrichting van ons land. Het geeft identiteit en kwaliteit aan een gebied. Om deze redenen heeft het rijk de beleidslijn ingezet om cultuurhistorie onderdeel te laten zijn van het afwegingskader bij het opstellen van bestemmingsplannen. Deze beleidslijn is verwoord in de beleidsbrief Modernisering Monumentenzorg uit 2009 en heeft geleid tot wijziging van het Besluit ruimtelijke ordening (Bro) sinds 1 januari 2012\. Met het gewijzigde Bro zijn gemeenten wettelijk verplicht cultuurhistorie deel uit te laten maken van het afwegingskader voor ruimtelijke ontwikkelingen. Het rijk vraagt hiermee aan gemeenten om bij het opstellen van bestemmingsplannen, projectafwijkingsbesluiten en beheersverordeningen cultuurhistorische gebouwen, objecten en structuren te inventariseren en daaraan conclusies te verbinden en die in het bestemmingsplan te verankeren.

De Monumentenwet 1988 vormt de basis voor de monumentenzorg. Rijksmonumenten worden op basis van deze wet aangewezen, evenals rijksbeschermde stadsgezichten. Voor het wijzigen en slopen van rijksmonumenten is een 'Omgevingsvergunning voor de activiteit monumenten' nodig.

*Gemeentelijk beleid*

Monumentenverordening De aanwijzing van gemeentelijke monumenten, bouwhistorie monumenten, identiteitsbepalende objecten en beschermde stadsbeelden met stadsbeeldobjecten geschiedt op basis van de monumentenverordening. Afhankelijk van de beschermingsvorm is voor wijziging, verbouw en sloop al dan niet een 'Omgevingsvergunning voor de activiteit monumenten' nodig.

Aandachtslijst Cultureel Erfgoed De aandachtslijst betreft een inventarisatie van onbeschermd waardevol erfgoed en is bedoeld om ongewenste sloop van cultureel erfgoed te voorkomen en herbestemming te stimuleren. De lijst is globaal getoetst aan de selectiecriteria uit de Monumentenverordening. Er is nog geen uitgebreid onderzoek gedaan. Pas als er sprake is van een beschermingsprocedure zal dit onderzoek worden gedaan en worden de exacte cultuurhistorische waarden vastgesteld. Het college heeft de mogelijkheid om bij sloopplannen een beschermingsprocedure te starten. Op 18 maart 2015 is de Aandachtslijst Cultureel Erfgoed door de gemeenteraad van Nijmegen vastgesteld. Diverse gebouwen en objecten in Nijmegen Zuid staan op de aandachtslijst.

Nota Cultureel Erfgoed Het gemeentelijk erfgoedbeleid is vastgelegd in de Nota Cultureel Erfgoed (vastgesteld 15\-5\-2013\).

Deze nota beschrijft op welke manier erfgoed kan bijdragen aan de ambitie van de gemeente Nijmegen om de identiteit van de stad te behouden en te versterken. Hiervoor worden drie strategieÃ«n ingezet: duurzame ruimtelijke ontwikkeling, kennis \& inspiratie en bescherming \& instandhouding.

De strategie duurzame ruimtelijke ontwikkeling heeft betrekking op een toekomstbestendige stad, waar erfgoed ingezet wordt om bij ruimtelijke ontwikkelingen de eigen identiteit te behouden of te versterken. De verplichtingen vanuit het Besluit ruimtelijke ordening en de daaruit voortvloeiende beleidsvrijheid die we als gemeente hebben, zetten we in om deze ambitie te kunnen realiseren. Erfgoed is namelijk een factor die mede kwaliteit geeft aan de ruimte en daarmee ruimtelijke ontwikkelingen kan verrijken. De cultuurhistorische elementen die onderdeel zijn van de identiteit van de stad kunnen we niet allemaal als beschermd monument of gezicht aanwijzen, maar zijn wel onderdeel van de manier waarop we onze stad beleven, inrichten en gebruiken. De cultuurhistorische beleidskaart is de basis voor de cultuurhistorische inbreng bij het opstellen van ruimtelijke plannen.

Â ![afbeelding "i_NL.IMRO.0268.BP22301-VG01_0005.png"](i_NL.IMRO.0268.BP22301-VG01_0005.png)

![afbeelding "i_NL.IMRO.0268.BP22301-VG01_0006.png"](i_NL.IMRO.0268.BP22301-VG01_0006.png)

*Uitsnede cultuurhistorische beleidskaart met de planlocatie in de knik van Keimate en*

*Pelseland*

Het betreffende bestemmingsplangebied valt binnen gebiedstype 3 van de cultuurhistorische beleidskaart. Bij gebiedstype 3 is sprake van een rijke cultuurhistorische gelaagdheid. Het gaat om zowel de grotere schaal, zoals het stedenbouwkundige plan en historische structuren, als om specifieke objecten en om de samenhang tussen de structuren, bebouwing en/of cultuurlandschap. Bij de bebouwing gaat het niet zozeer om de architectuur en het beeld, maar om het silhouet, zoals de situering, de nok\- en goothoogte en de nokrichting. Zowel de zichtbare als de niet\-zichtbare geschiedenis van het gebied zal uitgangspunt moeten zijn bij ontwikkelingen. In bestemmingsplannen wordt maatwerk toegepast ten behoeve van de bescherming van cultuurhistorische waarden, indien sprake is van:

a. cultuurhistorisch waardevolle structuren; b. cultuurhistorisch waardevolle ensembles en zones; c. cultuurhistorisch waardevolle gebieden.

Bij cultuurhistorisch waardevolle structuren gaat het om lijnvormige elementen, zoals bijvoorbeeld wegen, dijken, wallen, lanen en waterlopen. Bij cultuurhistorisch waardevolle ensembles gaat het om plekken in het stadsweefsel, die van belang zijn vanwege de historische en/of ruimtelijke samenhang tussen objecten en structuren met bijzondere historisch\-geografische en historisch\-(steden)bouwkundige waarden. Het betreft complexen, en terreinen en gebieden met een herkenbaar karakter dat relatie houdt met de ontwikkelingsgeschiedenis en die een belangrijk onderdeel vormen van de historische gelaagdheid van de buurt, wijk of stad.

Bij cultuurhistorisch waardevolle zones gaat het om bebouwingslinten die zich geleidelijk hebben ontwikkeld langs historische uitvalswegen, landwegen en enkele nieuw aangelegde straten. Nog bestaande historische bebouwingslinten maken de historische ontwikkeling van Nijmegen voelbaar.

Bij cultuurhistorisch waardevolle gebieden gaat het om gebieden die van belang zijn vanwege de duidelijk aanwezige gebiedskarakteristiek, de gave stedenbouwkundige en/of landschappelijke structuren en een hoge dichtheid aan waardevolle (beschermde) gebouwen en groenelementen. In deze gebieden bestaat een samenhang tussen Ã©Ã©n of meerdere van de volgende aspecten:

â¢ historische geografie: (relicten van) het cultuurlandschap;

â¢ historische stedenbouw: gegroeide of planmatig tot stand gekomen stadsweefsel (ruimtelijke samenhang tussen wegenpatroon, verkavelingsstructuur, bebouwing);

â¢ historische bouwkunst: beschermde monumenten, karakteristieke gebouwen en/of andere waardevolle objecten;

â¢ historisch groen: tuinen, parken, landgoederen en of andere waardevolle groenstructuren.

*Huidig beeld* Het bestemmingsplangebied ligt aan de Keimate, een insteekweggetje vanuit het Zandsepad. Het door greppels geflankeerde, smalle weggetje met groene bermen met gemengde hagen en veel bomen heeft een landelijk karakter.

De Keimate ligt in in het buurtschap 't Zand. Het buurtschap wordt gekenmerkt door vrijstaande woningen langs smalle, veelal doodlopende wegen. De Keimate heeft aan de oostzijde vrijstaande woningen uit de 19de eeuw en de eerste helft van de 20ste eeuw omgeven door ruime, groene tuinen. De woningen Keimate 4, 6, 6A vormen een ensemble van voormalige agrarische woningen, die kenmerkend zijn voor het buurtschap. De huizen zorgen met hun verschillende kapvormen, positionering en bouwstijlen voor een afwisselend straatbeeld. Direct ten noorden van het plangebied ligt gemeentelijk monument Keimate 5, een boerderij uit circa 1870\. Het perceel van het plangebied is nooit bebouwd geweest.

*Bestemmingsplanwijziging* De nieuwe woning sluit voor wat betreft nok\- en goothoogte aan bij de naastgelegen bestaande woning. Een vrijstaande woning met gelijke nok\- en goothoogte als bestaande woningen aan de Keimate past binnen de karakteristieken van het buurtschap. De bestemmingsplanwijziging heeft dan ook geen invloed op de karakteristieken van het gebied. Het wijzigen van de functie 'agrarische doeleinden' naar 'wonen' is een legalisatie van de reeds bestaande situatie en zorgt ervoor dat de voormalige agrarische bebouwing, die karakteristiek is voor het gebied, behouden kan blijven. Vanuit cultuurhistorisch oogpunt zijn er daarom geen bezwaren tegen de voorgestelde bestemmingsplanwijziging.

#### 4\.11 Archeologie

Archeologische uitgangsprincipes Archeologie is binnen de planologie een conserverende waarde. Immers, archeologie is een niet aanvulbare waarde, wat wil zeggen wat eenmaal vernietigd is, nooit meer hersteld kan worden. Vandaar dat de omgang met archeologie zo op behoud is gericht. Behoud, bij voorkeur in situ, staat voorop, en dit principe zien we op elk niveau van archeologiebeleid terug.

De wens om archeologie in situ te behouden heeft verschillende achtergronden. Ten eerste het uitgangspunt dat de natuurlijke conservering de beste is, en ten tweede dat archeologie in zijn context begrepen moet worden. Een archeologische vondst, of het nu een voorwerp of een structuur is, is een drager van informatie, in relatie tot zijn omgeving. Het zal altijd iets kunnen zeggen over de lokale geschiedenis, vaak over de regionale geschiedenis en soms ook over de nationale geschiedenis of zelfs internationale geschiedenis. Archeologie zonder context heeft duidelijk aan waarde verloren.

Een derde uitgangspunt is de aanname dat toekomstige generaties mogelijk betere vormen van archeologisch onderzoek zullen hebben. Typerend voor gravend archeologisch onderzoek is dat het onderzoek het onderzoeksobject vernietigd: je kunt het maar eenmaal onderzoeken. Dit verklaart de nadruk op het goed documenteren van wat er tijdens het onderzoek aangetroffen wordt, zowel in het veld als nadien bij de uitwerking. Vandaar de hoop dat door nieuwe technieken dit mogelijk zal veranderen. Zouden we nu alles opgraven dan kan men later nooit meer onderzoek doen.

Een vierde en niet onbelangrijk punt is de economische kant van archeologisch onderzoek. Dit kan erg duur zijn, waardoor bijvoorbeeld de economische haalbaarheid van een plan in het geding kan komen. Maatregelen om de bodem niet of maar beperkt te verstoren zijn dan ook economisch zinvol.

Archeologie geeft inzicht in de (lokale) geschiedenis, en kan een belangrijke identiteitsdrager zijn. Het streven is om cultuurhistorische waarden, waaronder archeologie, mee te nemen bij inrichtingsplannen. Gebieden met een grote cultuurhistorische waarde hebben naast een grote leefbaarheid vaak ook een hogere economische waarde.

Beleid

*Rijksbeleid* Met de ondertekening van het Verdrag van Valletta (Malta) in 1992 is in Nederland de beleidsmatige zorg voor het archeologisch bodemarchief aanzienlijk toegenomen. In het verdrag staat: Archeologische waarden dienen als onvervangbaar onderdeel van het culturele erfgoed te worden meegenomen en te worden ontzien bij de ontwikkeling en besluitvorming van ruimtelijke plannen. Mocht bescherming onvoldoende mogelijk zijn dan dient, volgens dit verdrag, de informatie te worden onttrokken aan de bodem via archeologisch onderzoek. Uitgangspunt hierbij is dat de initiatiefnemer van de verstoring van het bodemarchief de kosten van het onderzoek dient te dragen. Inmiddels zijn de uitgangspunten van het Verdrag in de Nederlandse wetgeving geÃ¯mplementeerd in de Monumentenwet 1988 via de Wijzigingswet Wet op de Archeologische Monumentenzorg (WAMz, 1\-9\-2007\).

Met het in werking treden van de Erfgoedwet op 1\-7\-2016 is de Monumentenwet 1988 vervallen. Tot de inwerkingtreding van de Omgevingswet zijn de hoofdstukken II, paragrafen 2 en 3, IV, V, paragrafen 1 en 9, en VI van de Monumentenwet 1988, zoals die luidden voor inwerkingtreding van deze wet, nog van toepassing. Hoofdstuk V regelt de Archeologische Monumentenzorg.

Het Besluit Ruimtelijke Ordening Artikel 3\.1\.6, lid 5 regelt de omgang van het bestemmingsplan met de in een gebied aanwezige cultuurhistorische waarden en in de grond aanwezige of te verwachten monumenten. Ook dit wordt straks onderdeel van de Omgevingswet.

*Gemeentelijke beleid* Het archeologiebeleid van de gemeente Nijmegen is er, in overeenstemming met Malta en de Monumentenwet 1988, op gericht om het bodemarchief zoveel mogelijk te ontzien. Indien dat niet mogelijk is, wordt voorafgaande aan de bodemverstoring archeologisch onderzoek verricht. De wijze van onderzoek wordt bepaald op basis van de vast te stellen archeologische waarden en de aard en omvang van de bodemingrepen. De archeologische (in bredere zin: cultuurhistorische) kennis die hierbij wordt vergaard, levert informatie op die mede als inspiratiebron kan dienen voor het ontwerp van een gebouw of bij het inrichten van de openbare ruimte. Zo kan het 'verhaal van de plek' ook door toekomstige generaties nog worden gelezen. De Structuurvisie voor Nijmegen uit 2013 legt nadrukkelijk een koppeling tussen archeologie en lokale identiteit, en als bron of inspirator voor toerisme, een economisch belangrijke factor in de economie van de gemeente Nijmegen.

Het zal duidelijk zijn dat een betere bescherming van het bodemarchief en vooral ook het tijdig meewegen van de archeologische belangen vraagt om een zo goed mogelijk inzicht in de verwachte ligging, verspreiding en aard van het bodemarchief. Om deze reden heeft Bureau Archeologie en Monumenten van de gemeente Nijmegen een archeologische beleidskaart ontwikkeld (ABAK), waarop de belangrijkste archeologische vindplaatsen en zones en hun waardering zijn aangegeven. Deze kaart is onderdeel van de Nota Nieuw Beleid (2013\) en in een bijgewerkte vorm van het facetbestemmingsplan archeologie (2014\). De op de kaart aangeduide waarden worden overgenomen in (nieuwe) bestemmingsplannen. Nieuwe inzichten worden in deze kaart verwerkt en waar nodig zullen deze zo overgenomen worden in nieuwe bestemmingsplannen.

Het streven van de gemeente Nijmegen is in eerste instantie gericht op behoud in situ. Planaanpassingen kunnen de kosten voor archeologisch onderzoek overbodig maken of sterk beperken. Initiatiefnemers wordt dan ook aangeraden in een vroeg stadium met de gemeente in overleg te gaan inzake de mogelijkheden om te kijken naar de best mogelijke opties. Het kan daarbij gaan om adviezen voor de soort van archeologisch onderzoek die het beste gekozen kan worden of om de mogelijkheden van archeologie sparend bouwen te bekijken.

Archeologie in het plangebied Ter plaatse van het plangebied geldt op basis van het Facetbestemmingsplan Archeologie de wetgevingszone 'Waarde \- Archeologie 1'.

Van de waarde 1 gebieden is de archeologische waarde van het gebied nog niet door onderzoek vastgesteld of er geldt een lage of middelhoge archeologische verwachting. Aan een waarde 1 gebied zijn ondergrenzen verbonden, waarbij archeologisch onderzoek noodzakelijk wordt. Deze grenzen bedragen voor het plangebied een oppervlak van tenminste 2\.500 m2 en een verstoring of bodemingreep die dieper dan 30 cm gaat.

| afbeelding "i_NL.IMRO.0268.BP22301-VG01_0007.png"   Â | afbeelding "i_NL.IMRO.0268.BP22301-VG01_0008.png"   Â |

| --- | --- |

| Uitsnede van de Archeologische Beleidskaart van de gemeente Nijmegen met aanduiding van het plangebied    Â | |

Zoals de uitsnede van de gemeentelijke Archeologische Beleidskaart hierboven laat zien liggen er binnen het plangebied geen vastgestelde archeologische terreinen. Het plangebied ligt wel in de nabijheid van de in de afgelopen jaren aangelegde Lentse\- en Zandse Plas. Voorafgaand aan de aanleg van deze zandwinningsplassen zijn hier verschillende archeologische onderzoeken uitgevoerd die informatie over de directe omgeving van het plangebied hebben opgeleverd. Het plangebied zelf echter is nooit onderzocht. Daarom wordt hier de waarde archeologie 1 gehandhaafd.

Benodigd onderzoek Indien een plan op basis van het bestemmingsplan vergunningplichtig is kunnen voorwaarden ten aanzien van archeologie aan de vergunning worden verbonden. Uitgangspunt hierbij is de verplichting van initiatiefnemer om het bevoegd gezag te voorzien van gegevens die aantonen hoe het met de archeologische waarden in het plangebied is gesteld, zodat een besluit genomen kan worden hoe hiermee om te gaan bij de planrealisatie. De exacte eisen zullen daarom pas geformuleerd kunnen worden als de concrete, bodemverstorende ingrepen bekend zijn en kan worden beoordeeld welke impact de voorgenomen ingrepen op die waarden hebben. Ten laatste bij de vergunningaanvraag zullen die als concrete plannen bekend moeten zijn.

Belangrijk zijn de uitgangspunten van het gemeentelijk archeologiebeleid: streven naar behoud in situ en enkel daar waar nodig en noodzakelijk onderzoek ter behoud ex situ. Daar waar geopteerd wordt voor behoud in situ zijn parameters als behoud van huidige waterhuidhouding, grondsamenstelling en gronddruk van belang.

In samenspraak met het bevoegd gezag wordt, zodra het planvoornemen uitgewerkt is en de beleidsuitgangspunten indachtig, bepaald worden welke ingrepen wel of niet raadzaam zijn, en indien uitgevoerd, welke gevolgen daar vanwege de archeologie voor de initiatiefnemer aan verbonden zullen worden. Deze maatregelen, en de archeologische onderzoeken die vooraf kunnen gaan aan een dergelijk besluit, worden bij voorkeur als maatwerk toegepast. Ze worden dus zoveel mogelijk per geval bekeken.

Er zijn verschillende opties voor het te verrichten archeologisch onderzoek, die hieronder kort worden weergegeven.

![afbeelding "i_NL.IMRO.0268.BP22301-VG01_0009.png"](i_NL.IMRO.0268.BP22301-VG01_0009.png)

*Uitgebreid archeologisch onderzoekschema, naar de Kwaliteitsnorm Nederlandse*

*Archeologie (KNA)*

Het ruitje in het midden van de bovenstaande afbeelding staat voor het rapport dat moet aantonen hoe het met de archeologie binnen het plangebied is gesteld. De daarboven staande onderzoekstappen kunnen elkaar opvolgen, maar er kan ook gekozen worden om maar Ã©Ã©n bepaald soort onderzoek uit te voeren. In het algemeen geldt dat hoe lager men in de boom komt, hoe hoger de kosten worden, maar ook dat de data die gegenereerd worden steeds beter worden.

Op basis van het advies kan de gemeente maatregelen opleggen. Deze variÃ«ren van het vrijgeven van het terrein tot het nemen van langdurige fysieke beschermingsmaatregelen. Een andere vorm kan het behoud van de archeologische waarden zijn door middel van een opgraving. Dit wordt ook wel behoud ex situ genoemd.

Meldingsplicht art. 5\.10 en 5\.11 Erfgoedwet Archeologische vondsten dan wel waarnemingen gedaan bij niet\-archeologisch onderzoek moeten gemeld worden op basis van de artikelen 5\.10 en 5\.11 van de Erfgoed. Dit soort vondsten wordt aangeduid als toevalsvondst.

Om het documenteren van toevalsvondsten en waarnemingen mogelijk te maken, verdient het aanbeveling de volgende standaardtekst bij de vergunningverlening op te nemen, die refereert aan de wettelijke meldingsplicht van archeologische waarden (ex artikel 5\.10 en 5\.11 van de Erfgoedwet):

Degene die anders dan bij het verrichten van opgravingen een vondst doet waarvan hij weet dan wel redelijkerwijs moet vermoeden dat het een archeologische vondst betreft, meldt dit zo spoedig mogelijk bij Onze minister (artikel 5\.10\).

Degene die bij het opsporen van archeologische monumenten, zonder het verrichten van een opgraving, waarnemingen doet, waarvan hij weet dan wel redelijkerwijs moet vermoeden dat die waarnemingen van belang zijn voor de archeologische monumentenzorg, meldt die waarnemingen zo spoedig mogelijk bij Onze minister (artikel 5\.11\). Deze melding kan in de praktijk worden gedaan bij het bevoegd gezag archeologie van de gemeente Nijmegen.

#### 4\.12 Verkeer en parkeren

*Bereikbaarheid*

Gemotoriseerd verkeer:

Het plangebied maakt onderdeel uit van de wijk Lent en ligt in het stadsdeel Nijmegen\-Noord. De woningen Keimate 6a en 12 worden ontsloten aan de Keimate die ontsluit op weg genaamd Pelseland. De nieuw te bouwen woning wordt ontsloten op het Zandsepad. Dit zijn allen erftoegangswegen die het karakter hebben van een weg gelegen buiten de bebouwde kom, de Keimate heeft een zeer geringe wegbreedte. Aan het begin van de Pelseland is aangegeven dat het een doodlopende weg is met uitzondering voor fietsers en bromfietsers.

Langzaam verkeer:

Het plangebied wordt aan de oostelijke zijde via de Pelseland ontsloten voor fietsers en voetgangers. Aan de westelijke zijde wordt het plangebied via een (brom)fietspad naar Het Buske ontsloten.

Openbaar vervoer:

Voor gebruik van het openbaar vervoer is het plangebied aanwezen op de haltevoorzieningen aan de Vossenpelssestraat en de Turennesingel. Deze bevinden zich op ca. 500 Ã¡ 600m. loopafstand van het plangebied nabij kruispunt Vossenpelssestraat / Zandsestraat en aan de Turennesingel.

*Expeditie* Het expeditieverkeer ontsluit op dezelfde wijze als het gemotoriseerde verkeer.

*Parkeren* Het aantal parkeerplaatsen wordt berekend aan de hand van de beleidsregels parkeren. Dit is een uitwerking van de door Burgemeester en Wethouders vastgestelde 'Nota Parkeernormen Gemeente Nijmegen Herziening (2016\).

De gemeente Nijmegen heeft een stedelijkheidsgraad 'sterk stedelijkeâ het plangebied âVossenpels Midden Noord 1 (Keimate 12\) valt in gebied "schil / overloopgebied".

*Verkeersveiligheid* Aan de hand van de wegencategorisering kaart uit de nota Nijmegen Duurzaam bereikbaar (augustus 2012\) is bepaald welke snelheidsregime er geldt. Op de GOW\-plus, GOW\-basis en de industrieterreinen binnen bebouwde kom geldt 50 km/h. Voor de rest binnen bebouwde kom geldt 30 km/h. Het plangebied ligt aan een erftoegangsweg met maximumsnelheid van 30 km/h.

#### 4\.13 Kabels en leidingen

Kabels en (riool)leidingen vormen voor de planontwikkeling geen belemmering.

#### 4\.14 Niet gesprongen explosieven (NGE)

De veiligheid ten opzichte van explosieven (mits binnen het plangebied aanwezig) moet altijd verzekerd zijn voor er grondwerk verricht wordt. Het plangebied is verdacht inzake Niet Gesprongen Explosieven (afwerpmunitie, vliegtuig en geschutmunitie).

#### 4\.15 Klimaat

De klimaatverandering noopt tot aanpassingen in ruimtelijke ontwikkelingen. De Gemeenteraad van Nijmegen heeft haar visie hierop in de Kadernotitie Klimaat en de nota Duurzaamheid in Uitvoering vastgelegd.

Kernbegrippen zijn compensatie en adaptatie. Compensatie is het tegengaan en verminderen van negatieve effecten op het klimaat. Dit kan door energiegebruik te beperken en/of duurzame energiebronnen te gebruiken en door gebruik te maken materialen uit vernieuwbare bronnen. Nijmegen streeft er daarom naar om als stad energieneutraal te worden. Uitgangspunt is nieuwbouwwoningen niet meer op het gas aan te sluiten.

Adaptatie is het aanpassen aan de wijzigende omstandigheden zoals extremere weersomstandigheden en een stijgende energieprijs. Voorbeelden hiervan zijn het voorkomen van oververhitting, aandacht voor windklimaat en het realiseren van grotere piekbergingen voor neerslag.

In de gebouwde omgeving zijn voor energiegebruik en oververhitting de oriÃ«ntatie van de bebouwing en de manier waarop met de bezonning is omgegaan bepalende factoren.

Het microklimaat wordt bepaald door de verhouding tussen bebouwd en begroend oppervlak en de relatie tussen bebouwde en groene structuren. Een goed groenontwerp helpt oververhitting tegen te gaan en vangt neerslag en luchtverontreiniging op.

Verantwoord materiaalgebruik, beperking van energievraag en een verstandige positionering van functies dragen mede bij aan de klimaatdoelstellingen. In Nijmegen wordt de GPR\-methodiek gehanteerd om prestaties van gebouwen te in beeld te brengen. De ontwikkelaar kan deze systematiek ook gebruiken om haar ontwerpen te optimaliseren.

Voor woningbouw liggen kernpunten bij terugdringen van de CO2 uitstoot en aanpassing aan veranderde weersomstandigheden. Bijkomend voordeel hierbij is dat dit leidt tot lagere beheerlasten en een gezondere, comfortabeler gebouw.

Om de mogelijkheden per plan in beeld te brengen kan de voor het bouwplan noodzakelijke installatie ontwerp aangevuld worden met een energiescan. Hierin kunnen zowel de warmtevraag als de koelingsbehoefte onderzocht worden. Op die manier kan de bijdrage van dit project aan de hierboven genoemde doelstellingen in beeld woorden gebracht.

De huidige regelgeving vereist al een relatief laag energiegebruik. Voor de toekomst wordt volledig energie neutrale bouw nagestreefd. Wij adviseren in eerste instantie de woning op deze ambitie te opwerpen (bijvoorbeeld gebruikmakend van de principes van passiefhuisbouw) en vervolgens te toetsen in hoeverre dit in de geraamde bouwsommen past. Dit geeft de mogelijkheid om indien het budget te krap is voor volledig energieneutrale woningen, die elementen achterwege te laten (zoals zonnepanelen) die bij een verdere verduurzamingsslag alsnog toegevoegd kunnen worden, terwijl er wel een optimale gebouwschil en daarop afgestemde installatie ontworpen worden.

Het gebied is onder voorwaarden geschikt voor een Warmte\-Koude opslagsysteem. Voor het bepalen van deze voorwaarden zal afstemming gezocht moeten worden met eventuele nabijgelegen andere gebruikers van bodemwarmte en zal de milieuhygiÃ«nische situatie van de bodem in ogenschouw genomen moeten worden.

### Hoofdstuk 5 Juridische planbeschrijving

#### 5\.1 Inleiding

Het bestemmingsplan bestaat uit een verbeelding (met legenda) en planregels, vergezeld van een toelichting. De verbeelding en de planregels vormen het juridisch bindende deel van het bestemmingsplan. De verbeelding heeft de rol van visualisering van de bestemmingen.

De planregels regelen de gebruiksmogelijkheden van de gronden, de bouwmogelijkheden en de gebruiksmogelijkheden van de aanwezige en/of op te richten bebouwing. De toelichting heeft weliswaar geen bindende werking, maar heeft wel een belangrijke functie bij de weergave en onderbouwing van het bestemmingsplan en bij de uitleg van de verbeelding en planregels.

#### 5\.2 Systematiek van de planregels

Voor het bestemmingplan wordt gebruik gemaakt van het Standaard bestemmingsplan van de gemeente Nijmegen. Het Standaard bestemmingsplan is gebaseerd de Standaard Vergelijkbare Bestemmingsplannen (SVBP 2012\) waarin landelijke standaarden voor planregels en verbeelding zijn geformuleerd. De standaardisatie maakt het mogelijk om bestemmingsplannen te maken die op een vergelijkbare wijze zijn opgebouwd en op eenzelfde manier worden verbeeld. Het bestemmingsplan wordt zowel in analoge als digitale vorm opgesteld. Bij interpretatieverschillen heeft het digitale bestemmingsplan voorrang.

De planregels van het bestemmingsplan Nijmegen Vossenpels Midden\-Noord \- 1 (Keimate 6a en 12\) bestaan uit vier hoofdstukken, waarin achtereenvolgens de inleidende regels, de bestemmingsplanregels, de algemene regels en de overgangs\- en slotregels aan de orde komen.

### Hoofdstuk 6 Economische uitvoerbaarheid

De betreffende locatie is particulier terrein. Met de initiatiefnemer is een anterieure overeenkomst afgesloten waarin o.a. de eventueel te vergoeden plankosten aan de gemeente zijn opgenomen. Door de aangegeven dekking is het kostenverhaal verzekerd en hoeft bij vaststelling van het bestemmingsplan geen exploitatieplan op grond van artikel 6\.12 Wro vastgesteld te worden. Uit de gevraagde herziening van het bestemmingsplan kan schade voortvloeien als bedoeld in artikel 6\.1 van de Wet ruimtelijke ordening. In de met de initiatiefnemer gesloten anterieure overeenkomst is een clausule voor verhaal van planschade opgenomen, waarmee initiatiefnemer zich ten behoeve van de economische uitvoerbaarheid van de planologische maatregel bereid verklaart de voor vergoeding in aanmerking komende planschade volledig aan de gemeente te compenseren.

Derhalve kan gesteld worden, dat de bestemmingsplanherziening financieel\-economisch uitvoerbaar is.

### Hoofdstuk 7 Maatschappelijke uitvoerbaarheid

#### 7\.1 Inspraak

Voor dit bestemmingsplan is op 29 augustus 2018 een vooraankondiging gepubliceerd. De zienswijzenprocedure wordt tevens als inspraak gezien. Het ontwerpbestemmingsplan heeft gedurende zes weken van donderdag 20 september tot en met woensdag 31 oktober 2018 ter visie liggen. De tervisielegging is gepubliceerd op woensdag 19 september 2018\. Er zijn geen zienswijzen ingediend.

#### 7\.2 Overleg

Er heeft vooroverleg op grond van artikel 3\.1\.1 van het Besluit ruimtelijke ordening met het Waterschap Rivierenland plaatsgevonden. Het Waterschap is akkoord met het plan. Er spelen geen rijks\- en/of provinciale belangen.

### Bijlagen bij toelichting

#### Bijlage 1 Rapport inventarisatie beschermde soorten Vossenpels Noord

#### Bijlage 2 Quick scan natuurwetgeving Zandse plas Woningbouw

#### Bijlage 3 Quick scan natuurwetgeving Vossenpels Noord

#### Bijlage 4 Onderzoek en effectbeoordeling steenuil Waalsprong

#### Bijlage 5 Natuurtoets Vossenpels Midden

#### Bijlage 6 Besluit Wet Natuurbescherming

#### Bijlage 7 Besluit Wet Natuurbescherming (2\)