# **Toelichting Drogendijk 14 en 14a te Spijkenisse**

#### **INHOUDSOPGAVE PAG.**

| 1.1 Aanleiding<br>en ligging plangebied<br>3<br>1.2 Vigerend bestemmingsplan<br>3<br>1.3 Leeswijzer<br>4<br>2.<br>Beleidskader<br>5<br>2.1 Rijksbeleid<br>6<br>2.2 Provinciaal beleid<br>7<br>2.3 Gemeentelijk beleid<br>10<br>3.<br>Ruimtelijke & functionele analyse<br>13<br>3.1 Ruimtelijke<br>analyse<br>13<br>3.2 Functionele analyse<br>13<br>4.<br>Algemene realiserings-<br>en<br>uitvoeringsaspecten<br>15<br>4.1 Geluid<br>15<br>4.2 Verkeer<br>16<br>4.3 Luchtkwaliteit<br>17<br>4.4 Bodem<br>18<br>4.5 Externe veiligheid<br>19<br>4.6 Bedrijven en milieuzonering<br>20<br>4.7 Water<br>20<br>4.8 Flora en Fauna<br>22<br>4.9 Archeologie en cultuurhistorie<br>23<br>4.10 Geur<br>27<br>4.11 Kabels en leidingen<br>27<br>4.12 Milieueffectrapportage<br>27<br>5.<br>Juridische planbeschrijving<br>30<br>5.1<br>Inleiding<br>30<br>5.2 Juridische vormgeving<br>30<br>6.<br>Economische uitvoerbaarheid<br>33<br>7.<br>Overleg ex artikel 3.1.1. Bro<br>34<br>8.<br>Zienswijzen<br>35 |    |           |   |
|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|----|-----------|---|
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       | 1. | Inleiding | 3 |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |    |           |   |

#### **Bijlagen:**

- Bijlage 1; Verkennend bodem- asbestonderzoek
- Bijlage 2; Akoestisch onderzoek
- Bijlage 3: Archeologisch onderzoek
- Bijlage 4: PvE Boor
- Bijlage 5: Vormvrije Mer
- Bijlage 6: Stikstofberekening

# **1. Inleiding**

# **1.1 Aanleiding en ligging plangebied**

De eigenaar van het perceel grond Drogendijk 14 en 14a te Spijkenisse wil op het perceel 8 nieuwe woningen realiseren. De twee bestaande woningen zijn gesloopt. Er is reeds een omgevingsvergunning verleend voor het bouwen van 8 woningen. Deze werden echter niet verkocht. Omdat er wel vraag is naar vrije kavels wordt het bestemmingsplan gewijzigd zodat toekomstige kopers een woning naar eigen ontwerp kunnen laten bouwen.

**Figuur 1.1: Luchtfoto Drogendijk 14 en 14a**

# **1.2 Vigerend bestemmingsplan**

Het plan valt binnen het bestemmingsplan 'Maaswijk actualisering 2011'. Op het perceel rust de bestemming 'Woondoeleinden'. Op het perceel zijn drie bouwvlakken aanwezig, waarbinnen een woning mag worden gebouwd. Twee van die bouwvlakken zijn thans bebouwd, er is nog ruimte voor de bouw van een derde woning.

Het plan bestaat om 8 nieuwe woningen te realiseren, dit na afbraak van de twee bestaande woningen. Dit is binnen het huidige plan niet mogelijk.

**Figuur 1.2: deel verbeelding geldende bestemmingsplan 'Maaswijk actualisering 2011'**

#### **1.3 Leeswijzer**

Deze onderbouwing is als volgt opgezet:

- Hoofdstuk 2: Beleidskader van rijk, regio, provincie en gemeente
- Hoofdstuk 3: Ruimtelijke & functionele analyse
- Hoofdstuk 4: Algemene realiserings- en uitvoeringsaspecten (omgevingsaspecten)
- Hoofdstuk 5. Juridische planbeschrijving
- Hoofdstuk 6. Economische en maatschappelijke uitvoerbaarheid
- Hoofdstuk 7. Overleg ex artikel 3.1.1. Bro
- Hoofdstuk 8. Zienswijzen

# **2. Beleidskader**

# **2.1 Rijksbeleid**

#### **Structuurvisie Infrastructuur en Ruimte (2012)**

De SVIR vervangt de Nota Ruimte uit 2006. In de SVIR kiest het Rijk drie doelen om Nederland concurrerend, bereikbaar, leefbaar en veilig te houden voor de middellange termijn (2028):

- Het vergroten van de concurrentiekracht van Nederland door het versterken van de ruimtelijk-economische structuur van Nederland;
- Het verbeteren en ruimtelijk zekerstellen van de bereikbaarheid waarbij de gebruiker voorop staat;
- Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

In de SVIR wordt ten aanzien van het onderwerp 'Verstedelijkings- en landschapsbeleid' aangegeven, dat het Rijk dit overlaat aan de provincies en gemeenten. Voor het te bebouwen gebied zijn in de rijksplannen geen specifieke punten opgenomen. Deze onderbouwing heeft tot doel een uitbreiding bij een bestaande woning te realiseren en komt niet in strijd met de door het rijk in het SVIR geformuleerde beleidsuitgangspunten.

#### **Ladder voor duurzame verstedelijking**

#### **Ladder voor duurzame verstedelijking (SER-ladder)**

Op 1 oktober 2012 is het Besluit ruimtelijke ordening (Bro) gewijzigd en is 'de ladder voor duurzame verstedelijking' daaraan toegevoegd. Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. De ladder beoogt een zorgvuldige afweging en transparante besluitvorming bij alle ruimtelijke en infrastructurele besluiten.

Artikel 3.1.6, lid 2 van het Bro bepaalt ten aanzien van de werking van de ladder dat de ladder toegepast moet worden bij bestemmingsplannen, die een nieuwe stedelijke ontwikkeling mogelijk maken. Ingevolge artikel 1.1.1, eerste lid, aanhef en onder i, van het Bro wordt verstaan onder stedelijke ontwikkeling: ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

### Beoordeling.

Artikel 3.1.6, lid 2 van het Besluit ruimtelijke ordening bepaalt ten aanzien van de werking van de ladder, dat de ladder toegepast moet worden bij bestemmingsplannen, die een nieuwe stedelijke ontwikkeling mogelijk maken. Ingevolge artikel 1.1.1, eerste lid, van het Besluit ruimtelijke ordening wordt verstaan onder stedelijke ontwikkeling: ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

De ladder is pas van toepassing indien er sprake is van een stedelijke ontwikkeling. Uit de uitspraak d.d. 28 juni 2017 ECLI:NL:RVS:2017:1724 blijkt dat wanneer een bestemmingsplan voorziet in niet meer dan 11 woningen, die gelet op hun onderlinge afstand als één woningbouwlocatie als bedoeld in artikel 1.1.1, eerste lid van het Bro kunnen worden aangemerkt, deze ontwikkeling in beginsel niet als een stedelijke ontwikkeling kan worden aangemerkt. In onderhavig plan is sprake van het toevoegen van vijf woningen. Dit wordt niet gezien als stedelijke ontwikkeling. De ladder hoeft daarom niet toegepast te worden.

### **2.2 Provinciaal beleid**

De omgevingsverordening en de omgevingsvisie Zuid-Holland De omgevingsverordening en de omgevingsvisie Zuid-Holland zijn op 1 april 2019 in werking getreden. Deze vervangen de Verordening Ruimte en de Visie Ruimte.

Het nieuwe omgevingsbeleid bestaat uit de volgende onderdelen:

[De introductie op het Omgevingsbeleid,](https://www.zuid-holland.nl/publish/pages/22996/bijlageintroductie.pdf) waarin opgenomen de ruimtelijke hoofdstructuur, een overzicht van de samenhangende beleidskeuzes per provinciale beleidsopgave en de ontwikkelrichting die is opgenomen onder 'Ambities en sturing'. [Een beschrijving van de omgevingskwaliteit van Zuid-Holland,](https://www.zuid-holland.nl/publish/pages/22997/bijlageruimtelijkekwaliteit.pdf) waaronder de provinciale inzet voor het verbeteren van de ruimtelijke kwaliteit.

De provincie wil met haar Omgevingsvisie een uitnodigend perspectief bieden, zonder een beoogde eindsituatie te schetsen. Daarom omvat de Omgevingsvisie geen eindbeeld voor 2030 of 2050, maar wel ambities die voortkomen uit actuele maatschappelijke opgaven.

Bestaand stads-en dorpsgebied.

In figuur 2.1 is de kaart van het bestaande stads- en dorpsgebied weergegeven. De provincie kiest ervoor om verstedelijking zoveel mogelijk in bestaand bebouwd gebied te concentreren. Hiermee worden investeringen in de gebouwde omgeving gebundeld, waardoor de kwaliteit van het bebouwde gebied behouden blijft en versterkt wordt. De planlocatie ligt binnen dit gebied. .

**Figuur 2.1 Kaart bestaand stads- en dorpsgebied behorende bij Verordening ruimte.**

#### Gebiedskwaliteit.

De provincie geeft richting en ruimte aan een optimale wisselwerking tussen ruimtelijke ontwikkelingen en gebiedskwaliteit. Om te kunnen bepalen of een ontwikkeling past bij de gebiedskwaliteit, waardeert de provincie de kwaliteit van gebieden in drie categorieën en onderscheidt ze ruimtelijke ontwikkelingen naar hun mate van impact op de omgeving. De bouwlocatie ligt in een gebied zonder een bijzondere kwaliteit.

**Figuur 2.2: Kaart beschermingsgebieden met pijl bij bouwlocatie.**

#### Ontwikkeling.

Om te kunnen bepalen of een ruimtelijke ontwikkeling passend is, is vooral de ruimtelijke impact van belang.

In de Omgevingsverordening wordt onderscheid gemaakt in drie soorten ontwikkelingen (artikel 6.9).

#### Inpassing

Dit betreft een gebiedseigen ontwikkeling, passend bij de schaal en aard van het landschap. Een voorbeeld hiervan is de uitbreiding van een agrarisch bedrijf in het buitengebied of een nieuwe woning in een lint. Bij inpassing veranderen bestaande structuren en kwaliteiten niet tot nauwelijks. De rol van de provincie is hier in principe beperkt, behalve in gebieden met bijzondere kwaliteit.

#### Aanpassing

Dit betreft een ontwikkeling van relatief beperkte omvang die niet past bij de aard van het landschap, of een gebiedseigen ontwikkeling die niet past bij de schaal van het landschap. Voorbeelden zijn een beperkt aantal nieuwe woningen in het buitengebied, een nieuw landgoed en de verbreding van een provinciale weg.

De rol van de provincie zal zich, afhankelijk van het type gebied en het type ontwikkeling, vooral richten op het toewerken naar een kwalitatief optimaal resultaat, zo nodig inclusief een maatschappelijke tegenprestatie. In gebieden met bijzondere kwaliteit is aanpassing in principe uitgesloten.

#### Transformatie

Bij transformatie gaat het om een verandering van een gebied van dusdanige aard en omvang dat er een nieuw landschap ontstaat. Dit is bijvoorbeeld het geval bij uitleglocaties voor woningbouw en bedrijventerrein of de aanleg van grootschalige recreatiegebieden.

Bij transformatieopgaven is bijna altijd een provinciaal doel of belang in het geding en zal de betrokkenheid van de provincie zich richten op een actieve behartiging van provinciale doelen, een kwalitatief optimaal resultaat inclusief een maatschappelijke tegenprestatie. In gebieden met bijzondere kwaliteit of een specifieke waarde is transformatie in principe uitgesloten.

Het hier voorliggende bouwplan valt in categorie 1 (inpassing) en ligt niet in een gebied met een bijzondere beschermingscategorie. De planologische uitbreiding met 5 woningen betreft een gebiedseigen ontwikkeling, passend bij de schaal en aard van het landschap.

# **Gebiedsprofiel**

Als uitwerking van de kwaliteitskaart die onderdeel vormt van de 'Visie op Zuid-Holland' is voor een "gebiedsprofielen ruimtelijke kwaliteit" opgesteld. Dit gebiedsprofiel omvat een beschrijving van karakteristieken, ontwikkelingen, kwaliteiten en ambities in het gebied. Een gebiedsprofiel is een compacte kwaliteitsgids met een beschrijving van ruimtelijke elementen die van bovenregionaal belang zijn. De kwaliteitskaart is het kader voor dit gebiedsprofiel. De gebiedsprofielen geven vooral richting aan middelgrote ruimtelijke ingrepen en aanpassingen. Het gebiedsprofiel is een hulpmiddel om de kwaliteit van plannen en ontwikkelingen te stimuleren. Het is nadrukkelijk geen blauwdruk of ontwikkelingsplan.

Er wordt niet bepaald waar welke functie mag komen; er staan dus geen contouren, bestemmingen of functies in. Elke ontwikkeling vraagt uiteindelijk om maatwerk.

Uit het gebiedsprofiel Voorne-Putten blijkt het volgende:

Doel voor een Gebiedsprofiel is het verbeteren van de ruimtelijke kwaliteit in de planvorming. Voor Voorne-Putten kan dit algemene doel worden geconcretiseerd in de volgende ambities, waarbij we de drie ruimtelijke landschappelijke thema's als basis gebruiken.

#### **Kwaliteit in stad en dorpsgebied**

#### **Kenmerken**

Op Voorne-Putten zijn vijf typen stads- of dorpsranden gedefinieerd; gebaseerd op de ligging in het landschap. Het zijn randen grenzend aan de duinen, de polders, groenstructuren, water of de dijk. De bebouwingsranden langs het water en de polders zijn vanaf grote afstand zichtbaar. De bebouwingsranden langs de duinen en de groenstructuren hebben een meer introvert en gelaagd karakter. Het is van belang dat ontwikkelingen aan de stads- of dorpsrand bijdragen aan het realiseren van kwaliteit in de overgang tussen stad/dorp en land op basis van de landschappelijke kwaliteiten.

#### **Ontwikkelingen**

Natuurontwikkeling (inclusief water) in de stadsrand (zuidoostzijde Spijkenisse, zuidoostzijde Hellevoetsluis).

In de binnenduinrand wordt de oorspronkelijke bebouwing vervangen door grotere bouwvolumes.Er worden waterfronten ontwikkeld bij Spijkenisse

De planlocatie is aangeduid als 'stad'.

De ontwikkeling tast het gevarieerde en verbindende vrijetijdslandschap niet aan en geeft gezien de opzet een kwalitatieve meerwaarde aan het gebied.

De conclusie is dan ook dat er geen strijdigheid bestaat met het provinciale beleid.

#### **2.3 Gemeentelijk beleid**

#### **2.3.1 Structuurvisie 2010-2020 (2009)**

In de periode 2010-2020 realiseert de gemeente Spijkenisse (thans door herindeling opgegaan in de gemeente Nissewaard) haar laatste grote bouwprojecten. Het accent komt steeds meer te liggen op het bouwen in de stad in plaats van het bouwen aan de (randen van de) stad. In de Structuurvisie formuleert het gemeentebestuur een samenhangende visie op de ruimtelijke en functionele ontwikkeling van Spijkenisse, met aandacht voor het maatschappelijk functioneren van de stad.

#### *Vertrekpunt*

De Structuurvisie geeft de ruimtelijke en functionele ontwikkeling in Spijkenisse op hoofdlijnen weer. De visie is het uitgangspunt voor de politieke agenda. Geen dichtgetimmerd eindplan, maar het vertrekpunt van de gemeente voor gesprekken met hogere overheden, marktpartijen en partners om ontwikkelingen en investeringen in de stad te initiëren. Uiteraard kunnen verschillende accenten en prioriteiten in deze visie worden aangebracht bij toekomstige wijzigingen in inzichten.

#### *Communicatiemiddel*

De structuurvisie dient ook als communicatiemiddel. Bijvoorbeeld om duidelijk te maken welke kernkwaliteiten Spijkenisse heeft en welke kansen er zijn om deze kwaliteiten verder te versterken. De, in de structuurvisie vastgelegde, ruimtelijke en functionele ontwikkeling op hoofdlijnen, krijgt de verdere uitwerking in de bestemmingsplannen. Gezien het feit dat het hier een kleine uitbreiding van het aantal woningen betreft past dit binnen de structuurvisie.

#### **Waterstructuurplan Spijkenisse (04-06-2005)**

In het Nationaal Bestuursakkoord Water (NBW) is afgesproken dat de gemeenten tussen 2003 en 2006 op grond van de stedelijke wateropgave en rekening houdend met de reeds beschikbare (stroom) gebiedsvisie, eigen waterplannen opstellen. Om uitvoering te geven aan dit akkoord heeft de gemeente samen met de waterbeheerders in het gebied een waterstructuurplan opgesteld voor het gemeentelijk grondgebied binnen de hoofdwaterkeringen.

De analyse van het waterstructuurplan gaf aan dat het watersysteem in Spijkenisse knelpunten kende. Zonder maatregelen zou in het licht van klimaatverandering, zeespiegelrijzing en bodemdaling, als mede verdere verstedelijking, deze situatie verergeren volgens dit rapport.

In de jaren hierna is vooral in Spijkenisse Noord extra aandacht geschonken aan enerzijds het vergroten van de waterberging en anderzijds het verbeteren van de afvoermogelijkheden van overtollig oppervlaktewater uit dit gebied. Inmiddels voldoet Nissewaard aan de gestelde eisen.

Onder 4.7 wordt de watertoets nader besproken.

#### **Verbreed Gemeente Rioleringsplan 2017-2021**

Het VGRP is vastgesteld op 7 december 2016. Hierin is weergegeven hoe de gemeente haar rioleringstaak vorm wil geven. Het vGRP heeft de volgende speerpunten:

- Het blijven beschermen van de volksgezondheid en het milieu
- Lozen en beheer van aansluitleidingen
- Klimaatadaptatie & Integraal programmeren
- De verantwoordelijkheden ten aanzien van grondwater
- Samenwerking in de afvalwaterketen Voorne Putten

De gemeente wil deze speerpunten realiseren door:

Planmatig beheer en onderhoud van bestaande voorzieningen conform het dynamisch beheerplan;

Het vervangen en renoveren van kwalitatief slechte riolering in combinatie met de bovenliggende verharding, het groen en klimaatadaptieve maatregelen;

Meten aan het systeem zodat de gemeente op de praktijk gebaseerde beslissingen kan nemen;

Nader onderzoek naar de voor wateroverlast gevoelige locaties binnen het grondgebied.

Het plan heeft geen wijzigingen op de bestaande riolering.

#### **Verkeer: beleidsnota, wegcategoriseringsplan**

#### *Mobiliteitsagenda 2020+*

De gemeente Nissewaard heeft een Mobiliteitsagenda 2020 + vastgesteld. In dit rapport wordt de visie op verkeer en vervoer gegeven voor de middellange termijn met een doorkijk voor de periode na 2020.

Hierin is opgenomen dat voor het parkeren in de nieuwbouw de (meeste actuele) CROW kengetallen worden aangehouden (midden van de bandbreedte, voor dit gebied categorie 'niet stedelijk'). De parkeernota waarin deze CROW kengetallen zijn opgenomen is de Parkeernormering Nissewaard.

#### *Parkeernormering Nissewaard*

De Parkeernormering Nissewaard is op 9 februari 2016 door het College van Burgmeester en wethouders van Nissewaard als onderdeel van het besluit Harmonisering Parkeernormering vastgesteld. De notitie geeft de werkwijze weer voor het bepalen van de parkeer-eis bij een nieuwe ontwikkeling of functiewijziging van een locatie of gebied.

Onder 4.2 wordt aandacht besteed aan het parkeren.

#### **Woonvisie**

In de woonvisie 'Nissewaard woont' zijn de volgende punten voor onderhavig plan van belang:

- 1. Er worden alleen nog nieuwbouwwoningen gerealiseerd in segmenten en woonmilieus die iets toevoegen. Dat kan zowel een kwantitatieve als kwalitatieve toevoeging zijn.
- 2. De woningen zien er aantrekkelijk uit, hebben een eigen identiteit en een hoge kwaliteit.
- 3. Het straatbeeld kenmerkt zich door afwisseling. De buurten zijn transparanter en er is meer stedenbouwkundige samenhang.
- 4. De eenzijdigheid van de woningvoorraad wordt doorbroken, onder andere via renovatie of herstructurering.
- 5. Bestaande woonmilieus worden versterkt door verbetering van de openbare ruimte en woningen
- 6. In de wijken en kernen wordt het bestaande groen in stand gehouden en versterkt.

De bouw van 8 woningen passen niet binnen alle bovengenoemde richtpunten. Echter het betreft hier een binnenstedelijk verdichting. Het verdwijnen van groen is gerechtvaardigd omdat hiermee wel tegemoet gekomen wordt aan de punten 3, 4 en 5.

# **3. Ruimtelijke en functionele analyse**

# **3.1 Ruimtelijke analyse.**

De Drogendijk ligt in het stedelijk gebied van Spijkenisse in de wijk 'Maaswijk'. De Drogendijk grenst aan de Joke Smitlaan. Ten zuiden van het plangebied ligt een winkelcentrum. De locatie blijft ontsloten via de Drogendijk via nieuw aan te leggen uitritten.

#### **3.2 Functionele analyse.**

De Drogendijk 14 en 14 a is thans in gebruik als woongebied met twee woningen. Er is reeds een omgevingsvergunning verleend voor het bouwen van 8 woningen. Deze werden echter niet verkocht. Omdat er wel vraag is naar vrije kavels wordt het bestemmingsplan gewijzigd zodat toekomstige kopers een woning naar eigen ontwerp kunnen laten bouwen.

De gemeente heeft de volgende eisen gesteld aan het plan:

- 
- 
- 
- 
- 
- 
- 
- 
- 
- 

#### **Figuur 3.1 randvoorwaarden**

In dit bestemmingsplan wordt hieraan voldaan doordat qua uitvoering aansluiting wordt gezocht bij de reeds verleende omgevingsvergunning. De goothoogte is gesteld op 6 meter en de bouwhoogte op 11 meter. Het gebied voor de voorgevel zal worden bestemd als tuin.

**Figuur 3.3: nieuwe situatie**

# **4. Algemene realiserings- en uitvoeringsaspecten**

### **4.1 Geluid.**

Het geluidsaspect is relevant in relatie tot industrielawaai, wegverkeerslawaai en/of spoorweglawaai Toetsingskader is de Wet geluidhinder en enkele uitvoeringsbesluiten.

#### *Industrielawaai/spoorweglawaai*

Het perceel ligt niet binnen een geluidscontour van een gezoneerd bedrijfsterrein dan wel een spoorweg.

#### *Wegverkeerslawaai*

Wettelijk kader:

Voor gevoelige bestemmingen binnen de zone van een weg dient een akoestisch onderzoek te worden overlegd. De breedte van de zone van een weg wordt omschreven in artikel 74 van de Wet geluidhinder:

#### Artikel 74

[1] Langs een weg bevindt zich een zone die aan weerszijden van de weg de volgende breedte heeft:

- a. in stedelijk gebied:
- 1. voor een weg, bestaande uit 3 of meer rijstroken: 350 meter;
- 2. voor een weg, bestaande uit 1 of 2 rijstroken: 200 meter;
- b. in buitenstedelijk gebied:
- 1. voor een weg, bestaande uit 5 of meer rijstroken: 600 meter;
- 2. voor een weg, bestaande uit 3 of 4 rijstroken: 400 meter;
- 3. voor een weg, bestaande uit 1 of 2 rijstroken: 250 meter.

[2] Het eerste lid geldt niet met betrekking tot:

a. wegen die gelegen zijn binnen een als woonerf aangeduid gebied;

b. wegen waarvoor een maximum snelheid van 30 km per uur geldt.

#### Artikel 82

*Voorkeursgrenswaarde*

Conform artikel 82, lid 1 van de Wet geluidhinder geldt voor de geluidbelasting op de gevel van een geluidgevoelige bestemming binnen de zone van een weg een voorkeursgrenswaarde Lden van 48 dB.

Op 26 november 2018 heeft Kraaij Akoestisch Adviesbureau een akoestisch onderzoek uitgevoerd. Dit onderzoek was uitgevoerd in verband met de op 30 juli 2019 verleende omgevingsvergunning voor de bouw van 8 woningen en het afwijken van het bestemmingsplan. Dit onderzoek is als bijlage 2 bij deze onderbouwing gevoegd. Uit dit onderzoek blijkt dat twee geplande woningen op de kavelnummers 7 en 8 niet voldoen aan de voorkeursgrenswaarde die in de Wet Geluidhinder is vastgelegd voor wegverkeerslawaai. Het college heeft daarom op 30 juli 2019 op basis van dit onderzoek voor deze twee kavels een hogere grenswaarde vast gesteld voor wegverkeerslawaai van

respectievelijk 50 en 55 dB

De ligging van de toetspunten uit dit onderzoek komt overeen met de uiterste ligging van de woningen binnen het bouwvlak waarbij rekening is gehouden met de volgens de regels te hanteren minimale afstand van het hoofdgebouw tot de zijdelingse perceelsgrens afstanden van 2,5 meter. Hierdoor ontstaat er geen afwijking ten opzichte van het van kracht zijnde besluit hogere grenswaarde. Dit besluit blijft daarom ook op dit bestemmingsplan van kracht.

#### **Conclusie**

Het wegverkeerslawaai vormt geen belemmering voor de vaststelling van dit bestemmingsplan.

#### **4.2 Verkeer.**

#### **Ontsluiting en parkeren**

#### Ontsluiting.

De ontsluiting vindt plaats op de Drogendijk. De huidige woningen hebben daar ook de uitrit. De ontwikkeling betreft het in planologische zin toevoegen van 5 woningen en in feitelijke zin van 6 woningen. De verkeersgeneratie per woning is circa 6 verkeersbewegingen per dag. Dit betekent dat er circa 36 verkeersbewegingen extra plaatsvinden. De Drogendijk kan deze verkeersstroom gezien de dimensionering van de weg goed aan.

#### Parkeren.

Volgens de Parkeernormering ligt het plangebied in het Centrum Schilgebied, sterk stedelijk. Volgens de CROW 2012 is de minimale norm 1,4 en de maximale norm 2,2. Gemiddeld is dit 2 parkeerplaatsen per woning. Per woning zullen er 2 parkeerplaatsen op eigen terrein worden gerealiseerd, zodat aan de norm wordt voldaan.

#### **4.3 Luchtkwaliteit.**

In hoofdstuk 5 van de Wet milieubeheer is de regelgeving met betrekking tot luchtkwaliteit vastgelegd. In artikel 5.16 is vastgelegd dat bestuursorganen bevoegdheden, zoals het vaststellen van een bestemmingsplan of het nemen van een projectbesluit, mogen uitoefenen wanneer sprake is van één van de volgende gevallen:

- a. Er is geen sprake van een (dreigende) overschrijding van de grenswaarden.
- b. De concentratie van de desbetreffende stoffen in de buitenlucht verbetert of blijft ten minste gelijk.
- c. Het plan draagt 'niet in betekenende mate' bij aan de concentratie van de desbetreffende stoffen in de buitenlucht.

- d. De ontwikkeling is opgenomen in een vastgesteld programma, zoals het Nationaal Samenwerkingsprogramma Luchtkwaliteit (NSL).
Een nadere uitwerking van de regelgeving met betrekking tot het begrip 'niet in betekende mate' is vastgelegd in het 'Besluit niet in betekende mate bijdragen (luchtkwaliteitseisen)' en de 'Regeling niet in betekenende mate bijdragen (luchtkwaliteitseisen)'. Voor ontwikkelingen die 'niet in betekenende mate' bijdragen aan de luchtverontreiniging hoeft niet te worden getoetst aan de grenswaarden. In de Regeling zijn categorieën van gevallen benoemd die in ieder geval als 'niet in betekenende mate' worden aangemerkt en waarvoor toetsing aan de grenswaarden dus zonder meer achterwege kan blijven.

Er is blijkens deze regeling geen onderzoek nodig voor 'woningbouwlocaties, indien een dergelijke locatie, in geval van één ontsluitingsweg, netto niet meer dan 1.500 nieuwe woningen omvat, dan wel, in geval van twee ontsluitingswegen met een gelijkmatige verkeersverdeling, netto niet meer dan 3.000 woningen omvat'. Er worden in onderhavig plan slechts 5 woningen toegevoegd. In de Nibm tool ziet de berekening er als volgt uit:

| Worst-case berekening voor de bijdrage van het extra verkeer |
|--------------------------------------------------------------|
| als gevolg van een plan op de luchtkwaliteit                 |

|                                                                | Jaar van planrealisatie                      | 2020 |  |  |
|----------------------------------------------------------------|----------------------------------------------|------|--|--|
| Extra verkeer als gevolg van het plan                          |                                              |      |  |  |
|                                                                | Extra voertuigbewegingen (weekdaggemiddelde) | 35   |  |  |
|                                                                | Aandeel vrachtverkeer                        | 3.0% |  |  |
| Maximale bijdrage extra verkeer                                | NO2 in µg/m3                                 | 0.04 |  |  |
|                                                                | PM10 in µg/m3                                | 0.01 |  |  |
| Grens voor "Niet In Betekenende Mate" in µg/m3                 |                                              | 1.2  |  |  |
| Conclusie                                                      |                                              |      |  |  |
| De bijdrage van het extra verkeer is niet in betekenende mate; |                                              |      |  |  |
| geen nader onderzoek nodig                                     |                                              |      |  |  |

#### **Figuur 4.1: Nibm tool**

Voor de volledigheid is uit oogpunt van goede ruimtelijke ordening ook de heersende luchtkwaliteit in ogenschouw te nemen. Op basis van de landelijk beschikbare GCNwaarden (Grootschalige Concentratiekaarten Nederland) kan gesteld worden dat de jaargemiddelde achtergrondconcentratie voor stikstofdioxide 22,0 (2015, gebaseerd op gegevens gcn 2013) microgram per kubieke meter lucht bedraagt en voor fijn stof is dit 22,8 (2015, gebaseerd op gcn 2013) microgram per kubieke meter. Hieruit kan geconcludeerd worden dat de luchtconcentraties ruim voldoen aan de normering Wet milieubeheer onderdeel luchtkwaliteit (grenswaarde voor stikstofdioxide en fijn stof bedragen 40 microgram per kubieke meter, te bereiken in 2015 respectievelijk in 2011).

#### **Conclusie**

De voorgenomen ontwikkeling betreft de uitbreiding van 5 woningen. Uit de berekeningen blijkt dat deze toevoeging uit het oogpunt van luchtkwaliteit geen belemmeringen worden ondervonden.

#### **4.4 Bodem.**

In het kader van de voorbereiding van het bouwplan is er op 24 september 2018, 18- 2183-R01JV, Drogendijk 14 te Spijkenisse door Inventerra een verkennend (asbest)bodemonderzoek uitgevoerd.De conclusie van het onderzoek is dat vanuit milieuhygiënisch oogpunt geen bezwaren zijn tegen de beoogde ontwikkeling.

In de gemeente Nissewaard is de Nota Bodembeheer Nissewaard vastgesteld. In deze Nota heeft de gemeente gebiedsspecifiek beleid geformuleerd waardoor meer licht verontreinigde grond kan worden hergebruikt dan mogelijk is in het generieke kader van het Besluit. Concreet betekent dit dat de gemeente de toetsingsnormen voor (klasse) Landbouw en Wonen heeft verhoogd ten opzichte van de generieke (landelijke) toetsingsnormen. Voor klasse Industrie is bij slechts 2 parameters de toetsingsnorm verhoogd. Als de resultaten van het verkennend bodemonderzoek getoetst worden aan de geldende Lokale Maximale Waarden (LMW), dan blijkt dat het licht verontreinigde, puinhoudende mengmonster MM1 uit het bodemonderzoek alleen voor lood en zink nog in klasse Wonen valt en voor de overige licht verhoogde parameters in klasse Landbouw valt. De licht verontreinigde mengmonsters MM2 en MM4 uit het bodemonderzoek vallen op basis van de geldende LMW beiden in klasse Landbouw. De niet verontreinigde (meng)monsters van het bodemonderzoek voldoen sowieso aan klasse Natuur/Landbouw. Op basis van deze aanvullende toetsing blijkt dat de bodemkwaliteit op locatie voldoet aan het gebruik Wonen.

Dit betekent dat uit het onderzoek blijkt dat er geen milieuhygiënische bezwaren zijn tegen het beoogde gebruik van de grond (wonen). Het rapport is als bijlage bij deze toelichting gevoegd.

#### **4.5 Externe veiligheid.**

#### **Normstelling en beleid**

Alle ruimtelijke plannen moeten worden getoetst aan het externe veiligheidsbeleid. Deze verplichting is voor wat betreft de risico's van bedrijven vastgelegd in het Besluit externe veiligheid inrichtingen (Bevi), voor buisleidingen in het Besluit externe veiligheid buisleidingen (Bevb) en in de circulaire Risiconormering vervoer gevaarlijke stoffen (cRNVGS) voor wat betreft het transport van gevaarlijke stoffen. De toetsing aan het externe veiligheidsbeleid moet worden uitgevoerd wanneer het plangebied gelegen is binnen het invloedsgebied van een risicobron. Wanneer dit het geval is moet beoordeeld

worden of het plan voldoet aan de grens c.q. richtwaarde van het plaatsgebonden risico van deze risicobron. Verder zal in dat geval het groepsrisico verantwoord moeten zijn.

De DCMR Milieudienst Rijnmond heeft op verzoek van de gemeente een inventarisatie gemaakt van alle risicovolle inrichtingen en transportroutes die invloed kunnen hebben op het gemeentelijk grondgebied. Deze inventarisatie heeft de basis gevormd voor de opgestelde signaalkaart NissewaardKernpunt in dit beleid is dat de gemeente bij nieuwe ruimtelijke ontwikkelingen rekening houdt met de door de veiligheidsregio Rotterdam-Rijmond aangehouden effectzones bij ongevallen. Voor bestaande situaties is in de visie als uitgangsprincipe aangegeven dat er geen maatregelen op het gebied van externe veiligheid worden opgelegd.

### Het plangebied.

In het kader van de externe veiligheid is het dus van belang om te onderzoeken of er in of in de nabijheid van de plangebieden nabij de bouwlocatie relevante inrichtingen en transportroutes aanwezig zijn en zo ja of nader onderzoek noodzakelijk is. Er vindt geen vervoer van gevaarlijke stoffen plaats in de omgeving van het plangebied.

Er kan worden geconstateerd dat er zich in de directe omgeving geen gevaarzettende ondergrondse leidingen dan wel LPG-stations aanwezig zijn.

Ook wordt nog verwezen naar de risicokaart van de provincie Zuid-Holland. Uit deze kaart is op te maken dat er voor het plangebied geen risicovolle zaken aan de orde zijn. De herinrichting van deze locatie heeft geen invloed op deze situatie en levert ook geen extra risico op.

#### **Figuur 4.2: Risicokaart provincie Zuid-Holland met pijl bij planlocatie**

Ten slotte wordt nog opgemerkt dat de gemeente Nissewaard haar bewoners actief informeert op het gebied van rampenbestrijding en crisisbeheersing. Door middel van de campagne Denk Vooruit ('Rampen vallen niet te plannen, voorbereidingen wel') worden burgers geïnformeerd hoe men zich kan voorbereiden op een eventuele calamiteit.

Gezien het voorgaande kan geconcludeerd worden dat in het onderhavige plan voldaan wordt aan de wettelijke eisen en het geldende beleid op het gebied van externe veiligheid.

#### **4.6 Bedrijven en milieuzonering.**

Ter bepaling van de mogelijkheid om milieubelastende bestemmingen te realiseren in de nabijheid van milieugevoelige bestemmingen, zoals woningen, wordt gebruik gemaakt van de systematiek van milieuzonering. In de publicatie 'Bedrijven en milieuzonering' van de Vereniging van Nederlandse Gemeenten (VNG) is één en ander nader beschreven en uitgewerkt.

In deze VNG-publicatie is ook een Staat van Bedrijfsactiviteiten opgenomen, waarbij per type bedrijf wordt aangegeven welke afstanden tussen milieugevoelige en milieubelastende bestemmingen moet worden aangehouden.

Zo ontstaat een zone rond een perceel met een bedrijfsbestemming waar in principe geen milieugevoelige bestemmingen zijn toegestaan. Op deze wijze wordt geborgd dat er geen onaanvaardbare milieuoverlast voor milieugevoelige bestemmingen aan de orde zal zijn.

Ten zuiden van de planlocatie ligt een winkelcentrum. De randen van dit winkelcentrum liggen op 33 meter afstand van de planlocatie. In het winkelcentrum kan detailhandel, horeca tot een categorie 1 of 2 of maatschappelijke voorzieningen worden gevestigd. De grootste richtafstand is een horecabedrijf in de tweede categorie. Deze heeft een richtafstand van 30 meter. De planlocatie ligt buiten deze richtafstand.

#### **4.7 Water.**

#### **Beleidskader**

De beleidscontext voor de visie op de ontwikkeling van het plangebied wordt gevormd door een aantal landelijke, provinciale en gemeentelijke beleidsrapportages. In dit hoofdstuk zijn de meest relevante gemeentelijke beleidsaspecten op het gebied van riolering en waterhuishouding beknopt samengevat.

#### **Beleidskader Europees en Rijksniveau**

#### *Europese Kaderrichtlijn Water*

De Europese Kaderrichtlijn Water (KRW) is een wettelijke richtlijn die tot doel heeft de kwaliteit van het grond- en oppervlaktewater binnen de EU-lidstaten te beschermen en te verbeteren.

#### *Nationaal Bestuursakkoord Water*

Met het Nationaal Bestuursakkoord Water (NBW) hebben de overheden (Rijk, provincies, waterschappen en gemeenten) in 2003 afspraken gemaakt om gezamenlijk het watersysteem in Nederland op orde te brengen en te houden. De focus lag daarbij sterk op waterkwantiteit (wateroverlast).

#### *Waterstructuurplan Spijkenisse (06-04-2005)*

In het Nationaal Bestuursakkoord Water (NBW) is afgesproken dat de gemeenten tussen 2003 en 2006 op grond van de stedelijke wateropgave en rekening houdend met de reeds beschikbare (stroom)gebiedsvisie, eigen waterplannen opstellen. Om uitvoering te geven aan dit akkoord heeft de gemeente samen met de waterbeheerders

in het gebied een waterstructuurplan opgesteld voor het gemeentelijk grondgebied binnen de hoofdwaterkeringen.

De analyse van het waterstructuurplan gaf aan dat het watersysteem in Spijkenisse knelpunten kende. Zonder maatregelen zou in het licht van klimaatverandering, zeespiegelrijzing en bodemdaling, als mede verdere verstedelijking, deze situatie verergeren volgens dit rapport. In de jaren hierna is vooral in Spijkenisse Noord extra aandacht geschonken aan enerzijds het vergroten van de waterberging en anderzijds het verbeteren van de afvoermogelijkheden van overtollig oppervlaktewater uit dit gebied. Inmiddels voldoet Spijkenisse aan de gestelde eisen.

#### *Waterschap Hollandse Delta Beleid*

In het Waterbeheerplan 2016-2021 staat hoe Hollandse Delta het waterbeheer in het werkgebied in de komende jaren wil uitvoeren. Daarbij gaat het om betaalbaar waterbeheer met evenwichtige aandacht voor veiligheid, waterkwaliteit, waterkwantiteit, duurzaamheid en om het watersysteem als onderdeel van de ruimtelijke inrichting van ons land.

Het Waterbeheerplan beschrijft de uitgangspunten voor het beheer, de ontwikkelingen die de komende jaren verwacht worden en de belangrijkste keuzen die het waterschap moet maken. Daarnaast geeft het Waterbeheerplan een overzicht van maatregelen en kosten. De maatregelen voor de Europese Kaderrichtlijn Water (KRW) zijn onderdeel van het plan.

Uit het oogpunt van waterkwaliteit moet schoon hemelwater bij voorkeur worden afgekoppeld en direct worden geloosd op oppervlaktewater. Dit vermindert de vuiluitworp uit het gemengde rioolstelsel en verlaagd de hydraulische belasting van de afvalwaterzuivering. Bij een toename van aaneengesloten verhard oppervlak van 500 m² of meer moet voor hemelwater een lozingsvergunning worden aangevraagd in het kader van de Keur. Als er sprake is van toename aan verhard oppervlak, dan moet in principe 10% van deze toename worden gecompenseerd in de vorm van open water binnen het peilgebied waarin de toename van verharding plaatsvindt. Het plan is in het kader van het vooroverleg aan het waterschap voorgelegd.

#### *Waterneutraal inrichten*

Aanleg van nieuw verhard oppervlak leidt tot versnelde afvoer van hemelwater naar de watergangen. Het waterschap wenst waterneutraal in te richten. Voor oppervlaktes onder de 500 m2 geldt een eenmalige vrijstelling van compensatie.

| Nieuwe situatie:                               |          |
|------------------------------------------------|----------|
| Oppervlakte nieuwe woningen                    | 700 m2 + |
| Oppervlakte<br>terreinverharding (inritten ed) | 455 m2 + |
| Tuin 25% meerekenen = 3759 * 0,25 = ca.        | 939 m2   |
| Totaal                                         | 2094 m2  |
|                                                |          |

#### **Oude situatie:**

| Totaal                                         | 1683 m2     |
|------------------------------------------------|-------------|
| Tuin 25% meerekenen = 3841 * 0,25 = ca. 960 m2 |             |
| Oppervlakte terreinverharding (inritten ed)    | 116 m2 +    |
| Oppervlakte oude woningen                      | m2 +<br>607 |

#### **Totaal toename verharding 1684m 2 - 2094 m2 = 411 m2**

Dit betekent dat er een toename aan verharding (inclusief terreinverharding) is van 411 m2 . Dit is minder dan 500m2 . Gezien het beleid van het waterschap is derhalve in de gegeven situatie geen watercompensatie vereist.

#### *Schoon inrichten*

Het vuilwater wordt afgevoerd via de bestaande riolering. Het schone hemelwater afkomstig van de daken zal via een hemelwaterafvoerleiding direct op een aangrenzende watergang te lozen.

#### *Veilig inrichten*

Het plangebied ligt niet in een beschermingszone van de waterkering. Werken in en nabij waterstaatswerken zijn o.g.v. de Keur van waterschap Hollandse Delta 2014 vergunningplichtig.

#### *Conclusie*

Het bestemmingsplan tast geen waterbelangen aan**.**

#### **4.8 Flora en Fauna.**

De Wet natuurbescherming is per 1 januari 2017 in werking getreden. Op basis van deze wet is het van belang bij de ruimtelijke planvorming vooraf te onderzoeken of en welke dier- en plantensoorten er voorkomen, wat hun beschermingsstatus is en wat de effecten zijn van de ingreep op het voortbestaan van de gevonden soorten. Het gebied vormt geen onderdeel van de provinciaal ecologische hoofdstructuur. Er is geen sprake van een ecologische verbindingszone dan wel een recreatiegebied of een natuurgebied. Het dichtstbijzijnde Natura 2000 'Oude Maas' ligt op circa 1 kilometer afstand. Het bouwplan heeft hier geen invloed op.

De grond in het te bebouwen gebied is reeds bewerkt om in het kader van de afgegeven omgevingsvergunning te bebouwen. Het is aannemelijk gezien dit intensieve gebruik zich geen zeldzame dieren of planten op dit gebied hebben gevestigd.

#### Zorgplicht

Voor alle beschermde soorten (alle regimes) geldt de zorgplicht. Teneinde de zorgplicht na te leven kan men voorafgaand aan de werkzaamheden de volgende praktische richtlijn en hanteren:

- Alle vegetatie of bodemmateriaal kan gefaseerd verwijderd worden. Dit geeft bodembewonende dieren de kans om in de nabijgelegen omgeving een ander leefgebied te benutten;
### *Gebiedsbescherming*

In het kader van de Wet natuurbescherming dient de stikstofdepositie vanwege de betreffende ontwikkeling op nabijgelegen Natura 2000-gebieden inzichtelijk te worden gemaakt. Het meest nabijgelegen Natura 2000-gebied 'Oude Maas' ligt op circa 1 km in oostelijke richting van het plangebied. Het meest nabijgelegen *stikstofgevoelige* Natura 2000-gebied is het Haringvliet dat zich op circa 7 kilometer afstand van het plangebied bevindt. Uit het uitgevoerde onderzoek (bijlage) blijkt uit de berekeningen geen bijzonderheden, in zowel de gebruiksfase als de bouwfase is de uitkomst een depositie niet groter dan 0,00 mol/ha/jaar.

#### **4.9 Archeologische waarden en cultuurhistorie.**

# *Beleidskader*

De gemeente Nissewaard heeft een archeologisch beleid en beleidsinstrumenten ontwikkeld, waarmee een tijdige en volwaardige inbreng van archeologische belangen bij ruimtelijke ontwikkelingen is gewaarborgd.

Ook worden bestemmingsplannen voorzien van een archeologieparagraaf. Meer specifiek is het doel van het voorgenomen archeologisch beleid (1) te zorgen voor het behoud van archeologische waarden ter plaatse in de bodem; (2) te zorgen voor de documentatie van archeologische waarden indien behoud ter plaatse niet mogelijk is; (3) te zorgen dat de resultaten van het archeologisch onderzoek bereikbaar en kenbaar zijn voor derden.

### *Archeologische verwachting*

Het plangebied heeft een redelijk hoge archeologische verwachting. Transect heeft in maart 2019 een archeologisch inventariserend veldonderzoek uitgevoerd (bijlage). De conclusie luidt als volgt:

#### *Advies*

*In het plangebied is sprake van een hoge verwachting op het aantreffen van archeologische resten uit de Middeleeuwen, vanaf 160 cm -Mv (circa -1,9 á -2,1 m NAP). In het plangebied bestaat het voornemen acht woningen te realiseren, waarbij grondverzet en heiwerkzaamheden zullen plaatsvinden. Het ingraven van funderingen tot 60 cm -Mv zal geen archeologische resten verstoren.*

*De heiwerkzaamheden zullen echter wel het archeologisch relevante niveau bereiken. Aangezien de exacte aard, omvang, datering en kwaliteit van de archeologische waarden in het plangebied nog onbekend zijn, wordt een vervolgonderzoek geadviseerd op de locaties waar de humeuze laag is aangetroffen (zie bijlage 5 voor de ligging van deze locaties). Geadviseerd wordt om in die zones een waarderend onderzoek in de vorm van boringen in kruisraaien uit te voeren in deze delen van het plangebied, om te bepalen of, en in hoeverre sprake is van een behoudenswaardige vindplaats aldaar. Dit onderzoek moet worden uitgevoerd conform een door het bevoegd gezag goedgekeurd Programma van Eisen. Aan de hand van dit onderzoek kan een eventuele vindplaats worden begrenst en gewaardeerd. Voor het overige gedeelte van het plangebied wordt geen vervolgonderzoek geadviseerd. Het is aan de bevoegde overheid, de gemeente Nissewaard, om op basis van de resultaten van dit rapport een selectiebesluit te nemen.*

Het Boor heeft een Programma van Eisen opgesteld (bijlage). Het programma van eisen voor het verkennend inventariserend veldonderzoek luidt als volgt:

#### *3.1 Inleiding*

Dit PvE heeft betrekking op de verkennende fase van het inventariserend veldonderzoek in plangebied 'Drogendijk 14-14a' te Spijkenisse, gemeente Nissewaard. Voorafgaand aan het veldwerk wordt het bureauonderzoek gecomplimenteerd met aanvullende informatie (bv. wijziging van de beoogde plannen, informatie uit de KLIC-melding/milieutechnische condities). Indien aanvullende informatie leidt tot een wijziging van de gespecificeerde archeologische verwachting of van de voorgestelde onderzoeksmethode, dient contact opgenomen te worden met het bevoegd gezag. In het algemeen heeft de verkennende fase van het inventariserend veldonderzoek tot doel de mate van gaafheid van de bodem in een gebied vast te stellen en inzicht te krijgen in morfologische eenheden van de begraven oude landschappen, voor zover deze van invloed kunnen zijn op de locatiekeuze in het verleden. Het doel is kansarme zones uit te sluiten en kansrijke zones te selecteren voor een eventuele karterende fase van het inventariserend veldonderzoek. Vooruitlopend op een eventueel waarderend inventariserend veldonderzoek worden alvast zo veel mogelijk gegevens verzameld om de aard, diepteligging, omvang, datering, gaafheid, conservering en inhoudelijke kwaliteit van de eventuele archeologische resten te kunnen vaststellen. Hierdoor kan een inschatting worden gemaakt of en zo ja in welke mate bij de toekomstige bodemingrepen in het plangebied archeologische waarden zullen worden aangetast. De verkennende en karterende fasen van het onderzoek worden hier gecombineerd om de doorlooptijd van het onderzoek zo kort mogelijk te houden.

#### *3.2 Onderzoeksgebied inventariserend onderzoek*

Het onderzoeksgebied betreft het plangebied. De boringen zijn om de contouren van te slopen bebouwing geplot.

#### *3.3 Verkennend inventariserend veldonderzoek in het onderzoeksgebied*

Het verkennend inventariserend veldonderzoek wordt verricht door het zetten van 8 grondboringen. Het onderzoek dient te worden uitgevoerd conform de KNA versie 4.1. Er zijn volgens het bureauonderzoek binnen de ontgravingsdiepte drie stratigrafische niveaus met archeologische potentie:

1. Top Afzettingen van Calais (Laagpakket van Wormer).

Te verwachten archeologische waarden: Neolithicum/Bronstijd.

2. (Top) Hollandveen (Hollandveen Laagpakket).

Te verwachten archeologische waarden: Midden-IJzertijd, Late IJzertijd, Romeinse tijd en Late Middeleeuwen.

3. Top Afzettingen van Duinkerke III (Laagpakket van Walcheren).

Te verwachten archeologische waarden: Nieuwe tijd.

#### *3.4 Doel boren Verkennend inventariserend veldonderzoek*

1. De mate van gaafheid van de drie stratigrafische niveaus met archeologische potentie in beeld brengen: de top van de Afzettingen van Calais (Laagpakket van Wormer), de top van het Hollandveen (Hollandveen Laagpakket) en de top van de Afzettingen van Duinkerke III (Laagpakket van Walcheren).

2. Eventueel aanwezige archeologische waarden traceren.

#### *Karterend inventariserend veldonderzoek*

1. De archeologische waarden die bij de verkennende fase zijn getraceerd (verder) in kaart brengen. Indien mogelijk dient een eerste indruk te worden geven van de datering, aard en kwaliteit van deze waarden.

2. Verdere archeologische waarden traceren en in kaart brengen. Indien mogelijk dient een eerste indruk te worden geven van de datering, aard en kwaliteit van deze waarden.

#### *3.5 Onderzoeksvragen*

- Wat is de geologische/bodemkundige opbouw van het plangebied?

- Wat is de mate van gaafheid van de bodemopbouw in het plangebied?
- Zijn in het plangebied stratigrafische niveaus met archeologische potentie aanwezig?
- Op welke diepte bevinden deze niveaus zich?
- Als er in het plangebied archeologische waarden aanwezig zijn, kan er een eerste indruk gegeven worden van de datering, aard en kwaliteit van deze waarden?
- Is in het plangebied, gelet op de voorgenomen bodemingrepen, vervolgonderzoek noodzakelijk?

#### *3.6 Boorstrategie en methoden*

Voor de verkennende fase van het inventariserend veldonderzoek worden in totaal 8 boringen gezet. De boorpunten worden zoveel mogelijk conform de bijgevoegde boorpuntenkaart gezet (zie Bijlage 3). Voorts worden 2 boringen op voorhand 'gereserveerd' om in overleg met het bevoegd gezag te benutten voor het karterend boren in kansrijke zones en of in gebieden waar in de verkennende boringen archeologische waarden zijn aangetroffen om deze (nog) scherper in kaart brengen. De uitvoering zal mede afhankelijk zijn van de inrichting van het terrein (obstakels, bodembedekking, kabels en leidingen in de ondergrond).

De volgende aspecten zijn van belang bij het boren:

- De locatie van de boorpunten op de boorpuntenkaart is indicatief. Er kan eventueel met boorpunten worden geschoven als de situatie in het veld hiertoe aanleiding geeft.
- De boringen worden gezet tot minimaal een halve meter in de top van de Afzettingen van Calais met een maximale diepte van 4 meter beneden maaiveld.
- Mocht na visuele inspectie met behulp van gutsmes in het veld nog twijfel bestaan over de aan- of afwezigheid van archeologische indicatoren in een bepaald bodemtraject dan wordt het
- betreffende stuk boorkern bemonsterd en gezeefd op een zeef met een maaswijdte van 4 mm. - De x-/y-coördinaat van de boorpunten dienen te worden bepaald, waarbij de meetfout maximaal 1 meter bedraagt.
- De z-coördinaat van het boorpunt dient te worden bepaald, waarbij de meetfout maximaal 3 cm bedraagt. Bij het vaststellen van de z-coördinaat mag geen gebruik worden gemaakt van het AHN.
- Voor het boren dient gebruik gemaakt te worden van een gutsboor met een binnendiameter van minimaal 2,5 cm. Voor de bovenste, geroerde, bodemtrajecten kan eventueel worden gebruik gemaakt van een Edelmanboor.
- De boorkernen dienen volgens de Archeologische Standaard Boorbeschrijvingsmethode (ASB) of een direct daarvan afgeleide methode te worden beschreven. Hierbij wordt extra benadrukt dat:
- De begrenzing van de lagen tot op de cm nauwkeurig dient te worden vastgesteld. De boorkern mag dus niet in trajecten van bijvoorbeeld 10 cm worden beschreven.
- De aard van de grenzen dient te worden vastgesteld. Bijvoorbeeld diffuus, geleidelijk, scherp/abrupt, erosief.

#### *3.7 Samenstelling onderzoeksteam*

Bij het verkennend en karterend inventariserend veldonderzoek dient zowel het veldwerk, de uitwerking als de rapportage te worden uitgevoerd door gekwalificeerd personeel waarbij de aantoonbare aanwezigheid van kennis en ervaring met het werken in Holoceen West-Nederland een vereiste is.

#### *3.8 Verslaglegging onderzoek*

De resultaten van het (aangevulde) bureauonderzoek en het verkennend karterend inventariserend veldonderzoek dienen door de opdrachtnemer in de vorm van een conceptrapport aan de opdrachtgever te worden gepresenteerd. De opdrachtgever biedt het concept ter goedkeuring aan het bevoegd gezag aan. Ten behoeve van een vlot verloop van de beoordeling van de rapportage dient het conceptrapport vergezeld te gaan van cad- (.dxf/.dwg) of gis-bestanden (.shp/.mif) met de ligging van het plangebied, het onderzoeksgebied en de boorlocaties. De boorgegevens worden als database bestand (.dbf/.accdb/.xls) aangeleverd.

Vervolgens verstrekt de opdrachtnemer het goedgekeurde rapport aan de opdrachtgever. Tevens wordt het rapport gestuurd naar het bevoegd gezag, het BOOR, de Koninklijke Bibliotheek en de Rijksdienst voor het Cultureel Erfgoed.

Het rapport moet voldoen aan de kwaliteitseisen zoals die in de KNA versie 4.1 voor inventariserend

veldonderzoek zijn opgesteld. In het rapport komen de volgende, gebruikelijke, aspecten aan de orde:

- Resultaten bureauonderzoek
- Het doel van het veldonderzoek
- De onderzoeksmethoden
- De resultaten van het veldonderzoek
- Conclusies en aanbevelingen

Daarnaast worden aan de rapportage de volgende specifieke eisen benadrukt/gesteld:

- In de boorkernbeschrijvingen dienen tevens de meest relevante interpretaties (met name de
- onderscheiden stratigrafische eenheden en lithogenetische interpretaties) te worden opgenomen.
- De in het veld onderscheiden stratigrafische eenheden dienen (zorgvuldig) te worden beschreven.
- Voor de onderscheiden stratigrafische eenheden wordt naast de nieuwe terminologie ook de conventionele benaming gebruikt: Afzettingen van Duinkerke (0, I, II en III) of Tiel, Hollandveen en Afzettingen van Gorkum en dergelijke.
- Met behulp van de boorstaten worden twee profielen getekend (Bijlage 3).
- Om de interpretaties binnen de profielen controleerbaar te maken, worden bij het tekenen de boorstaten in de profielen weergegeven en wordt de (litho)stratigrafische informatie van de boorkernbeschrijvingen goed herkenbaar bij de boorstaten geplaatst.
- In de profielen wordt de oxidatie-reductiegrens aangegeven.
- In het rapport worden de volgende zaken opgenomen:
- Een kaart met de boorpunten, waarop per boorpunt is aangegeven of er archeologische indicatoren zijn aangetroffen. Tevens dienen de aard van de indicatoren en het stratigrafische niveau waarop zij zijn gevonden te worden aangegeven.
- Het voorliggende PvE wordt als bijlage aan het rapport toegevoegd.

De werkzaamheden zullen in overeenstemming hiermee worden uitgevoerd.

#### **4.10 Geur**.

Het perceel bevindt zich niet binnen een geur- en/of stankcirkel, waardoor het aspect geur/stank geen belemmeringen oplevert voor de realisering van het bouwplan.

#### **4.11 Kabels en leidingen.**

De kabels en leidingen in de omgeving staan de voorgestane ontwikkeling niet in de weg. Bij de uitvoering van de (grond)werkzaamheden zal uiteraard rekening worden gehouden met de aanwezige ondergrondse infrastructuur.

#### **4.12 Milieueffectrapportage.**

Vormvrije mer.

Op basis van het hierna volgende zal het college van burgemeester en wethouders voor de vaststelling van het plan een besluit nemen dat er geen milieueffectrapport hoeft te worden opgesteld.

Het plan maakt ontwikkelingen mogelijk die vallen onder categorie D11.2 van het Besluit m.e.r. Een m.e.r. beoordeling is in dat geval op basis van de Wet milieubeheer verplicht. In de ruimtelijke onderbouwing is al ingegaan op de verschillende onderdelen. Echter hieronder motiveren wij nogmaals dat er geen belangrijke nadelige milieugevolgen ten

gevolge van het plan optreden een en ander overeenkomstig de criteria genoemd in Bijlage III van de Europese m.e.r.-richtlijn.

### **1. Kenmerken van de projecten**

Bij de kenmerken van de projecten moet in het bijzonder in overweging worden genomen:

- De omvang van het project betreft een uitbreiding van bestaand stedelijk gebied met in planologische zin 5 woningen en feitelijk 8 woningen.
- Er is geen cumulatie met andere projecten.
- Het gebruik van natuurlijke hulpbronnen betreft het afvoeren van hemelwater in de nabij gelegen watergang, er worden geen uitlogende materialen gebruikt.
- De productie van afvalstoffen is niet aanwezig. Huishoudelijk afvalwater wordt via de riolering afgevoerd.
- Er is geen sprake van verontreiniging en hinder. Wij verwijzen naar onderdeel bedrijven en milieuzonering onder 4.6.
- Er is geen risico van zware ongevallen en/of rampen, waaronder rampen door klimaatverandering. We verwijzen naar het onderdeel externe veiligheid zoals beschreven onder 4.5.
- Er zijn geen risico's voor de menselijke gezondheid. Wij verwijzen naar het onderdeel externe veiligheid, zoals beschreven onder 4.5.

### **2. Plaats van het project**

Bij de mate van kwetsbaarheid van het milieu in de gebieden waarop de projecten van invloed kunnen zijn moet in het bijzonder in overweging worden genomen:

- Het bestaande grondgebruik betreft wonen.
- Het gebied ligt niet in een beschermingszone, ligt binnen het bestaand stedelijk gebied maar betreft vervangende nieuwbouw met een toevoeging van 5 woningen, hetgeen past bij het landschap ter plaatse.
- Het gebied heeft geen hoge bevolkingsdichtheid en is cultureel en archeologisch gezien niet waardevol. Wij verwijzen naar paragraaf 5.9.
- Het dichtstbijzijnde Natura 2000 gebied, te weten 'Oude Maas' ligt op circa 1 kilometer afstand van het gebied.

# **3. Kenmerken van het potentiële effect**

Gezien de kleinschaligheid van het project zijn er geen potentiële aanzienlijke effecten te verwachten. Dit is ook beschreven in hoofdstuk 4 van deze toelichting

#### *Conclusie*

Het plan is geen stedelijk ontwikkelingsproject zoals bedoeld in het Besluit m.e.r. onder categorie D11.2 namelijk: de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen, bij een oppervlakte van 100 hectare of meer aaneengesloten gebied en dat 2000 woningen of meer omvat of een bedrijfsoppervlakte van 200.000 m2 of meer betreft. Dit betekent dat het Besluit m.e.r. niet van toepassing is en er geen m.e.r.-

beoordelingsbesluit hoeft te worden opgesteld.

#### *Argumentatie*

Uitgaande van de uitspraak van de Afdeling bestuursrechtspraak d.d. 18 juli 2018 (ECLI:NL:RVS:2018:2414) dient bij de vraag of er sprake is van een (wijziging van een) stedelijk ontwikkelingsproject in de zin van het Besluit m.e.r. rekening te worden gehouden met de concrete omstandigheden van het geval, waarbij onder meer aspecten als de aard en omvang van de voorziene wijziging van de stedelijke ontwikkeling een rol spelen.

De omvang van het project is gering en omvat enkele woningen. Deze woningen komen in plaats van reeds eerder geprojecteerde woningen. Het bouwoppervlak zal niet toenemen. De omgeving van het plangebied is woningbouw. De verkeersaantrekkende werking zal tenminste gelijk blijven en er worden geen milieueffecten op de woningen verwacht, zoals geluidbelasting of luchtverontreiniging.

# **5. Juridische planbeschrijving**

# **5.1 Inleiding**

Overeenkomstig het bepaalde in artikel 3.1 van de Wet ruimtelijke ordening (Wro) worden, door middel van de op de verbeelding aangegeven bestemmingen, de in het plan begrepen gronden voor bepaalde doeleinden aangewezen. Daarbij worden de regels gegeven voor het bouwen van bouwwerken en voor het gebruik van de bouwwerken en onbebouwde gronden.

#### **5.2 Juridische vormgeving**

De Wet ruimtelijke ordening (Wro) bepaalt dat ruimtelijke plannen digitaal en analoog beschikbaar moeten zijn. Dit brengt met zich mee dat bestemmingsplannen digitaal uitwisselbaar en op vergelijkbare wijze moeten worden gepresenteerd. Met het oog hierop stellen de Wro en de onderliggende regelgeving eisen waaraan digitale en analoge plannen moeten voldoen. Zo bevatten de Standaard Vergelijkbare Bestemmingsplannen (SVBP 2012) bindende afspraken waarmee bij het maken van bestemmingsplannen rekening moet worden gehouden. SVBP kent (onder meer) hoofdgroepen van bestemmingen, een lijst met functie- en bouwaanduidingen, gebiedsaanduidingen en een verplichte opbouw van de planregels en het renvooi.

Het bestemmingsplan bestaat uit een toelichting, regels en een verbeelding. De regels van het bestemmingsplan bestaan uit de volgende onderdelen: •inleidende regels •bestemmingsregels •algemene regels •overgangs- en slotregels

Inleidende regels

#### Begrippen

Dit artikel definieert de begrippen die in het bestemmingsplan worden gebruikt. Dit wordt gedaan om interpretatieverschillen te voorkomen.

### Wijze van meten

Dit artikel geeft aan hoe de lengte, breedte, hoogte, diepte en oppervlakte en dergelijke van gronden en bouwwerken worden gemeten of berekend. Alle begrippen waarin maten en waarden voorkomen worden in dit artikel verklaard.

#### Bestemmingsregels

In het hoofdstuk bestemmingsregels zijn in de planregels alle bestemmingen opgenomen met de daarbij behorende bestemmingsomschrijving. In het plan zijn de bestemmingen 'Groen', 'Tuin', 'Water' en 'Wonen-1' opgenomen en tevens de dubbelbestemming 'Waarde Archeologie – 2'.

Op de bestemming 'Groen' mogen groenvoorzieningen en bij deze doeleinden behorende voorzieningen, zoals voet- en fietspaden, uitritten, straatmeubilair, reclameborden, kunstwerken, parkeer- en speelvoorzieningen, abri's en nutsvoorzieningen.

Op de bestemming 'Tuin' mogen tuinen (en erven) behorende bij de op de aangrenzende gronden gelegen hoofdgebouwen.

Op de bestemming 'Water' mogen water ten behoeve van aan- en afvoer, waterberging en sierwater, waterhuishouding en bij deze doeleinden behorende voorzieningen zoals bruggen, duikers, visvlonders en andere vergelijkbare voorzieningen.

Op de bestemming 'Wonen-1' mag gewoond worden in grondgebonden woningen en mogen bij deze doeleinden behorende voorzieningen, zoals erven, tuinen, parkeervoorzieningen, nutsvoorzieningen gerealiseerd worden.

De dubbelbestemming 'Waarde – Archeologie – 2' is opgenomen ter bescherming van de archeologische waarden ter plaatse.

#### Algemene regels

In dit onderdeel van de regels komen algemene regels aan de orde die gelden voor alle bestemmingen in het bestemmingsplan. De algemene regels bestaan uit de volgende artikelen.

#### Antidubbeltelbepaling

Een antidubbeltelbepaling wordt opgenomen om te voorkomen dat, wanneer volgens een bestemmingplan bepaalde bouwwerken niet meer dan een bepaald deel van een bouwperceel mogen beslaan, het opengebleven terrein niet nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld. De formulering van de antidubbeltelbepaling wordt bindend voorgeschreven in het Besluit ruimtelijke ordening (artikel 3.2.4 Bro).

#### Algemene bouwregels

Dit artikel bevat een algemene regeling voor een geringe overschrijding van bouwgrenzen en hoogtes door ondergeschikte onderdelen van gebouwen.

#### Algemene gebruiksregels.

Dit artikel bevat een regeling voor wat in ieder geval onder strijdig gebruik wordt verstaan.

#### Algemene afwijkingsregels

In dit artikel wordt een opsomming gegeven van de regels waarvan kan worden afgeweken met een omgevingsvergunning. Het gaat hierbij om de bevoegdheid om af te wijken van regels die gelden voor alle bestemmingen in het plan.

Overgangs- en slotregels

In het afsluitend onderdeel komen de overgangs- en slotregels aan de orde.

Overgangsrecht De formulering van het overgangsrecht is bindend voorgeschreven in het Besluit ruimtelijke ordening (artikel 3.2.1 Bro).

Slotregel Deze regel bevat de titel van het plan.

# **6. Economische uitvoerbaarheid.**

Het plan omvat de realisering van 8 woningen. De planologische toevoeging in het gebied betreft 5 woningen, daar er ter plaatse al 3 woningen toegestaan zijn. De percelen zijn in eigendom van de initiatiefnemers. Het plan wordt geheel door initiatiefnemers gefinancierd. De gemeentelijke kosten worden via een anterieure overeenkomst doorberekend.

Dit betekent dat het kostenverhaal is verzekerd. Er hoeft dan ook geen exploitatieplan als bedoeld in artikel 6.12 van de Wro worden vastgesteld. De realisering van het plan wordt verzorgd door initiatiefnemers. De financiële dekking voor het plan is hiermee geregeld en de economische uitvoerbaarheid is voldoende gewaarborgd.

# **7. Overleg ex artikel 3.1.1. Bro**

In het kader van het wettelijke verplichte overleg op grond van artikel 3.1.1 van het Besluit ruimtelijke ordening is het ontwerpbesluit tot verlening van omgevingsvergunning voorgelegd aan de vooroverlegpartners. Er zijn 2 overlegreacties ingediend.

Het waterschap Hollandse Delta heeft een aantal vragen gesteld en tekstuele wijzigingen voor gesteld. Deze zijn door gevoerd in de waterparagraaf (4.7).

Het Boor heeft gevraagd om de dubbelbestemming Waarde- Archeologie op te nemen. Deze is opgenomen in de regels van dit plan.

# **8. Zienswijzen**

Uitkomst zienswijzenprocedure: er zijn geen zienswijzen in gediend.