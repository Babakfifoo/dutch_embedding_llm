ï»¿xml version\="1\.0" encoding\="UTF\-8"?

Herenweg 69a (herziening 2017\)

Herenweg 69a (herziening 2017\)

===============================

Toelichting

-----------

| Type plan: | bestemmingsplan |

| --- | --- |

| Naam van het plan: | Herenweg 69a (herziening 2017\) |

| Status: | vastgesteld |

| Plan identificatie: | NL.IMRO.1884\.BPHERENWEG69A2017\-VAS1 |

* Toelichting

* Bijlagen bij toelichting

* Regels

* Vaststellingsbesluit

#### Toelichting

##### 1 Inleiding

###### 1\.1 Aanleiding

De locatie 'De Kluis' is gelegen aan de Herenweg tussen nummer 69 en 71 grenzend aan de kern van Rijnsaterwoude en het Braassemermeer. Voor deze locatie is op 22 juni 2015 bestemmingsplan 'Herenweg 69a' vastgesteld, op basis waarvan een woning is toegestaan. Daarna heeft de gemeente Kaag en Braassem de locatie 'De Kluis' recentelijk verkocht.

De initiatiefnemer, tevens eigenaar, wenst een villa op de locatie te bouwen. De voorgenomen woning past echter niet binnen het geldende bestemmingsplan, omdat de toegestane maximum bouw\- en goothoogte en het toegestane maximum bebouwingsoppervlak niet overeenkomen met de voorgenomen woning. De woning heeft geen kap, waardoor het gewenst is om een andere maatvoering te hanteren. Daarnaast hebben veranderende eigendomsverhoudingen als gevolg dat er een noodzaak is om een herziening vast te stellen. Aan de westzijde van het perceel heeft het hoogheemraadschap Rijnland de strook grenzend aan het Braassemermeer verkocht. Deze strook is destijds wel meegenomen in het bestemmingsplan 'Herenweg 69a'.

De destijds opgestelde kaders bieden voldoende flexibiliteit voor de beoogde ontwikkelingen en beschermen tevens de ruimtelijke kwaliteiten in het gebied. Dit Ruimtelijk Kader, waar zo veel mogelijk bij wordt aangesloten, wordt nader toegelicht in toelichting paragraaf 2\.2.

###### 1\.2 Ligging plangebied

Het plangebied is gelegen aan de Herenweg tussen 69 en 71 te Rijnsaterwoude. Aan de westzijde van het plangebied ligt het Braassemermeer. De onderstaande afbeeldingen tonen de ligging van het plangebied in de context. ![](i_NL.IMRO.1884.BPHERENWEG69A2017-VAS1_afbeelding37.jpg)*Globale ligging plangebied binnen Rijnsaterwoude (plangebied rood omcirkeld)*![](i_NL.IMRO.1884.BPHERENWEG69A2017-VAS1_afbeelding38.jpg) *Globale begrenzing plangebied (plangebied rood begrensd)*

###### 1\.3 Vigerend bestemmingsplan

Het plangebied valt binnen de geldende bestemmingsplannen 'Herenweg 69a' (vastgesteld op 22 juni 2015\) en 'Kernen Leimuiden\-Rijnsaterwoude' (vastgesteld op 17 juni 2013\). In de bestemmingsplannen is de locatie bestemd voor 'Wonen' en 'Tuin'. Het overgrote deel van het plangebied heeft de bestemming 'Wonen', waar binnen het bouwvlak een vrijstaande of 2 twee\-aanÃ©Ã©n gebouwde woning met een maximum goot\- en bouwhoogte van 6 m respectievelijk 10 m is toegestaan. Bij een twee\-aanÃ©Ã©n gebouwde woning is het maximum oppervlak van het hoofdgebouw 140 mÂ² per woning, terwijl dit oppervlak bij een vrijstaande woning 200 mÂ² bedraagt. Het oostelijke deel van het plangebied heeft de bestemming 'Tuin'. Verder gelden voor het hele plangebied de dubbelbestemmingen 'Waarde \- Archeologie 1' en 'Waterstaat \- Waterkering'.

Woningbouw is mogelijk binnen het bouwvlak in het bestemmingsvlak 'Wonen'. Het voorliggende bestemmingsplan heeft betrekking op het aanpassen van de goot\- en bouwhoogte en het maximum oppervlak van het hoofdgebouw.

De navolgende afbeelding toont een uitsnede van het vigerend bestemmingsplan:![](i_NL.IMRO.1884.BPHERENWEG69A2017-VAS1_afbeelding39.jpg) *Uitsnede vigerend bestemmingsplan (plangebied is globaal rood omkaderd)*

###### 1\.4 Leeswijzer

Na dit inleidende hoofdstuk zal in hoofdstuk 2 het initiatief worden toegelicht. In hoofdstuk 3 wordt ingegaan op het relevante beleid. In hoofdstuk 4 wordt het project inhoudelijk op de uitvoerbaarheid getoetst aan de hand van het geldende beleid en milieuwetgeving. Tot slot bevatten hoofdstuk 5 en 6 de maatschappelijke en economische uitvoerbaarheden van het plan.

##### 2 Planbeschrijving

###### 2\.1 Huidige situatie

De locatie ligt in het Zuid\-Hollandse veenweidegebied. De gronden rondom Rijnsaterwoude zijn vooral in gebruik als weidegebied. Daarnaast liggen er diverse (grote) plassen en rietlanden in de omgeving. Het plangebied is gesitueerd aan de rand van het Braassemermeer. De randen van het plangebied worden gevormd door opgaand groen, een sloot en de oever van het Braassemermeer. Het plangebied zelf bestaat uit grasland en wordt actief gemaaid.

*![](i_NL.IMRO.1884.BPHERENWEG69A2017-VAS1_afbeelding40.jpg)**Impressie huidige situatie plangebied*

###### 2\.2 Toekomstige situatie

De initiatiefnemer is van plan in het plangebied een villa te bouwen. Met het voorliggende bestemmingsplan wordt de realisatie van deze woning mogelijk gemaakt. De villa bestaat uit twee bouwlagen zonder kap in een moderne stijl. Daarbij komt de situering en de grootte van het oppervlak van beide bouwlagen niet overeen. De materiaalkleuren zijn wit\- en grijstinten. Daarnaast wordt gebruik gemaakt van glas. Op de begane grond bevinden zich onder andere een aangebouwde berging en garage binnen het vormgegeven basement. Het terras wordt gerealiseerd aan de achterzijde van de woning, aan de zijde van het Braassemermeer. Een oprit verbindt de woning met de Herenweg. Aan de voorzijde van de woning is ruimte voor een aantal parkeerplaatsen op eigen terrein.

De navolgende afbeeldingen tonen een tekening en een impressie van de toekomstige situatie:

![](i_NL.IMRO.1884.BPHERENWEG69A2017-VAS1_afbeelding41.jpg)*Tekening toekomstige situatie**![](i_NL.IMRO.1884.BPHERENWEG69A2017-VAS1_afbeelding42.jpg)**Impressie toekomstige situatie*

Ten tijde van het bestemmingsplan 'Herenweg 69a' is het navolgende Ruimtelijk Kader opgesteld. De voorgenomen woning past op een tweetal punten niet binnen de eisen van het kader. Ten eerste heeft de woning een bouwhoogte van circa 8,0 m, terwijl in het kader een maximum goot\- en bouwhoogte van 6 m respectievelijk 10 m is opgenomen. Ten tweede is de footprint van het gebouw groter dan in het kader is bepaald. Ten aanzien van de positionering van het gebouw en het aantal parkeerplaatsen wordt wel voldaan aan het kader. ![](i_NL.IMRO.1884.BPHERENWEG69A2017-VAS1_afbeelding43.jpg)*Afbeelding Ruimtelijk Kader*

##### 3 Beleidskader

###### 3\.1 Rijksbeleid

####### 3\.1\.1 Structuurvisie Infrastructuur en Ruimte

De Structuurvisie Infrastructuur en Ruimte (SVIR) is op 13 maart 2012 in werking getreden. In deze visie schetst het Rijk de ambities tot 2040 en de doelen, belangen en opgaven tot 2028\. Daarmee moet Nederland concurrerend, bereikbaar en veilig worden. De structuurvisie gaat uit van het adagium 'decentraal, tenzij'. Het rijk kiest voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid. Afspraken over verstedelijking, groene ruimte en landschap laat het Rijk over aan de provincies en gemeenten. Gemeenten krijgen ruimte voor kleinschalige natuurlijke groei en voor het bouwen van huizen die aansluiten bij de woonwensen van mensen. Bij het beheren en ontwikkelen van natuur krijgen boeren en particulieren in het landelijk gebied een grotere rol.

De woon\- en werklocaties in steden en dorpen moeten aansluiten op de kwalitatieve vraag en de locaties voor transformatie en herstructurering worden zo veel mogelijk benut. Om zorgvuldig ruimtegebruik te bevorderen heeft het Rijk enkel nog een 'ladder voor duurzame verstedelijkingâ opgenomen. Hierdoor neemt de bestuurlijke drukte af en ontstaat er ruimte voor regionaal maatwerk.

**Planspecifiek**Aangezien de beoogde ontwikkeling geen rijksverantwoordelijkheid omvat zijn er geen raakvlakken met het Rijksbeleid.

####### 3\.1\.2 Besluit algemene regels ruimtelijke ordening

De wetgever heeft in de Wro, ter waarborging van de nationale of provinciale belangen, de besluitmogelijkheden van lagere overheden begrensd. Indien provinciale of nationale belangen dat met het oog op een goede ruimtelijke ordening noodzakelijk maken, kunnen bij of krachtens provinciale verordening respectievelijk bij of krachtens algemene maatregel van bestuur regels worden gesteld omtrent de inhoud van bestemmingsplannen. In het Besluit algemene regels ruimtelijke ordening (Barro) zijn 13 nationale belangen opgenomen die in de Structuurvisie Infrastructuur en Ruimte (SVIR) zijn herbevestigd. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid.

**Planspecifiek**De voorgenomen ontwikkeling in het plangebied raakt niet aan Ã©Ã©n van de nationale belangen en er zijn dan ook geen specifieke randvoorwaarden voor dit plan

####### 3\.1\.3 Ladder voor duurzame verstedelijking

In het Besluit ruimtelijke ordening is de verplichting opgenomen om in het geval van nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'. De 'stappen van de ladder' worden in artikel 3\.1\.6, lid 2 Bro als volgt omschreven:1. voorziet de voorgenomen stedelijke ontwikkeling in een actuele regionale behoefte;

2. kan binnen bestaand stedelijk gebied van de betreffende regio in de behoefte worden voorzien door benutting van beschikbare gronden door herstructurering, transformatie of anderszins;

3. wanneer blijkt dat de stedelijke ontwikkeling niet binnen het bestaand stedelijk gebied kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld (m.a.w. zorgen voor optimale inpassing en bereikbaarheid).

**Planspecifiek**Ad a) Conform artikel 1\.1\.1, eerste lid onder i van het Bro wordt onder een stedelijke ontwikkeling verstaan: een *'ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.'* Uit jurisprudentie van de Afdeling bestuursrechtspraak van de Raad van State blijkt dat de ondergrens van wat als nieuwe stedelijke ontwikkeling moet worden gezien, ligt tussen de 9 en 14 nieuwe woningen afhankelijk van de omgeving waarin de ontwikkeling plaatsvindt. Aangezien bij dit plan een maximum aantal van 2 woningen is beoogd en volgens het geldende bestemmingsplan tevens 2 woningen zijn toegestaan, is er geen sprake van een stedelijke ontwikkeling. Er is daarmee geen verantwoording noodzakelijk in het kader van de ladder voor duurzame verstedelijking.

Geconcludeerd wordt dat de voorgenomen ontwikkeling voldoet aan de ladder voor duurzame verstedelijking.

###### 3\.2 Provinciaal beleid

####### 3\.2\.1 Visie Ruimte en Mobiliteit

Provinciale Staten van de provincie Zuid\-Holland hebben op 14 december 2016 de actualisering 2016 van de Visie Ruimte en Mobiliteit (VRM)vastgesteld. Op 12 januari 2017 is deze in werking getreden. In deze visie signaleert de provincie de structurele veranderingen in samenleving, economie en milieu. De voorspelbaarheid van nieuwe ontwikkelingen vermindert, demografische ontwikkelingen verschillen en de regionale economie internationaliseert en is kwetsbaar voor externe schokken. Tegelijkertijd gaan technologische innovaties snel en kunnen oplossingen in beeld brengen die nu nog onhaalbaar lijken. Deze tijd vraagt om maatwerk, flexibiliteit en aanpassingsvermogen. De economische, technologische en demografische ontwikkelingen werken door in de wijze waarop mensen en bedrijven de ruimte en het mobiliteitsnetwerk gebruiken. De provincie wil aansluiten op de bestaande en toekomstige dynamiek door waar mogelijk flexibiliteit in regelgeving te bieden. De Visie Ruimte en Mobiliteit is opgesteld vanuit de gedachte dat regels en kaders van de overheid nodig blijven, maar niet nodeloos mogen knellen.

De Visie Ruimte en Mobiliteit biedt geen vastomlijnd ruimtelijk eindbeeld, maar wel een perspectief voor de gewenste ontwikkeling van Zuid\-Holland als geheel. De gewenste ontwikkeling is verwoord in vier rode draden: 1. beter benutten en opwaarderen van wat er is;

2. vergroten van de agglomeratiekracht;

3. verbeteren van de ruimtelijke kwaliteit;

4. bevorderen van de transitie naar een water\- en energie\-efficiÃ«nte samenleving.

Vanuit het besef dat stad en land Ã©Ã©n leefomgeving vormen met elkaar aanvullende kwaliteiten, kent deze Visie Ruimte en Mobiliteit een indeling in functionele hoofdstukken. Het hoofdstuk 'Mobiliteit en bebouwde ruimte' geeft uitwerking aan de eerste en tweede rode draad. Het verbeteren van de ruimtelijke kwaliteit (derde rode draad) komt hoofdzakelijk tot uiting in het hoofdstuk 'Kwaliteit van landschap, groen en erfgoedâ en het bevorderen van de transitie naar een water\- en energie\-efficiÃ«nte samenleving hoofdzakelijk bij âWater, bodem en energieâ. De verschillende onderdelen zijn samengevat weergegeven op een kaart met de volgende vier kaartlagen:* laag van de ondergrond;

* laag van de cultuur\- en natuurlandschappen;

* laag van de stedelijke occupatie;

* laag van de beleving.

**Planspecifiek** Het initiatief heeft geen directe relatie met de rode lijnen uit de VRM, omdat het geldende bestemmingsplan al ruimte biedt aan het realiseren van Ã©Ã©n of twee woningen en het initiatief slechts een zeer beperkte aanpassing ten opzichte hiervan betreft.

Vanuit de kwaliteitskaart komen een aantal richtpunten naar voren die relevant zijn. Bij de 'laag van de ondergrond' is het relevant dat ontwikkelingen in het veenlandschap zorg dragen voor behoud van het veen en met name bij de diepe veenpakketten gericht zijn op het beperken van de bodemdaling. De 'laag van de cultuur\- en natuurlandschappen' heeft in dit geval betrekking op behoud van de lintstructuur en de karakteristieken van een droogmakerij (ontginningslijnen, rechthoekig verkavelingspatroon, groene omzoming, doorzichten). Wat betreft de 'laag van de stedelijke occupatie' is het van belang een passende overgangskwaliteit aan de stads\- of dorpsrand te realiseren. Het initiatief is in lijn met deze uitgangspunten.

####### 3\.2\.2 Verordening Ruimte

Tegelijk met de Visie Ruimte en Mobiliteit (VRM) hebben Provinciale Staten van Zuid\-Holland ook de Verordening Ruimte 2014 vastgesteld. Op 12 januari 2017 is een geactualiseerde versie van de verordening in werking getreden. In de verordening stelt de provincie regels aan ruimtelijke ontwikkelingen. De Verordening ruimte draagt bij aan het realiseren van de provinciaal ruimtelijke beleid zoals dat benoemd is in de VRM. De verordening omvat in aanvulling op de VRM toetsbare criteria waaraan planvorming moet voldoen.

Uitgangspunt van de strategie voor de bebouwde ruimte is betere benutting van het bestaand stads\- en dorpsgebied (BSD). Stedelijke ontwikkeling vindt daarom primair plaats binnen BSD. Niet alle vraag naar wonen en werken kan en hoeft te worden opgevangen binnen BSD. De ladder voor duurzame verstedelijking, zoals opgenomen in het Besluit ruimtelijke ordening (Bro) bevat het handelingskader. De provincie heeft de ladder voor duurzame verstelijking ook opgenomen in de verordening in artikel 2\.1\.1, om het provinciaal belang bij toepassing van deze ladder te benadrukken. Dit biedt de provincie de mogelijkheid om enkele begrippen die voor meerdere uitleg vatbaar zijn, te verduidelijken voor de specifieke Zuid\-Hollandse situatie.

**Planspecifiek** Het initiatief is geen stedelijke ontwikkeling volgens de systematiek van de ladder voor duurzame verstedelijking (toelichting paragraaf 3\.1\.3). De 'provinciale' ladder die is opgenomen in de Verordening is dan ook niet van toepassing.

In artikel 2\.2\.1 van de Verordening Ruimte is opgenomen dat een bestemmingsplan onder een aantal voorwaarden ten aanzien van ruimtelijke kwaliteit kan voorzien in een nieuwe ruimtelijke ontwikkeling. Gezien de zeer beperkte omvang van de wijzigingen ten opzichte van het geldende bestemmingsplan kan gesteld worden dat de ontwikkeling past binnen de bestaande gebiedsidentiteit, geen wijziging voorziet op structuurniveau en past bij de aard en schaal van het gebied. Daarmee is sprake van een vorm van 'inpassen'. Wanneer de ruimtelijke ontwikkeling ook voldoet aan de relevante richtpunten van de kwaliteitskaart, wat blijkt uit toelichting paragraaf 3\.2\.1, wordt aan alle voorwaarden voldaan.

Het plangebied is aangemerkt als een beschermingszone langs een regionale waterkering. Bij een nieuwe ontwikkeling mogen geen belemmeringen kunnen ontstaan voor het onderhoud, de veiligheid of de mogelijkheden voor versterking van de regionale waterkering. Bij de beoordeling hiervan dient advies ingewilligd te worden bij de beheerder van de waterkering, het Hoogheemraadschap Rijnland. Omdat de positionering van de woning gelijk is aan hetgeen is toegestaan in het geldende bestemmingsplan is de verwachting dat er geen belemmeringen spelen. In toelichting paragraaf 4\.3 wordt nader ingegaan op het aspect water.

###### 3\.3 Gemeentelijk beleid

####### 3\.3\.1 Maatschappelijk ruimtelijke structuurvisie 2025

De gemeenteraad van de gemeente Kaag en Braassem heeft op 12 december 2011 de Maatschappelijk Ruimtelijke Structuurvisie (MRSV) vastgesteld. De MRSV is de gemeentelijke visie op de maatschappelijke en ruimtelijke ontwikkeling in het jaar 2025\.

De MRSV integreert het beleid vanuit verschillende beleidssectoren tot een logisch en samenhangend geheel. De MRSV biedt een beleidslijn op hoofdlijnen vanuit de gedachte dat de gemeente zich niet (meer) tot in detail met alles gaat bemoeien. Voor zaken en activiteiten waar de gemeente de komende jaren nog wel een duidelijke verantwoordelijkheid heeft of wil hebben, moet aanvullend beleid worden ontwikkeld. Voor dit aanvullende beleid geldt de MRSV als basis.

De MRSV is in lijn gebracht met de beleidsdoelen van het Rijk en de provincie. Zo zijn de âgebiedsprofielenâ van de provincie gebruikt als basis voor de ruimtelijke structuur. Op regionale schaal zijn de beleidsdoelen van Holland Rijnland in deze MRSV geÃ¯ntegreerd. Ook is gekeken naar de verschillende beleidsdoelen van de voormalige gemeenten Alkemade en Jacobswoude. De gemeente maakt in de MRSV vijf strategische keuzes:1. geen nieuwe woningbouwplannen; wel afronding huidige projecten en versterken bestaande woonmilieus.

2. delen verantwoordelijkheid; de gemeente neemt niet meer zelf initiatief, maar faciliteert.

3. verschil tussen groei\- en groenkernen; het behoud van voorzieningen is ondergeschikt aan de kwaliteit van (samen)leven. Bundelen van voorzieningen en woningaanbod enkel in de groeikernen. Dit versterkt de levensvatbaarheid van die voorzieningen.

4. ruimtelijke kwaliteit staat voorop; economische ontwikkelingen worden gestimuleerd langs de hoofdverkeersaders en langs de intensievere recreatieve routes. Daarmee worden de waardevolle landschappen beschermd.

5. ontwikkeling door beheer; de focus komt steeds meer te liggen op de ontwikkeling van kleinschalige herstructureringen binnen de bestaande woonomgeving.

**Planspecifiek**Rijnsaterwoude is als groenkern aangeduid, wat betekent dat de woningopgave slechts betrekking mag hebben op het kwalitatief uitbreiden van het woningaanbod en er in principe geen ruimte is voor nieuwbouwplannen. Het initiatief is echter ook geen nieuwbouwplan. MRSV merkt de oostelijke oever van het Braassemermeer ter hoogte van het plangebied aan als een gebied voor intensieve oeverrecreatie. Het plan voorziet echter niet in oeverrecreatie, maar zit dergelijke ontwikkelingen niet in de weg. De MRSV stelt geen nadere eisen met betrekking tot woningbouw in Rijnsaterwoude.

####### 3\.3\.2 Nota inbreidingslocaties

Bij de gemeente Kaag en Braassem komen regelmatig verzoeken binnen voor het realiseren van Ã©Ã©n of meerdere woningen, een bedrijfs\- of winkelgebouw of een combinatie van deze functies binnen de bestaande grenzen van de kernen. Vanwege de beperkte uitbreidingsmogelijkheden van de dorpen zijn deze kleine locaties van belang om in de lokale behoefte te voorzien. Andersom kan worden gesteld dat door dergelijke initiatieven efficiÃ«nt omgegaan wordt met de beschikbare grond binnen de kern waardoor het karakteristieke open polderlandschap van Kaag en Braassem ook op de lange termijn behouden kan blijven. Dit betekent uiteraard niet dat alle onbebouwde of in onbruik geraakte ruimte binnen de kernen moet worden gebruikt voor het realiseren van nieuwe woningen, winkels en bedrijfsruimten. Ook binnen de kernen kunnen dergelijke gebieden een grote bijdrage leveren aan het woongenot van inwoners. Daarnaast kan het ook zo zijn dat het onwenselijk is om een bepaald gebied te bebouwen vanwege bijvoorbeeld cultuurhistorische, landschappelijke of milieutechnische redenen.

**Planspecifiek**De Nota inbreidingslocaties toont een hoofdopzet waar een uitbereiding aan moet voldoen. Het Ruimtelijk Kader voor het bestemmingsplan sluit aan op de richtlijnen uit de nota uitbreidingslocaties. Met het voorliggende bestemmingsplan worden er kaders gesteld aan toekomstige ontwikkelingen op het perceel. Door aan te sluiten op het vigerend beleid wordt kwaliteit en een goede inpassing gewaarborgd.   De onderstaande tabel toont de eisen uit de Nota inbreidingslocaties en daarnaast de opgestelde eisen voor het plangebied.

|  | Nota inbreidingslocaties | Ruimtelijk kader |

| --- | --- | --- |

| Goothoogte | In aansluiting op de omgeving | n.v.t. |

| Nokhoogte | In aansluiting op de omgeving | 8 m |

| Afstand tot zijerfgrens | min. 3m | 3 m |

| Afstand tot voorerfgrens | In aansluiting op de omgeving | 9 m \- 14 m |

| Afstand tot achtererfgrens | min. 8m | 8 m |

| Parkeren | min 2 pp op eigen terrein | 2 pp per woning op eigen terrein |

In het voorgenomen plan is geen goothoogte in de planregels opgenomen, omdat sprake is van een platte dakafdekking. De nokhoogte van 8 m sluit aan op de omgeving, omdat de bouwhoogte van gebouwen in de omgeving varieert tussen 8 m en 10 m. Deze gebouwen beschikken wel over een kap, maar dat wordt in het voorgenomen plan gecompenseerd door het feit dat de woning slechts gedeeltelijk uit twee bouwlagen bestaat. De afstand tot de achtererfgrens is in overeenstemming met de Nota inbreidingslocaties. De afstand tot de voorerfgrens is in overeenstemming met de omgeving, omdat de afstand van het bouwvlak tot de Herenweg vergelijkbaar is met de naastgelegen gebouwen. Het benodigde aantal parkeerplaatsen wordt volledig op eigen terrein gerealiseerd (zie toelichting paragraaf 4\.7\.2).

####### 3\.3\.3 Welstandsnota

In 2009 zijn de gemeenten Alkemade en Jacobswoude samengegaan in de nieuwe gemeente Kaag en Braassem. Door deze samenvoeging moeten diverse beleidsdocumenten samengevoegd en geharmoniseerd worden. Zo ook het welstandsbeleid. Omdat Alkemade wel welstandsbeleid had en Jacobswoude niet, heeft de raad van gemeente Kaag en Braassem op 29 juni 2009 besloten het hele grondgebied van Kaag en Braassem vrij te stellen van welstandsbeleid, behalve monumenten en beschermde dorpsgezichten. Kaag en Braassem beschikt over 63 rijksmonumenten, 97 gemeentelijke monumenten en 4 beschermde dorpsgezichten (te weten delen van Kaag, Oude Wetering, Roelofarendsveen en Rijpwetering). Met een specifiek welstandsbeleid voor beschermde dorpsgezichten en monumenten streeft de gemeente naar behoud van het cultuurhistorisch en landschappelijk karakter.

**Planspecifiek**Na het raadplegen van de welstandkaart blijkt dat het plangebied in welstandsluwgebied ligt. Een welstandtoets is derhalve niet vereist. Welstandsluw betekent dat een eventuele excessenregeling wel van toepassing is. De excessenregeling maakt het mogelijk een bouwwerk dat 'in ernstige strijd is met redelijke eisen van welstand' alsnog aan een welstandstoets onderhevig kan zijn. Burgemeesters en wethouders kunnen de eigenaar van een bouwwerk aanschrijven om deze strijdigheid op te heffen.

De te realiseren woning dient derhalve niet strijdig te zijn met de redelijke eisen van de welstand. Deze eisen hebben betrekking op:* het visueel of fysiek afsluiten van een bouwwerk voor zijn omgeving;

* bouwwerken of gebouwen in bouwvallige staat die in negatieve zin bij hun omgeving afsteken;

* armoedig materiaalgebruik;

* toepassing van felle of contrasterende kleuren;

* te opdringerige reclames;

* een te grove inbreuk op wat in de omgeving gebruikelijk is

Ervan uitgaande dat de te realiseren woning niet strijdig is met de bovenstaande punten vormt de welstandnota geen belemmering gezien het feit dat het plangebied niet binnen een welstandgebied valt.

![](i_NL.IMRO.1884.BPHERENWEG69A2017-VAS1_afbeelding44.jpg)*Uitsnede welstandskaart (plangebied oranje omlijnd)*

##### 4 Uitvoerbaarheid

###### 4\.1 Milieueffectrapportage

De milieueffectrapportage (m.e.r.) is een hulpmiddel om bij diverse procedures het milieubelang een volwaardige plaats in de besluitvorming te geven. Een m.e.r. is verplicht bij de voorbereiding van plannen en besluiten van de overheid over initiatieven en activiteiten van publieke en private partijen die belangrijke nadelige gevolgen voor het milieu kunnen hebben. De m.e.r. is wettelijk verankerd in hoofdstuk 7 van de Wet milieubeheer. Naast de Wet milieubeheer is het Besluit m.e.r. belangrijk om te kunnen bepalen of bij de voorbereiding van een plan of een besluit de m.e.r.\-procedure moet worden doorlopen. Bij toetsing aan het Besluit m.e.r. zijn er vier mogelijkheden: 1. het plan of besluit is direct m.e.r.\-plichtig;

2. het plan of besluit bevat activiteiten uit kolom 1 van onderdeel D, en ligt boven de (indicatieve) drempelwaarden, zoals beschreven in kolom 2 âgevallenâ, van onderdeel D. Het besluit moet eerst worden beoordeeld om na te gaan of er sprake is van m.e.r.\-plicht: het besluit is dan m.e.r.\-beoordelingsplichtig. Voor een plan in kolom 3 âplannenâ geldt geen m.e.r\-beoordelingsplicht, maar direct een (plan\-)m.e.r.\-plicht;

3. het plan of besluit bevat wel de activiteiten uit kolom 1, maar ligt beneden de drempelwaarden, zoals beschreven in kolom 2 âgevallenâ, van onderdeel D: er dient in overleg met de aanvrager van het bijbehorende plan of besluit beoordeeld te worden of er aanleiding is voor het uitvoeren van een m.e.r.\-beoordeling (als sprake is van een besluit) of het direct uitvoeren van een m.e.r. (als sprake is van een plan). Deze keuze wordt uiteindelijk in het bijbehorende plan of besluit gemotiveerd;

4. de activiteit(en) of het betreffende plan en/of besluit worden niet genoemd in het Besluit m.e.r.: er geldt geen m.e.r.\-(beoordelings)plicht.

**Planspecifiek** Uit toetsing aan het Besluit m.e.r. volgt dat het besluit tot vaststelling van het bestemmingsplan valt onder mogelijkheid c. Het besluit bevat namelijk wel een activiteit uit kolom 1 (de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen), maar er wordt niet voldaan aan de gegeven drempelwaarde van 2000 of meer woningen. Omdat er ten opzichte van het geldende bestemmingsplan geen woningen worden gerealiseerd kan afgezien worden van een m.e.r.\-beoordeling en kan worden volstaan met een vormvrije m.e.r. beoordeling. Deze vormvrije m.e.r.\-beoordeling kan tot twee conclusies leiden: 1. belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

2. belangrijke nadelige gevolgen voor het milieu zijn niet uitgesloten: er moet toch een m.e.r.\-beoordeling plaatsvinden of er kan direct worden gekozen voor m.e.r.

De vormvrije m.e.r.\-beoordeling wordt gevormd door de hiernavolgende paragraven. Daarin worden geen belangrijke nadelige milieugevolgen gesignaleerd. Deze gevolgen kunnen derhalve worden uitgesloten; een nadere m.e.r.\-beoordeling is niet noodzakelijk.

###### 4\.2 Milieu

####### 4\.2\.1 Bodem

Ten behoeve van een goede ruimtelijke ordening moet worden aangetoond dat de kwaliteit van de bodem en het grondwater in het plangebied in overeenstemming zijn met het beoogde gebruik. Dit is geregeld in de Wet Bodembescherming. Ontwikkelingen kunnen pas plaatsvinden als de bodem waarop deze ontwikkelingen plaatsvinden geschikt is of geschikt is gemaakt voor het beoogde doel.

Bij een bestemmingswijziging is een bodemonderzoek slechts noodzakelijk, indien de bestemmingswijziging tevens een wijziging naar een strenger bodemgebruik inhoudt. Bij een bestemmingswijziging die een gelijkblijvend of minder streng bodemgebruik oplevert, is de bodemkwaliteit in het kader van de bestemmingswijziging niet relevant en is bodemonderzoek niet noodzakelijk. Voor bodemgebruik wordt uitgegaan van acht verschillende bodemfuncties: 1. landbouw;

2. moestuin/volkstuin;

3. wonen met tuin;

4. kinderspeelplaatsen;

5. natuurgebieden;

6. groen met natuurwaarden;

7. industrie en ander groen;

8. bebouwing en infrastructuur.

In het kader van de Wet bodembescherming worden de acht bodemfuncties in het Besluit Bodemkwaliteit onderscheiden in drie bodemklassen:

* klasse landbouw en natuur (1, 2 en 5\);

* klasse wonen (3, 4 en 6\);

* klasse industrie/bedrijven (7 en 8\).

**Planspecifiek**Er vindt geen bestemmingswijziging naar een strenger bodemgebruik plaats, omdat het plangebied al grotendeels de bestemming 'Wonen' heeft en er niet meer woningen worden gerealiseerd dan op dit moment is toegestaan. Slechts de zuidelijke groenstrook in het plangebied heeft nog geen woonbestemming.

Overigens is in het kader van bestemmingsplan 'Herenweg 69a' is door IDDS een bodemonderzoek uitgevoerd (rapportnr. 1308F664/RKO/rap1, 29 november 2013\). In de strook ten zuiden van het plangebied is in de bovengrond is een loodverontreiniging boven de interventie waarde geconstateerd. Deze overschrijding van de bijbehorende interventiewaarde geeft formeel, ingevolge de Wet bodembescherming, aanleiding tot het verrichten van een nader bodemonderzoek naar de omvang en mate van deze verontreiniging in de bodem. Het sterk verhoogde gehalte lood (boring 12\) valt echter buiten het plangebied. De verontreiniging dient bij eventuele herontwikkeling van het zuidelijk deel van de onderzoekslocatie nader te worden onderzocht.

Het aspect bodem vormt geen belemmering voor de huidige beoogde ontwikkeling.

####### 4\.2\.2 Luchtkwaliteit

In de Wet Milieubeheer gaat paragraaf 5\.2 over luchtkwaliteit. Deze paragraaf vervangt het Besluit Luchtkwaliteit 2005 en staat ook wel bekend als de âWet luchtkwaliteitâ. De Wet luchtkwaliteit introduceert het onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan de verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in een de algemene maatregel van bestuur âNiet in betekenende mate bijdragenâ (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 procent bijdragen aan de jaargemiddelde norm voor fijn stof en stikstofdioxide (1,2 microgram per m3) een 'betekenend' negatief effect hebben op de luchtkwaliteit. 'Kleine' projecten die minder dan 3 procent bijdragen, kunnen doorgaan zonder toetsing. Dat betekent bijvoorbeeld dat lokale overheden een woonwijk van minder dan 1\.500 huizen niet hoeven te toetsen aan de normen voor luchtkwaliteit. Deze kwantitatieve vertaling naar verschillende functies is neergelegd in de 'Regeling niet in betekenende mate bijdragen'.

Een belangrijk onderdeel voor de verbetering van de luchtkwaliteit is het Nationale Samenwerkingsprogramma Luchtkwaliteit (NSL). Binnen dit NSL, dat sinds 1 augustus 2009 in werking is, werken het Rijk, de provincies en gemeenten samen om de Europese eisen voor luchtkwaliteit te realiseren.

*Besluit gevoelige bestemmingen*Op 16 januari 2009 is het Besluit gevoelige bestemmingen in werking getreden. Het Besluit gevoelige bestemmingen is gebaseerd op artikel 5\.16a van de Wet milieubeheer. Met het Besluit wordt de vestiging van zogeheten 'gevoelige bestemmingen' in de nabijheid van provinciale\- en rijkswegen beperkt. Dit heeft consequenties voor de ruimtelijke ordening.

Het Besluit is gericht op bescherming van mensen met een verhoogde gevoeligheid voor fijn stof (PM10\) en stikstofdioxide (NO2\), in het bijzonder kinderen, ouderen en zieken. Indien een project betrekking heeft op een gevoelige bestemming en geheel of gedeeltelijk is gelegen op een afstand van 300 meter aan weerszijden van rijkswegen en 50 meter langs provinciale wegen (gemeten vanaf de rand van de weg) mag het totaal aantal mensen dat hoort bij een gevoelige bestemming niet toenemen als overschrijding van de grenswaarden voor PM10 of NO2 dreigt/plaatsvindt.

De volgende gebouwen met de bijbehorende terreinen zijn aangemerkt als gevoelige bestemming: * scholen;

* kinderdagverblijven;

* verzorgings\-, verpleeg\- en bejaardentehuizen.

Het gaat niet om bestemmingen in de meest enge zin van het woord, maar om alle vergelijkbare functies, ongeacht de exacte aanduiding ervan in bestemmingsplannen en andere besluiten.In het kader van het opstellen van een bestemmingsplan moeten er twee aspecten in beeld gebracht worden. Ten eerste of de luchtkwaliteit de nieuwe functie toelaat. Ten tweede moet bekeken worden of het plan de luchtkwaliteit âniet in betekenende mateâ verslechtert. Indien het plan wel âin betekenende mateâ bijdraagt aan verslechtering van de luchtkwaliteit, is het van belang om te toetsen of de grenswaarden niet overschreden worden. Indien geen overschrijding van de grenswaarden plaatsvindt, kan het plan alsnog gerealiseerd worden.

**Planspecifiek**De beoogde ontwikkeling voorziet niet in het toevoegen van woningen. Daarmee draagt het plan niet bij aan jaargemiddelden voor luchtkwaliteit en wordt het plan aangemerkt worden als 'niet betekende mate'.

In het kader van een goede ruimtelijke ordening dient aangetoond te worden dat de huidige luchtkwaliteit voldoet aan jaarlijkse grenswaarde. Zowel voor stikstofdioxide als voor fijn stof (PM10\) dient de jaarlijkse grenswaarde van 40 microgram/mÂ³niet overschreden te worden. Vanaf 1 januari 2015 geldt voor fijn stof PM2,5 een richtwaarde van 25 microgram/mÂ³.

Om inzicht te geven in de mate van blootstelling aan luchtverontreiniging als gevolg van het plan kunnen de concentraties uit de digitale monitoringstool, die behoort bij het NSL (Nationaal Samenwerkingsprogramma Luchtkwaliteit) worden gebruikt. Uit de monitoringstool blijkt dat de concentraties stikstofdioxide en fijn stof PM10 in de gemeente nergens hoger zijn dan 35 microgram /mÂ³ (2014\) en de grenswaarde voor fijn stof PM2,5 niet wordt overschreden. Het is de verwachting, dat door het schoner worden van de autotechniek de concentratie van met name stikstofdioxide in de lucht in de toekomst nog lager is. Hiermee wordt voldaan aan de extra ambities voor luchtkwaliteit uit het RBDS en de duurzaamheidsagenda.

Daarmee vormt luchtkwaliteit geen belemmering voor het uitvoeren van initiatief op deze locatie.

####### 4\.2\.3 Geluid

De mate waarin het geluid, het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd (artikel 1 Wgh):* woningen;

* geluidsgevoelige terreinen (woonwagenstandplaatsen, ligplaatsen voor woonschepen);

* andere geluidsgevoelige gebouwen (onderwijsgebouwen, ziekenhuizen, verpleeghuizen, verzorgingstehuizen, psychiatrische inrichtingen, kinderdagverblijven).

Het beschermen van deze geluidsgevoelige objecten gebeurt aan de hand van vastgestelde zoneringen. De belangrijkste geluidsbronnen die in de Wet geluidhinder worden geregeld zijn: industrielawaai, wegverkeerslawaai en spoorweglawaai. Verder gaat deze wet onder meer ook in op geluidwerende voorzieningen en geluidbelastingkaarten en actieplannen. **Planspecifiek**Woningen zijn geluidsgevoelige objecten. Bij een bestemmingswijziging dient daarom aangetoond te worden dat voldaan wordt aan de voorkeursgrenswaarde. Een te hoge geluidsbelasting vanwege spoorweglawaai en industrielawaai is vrijwel uitgesloten door de ligging van het plangebied buiten de omgeving van deze bronnen. Geluidsbelasting door wegverkeerslawaai speelt wel een rol door de ligging van de voorgenomen woning(en) binnen de onderzoekszone van de Herenweg.

Voor het geldende bestemmingsplan 'Herenweg 69a' is een akoestisch onderzoek naar wegverkeerslawaai (Weel geluidadvies, SRO.14\.07, 7 juli 2014\) uitgevoerd. Bij dit onderzoek is uitgegaan van een minimale afstand tot de Herenweg van 9 m (zie Ruimtelijk Kader in toelichting paragraaf 2\.2). De afstand van de beoogde woning(en) tot de Herenweg bedraagt meer dan 9 m, waardoor dit onderzoek gebruikt kan worden voor het bepalen van de geluidbelasting bij het betreffende initiatief. Er kan daarbij uitgegaan worden van een gelijk gebleven verkeersintensiteit op de Herenweg. Dit onderzoek heeft aangetoond dat de maximale geluidsbelasting (Lden) op de toenmalige beoogde voorgevel 53 dB bedraagt. Daarmee wordt de voorkeursgrenswaarde met maximaal 5 dB overschreden. De maximale ontheffingswaarde wordt echter niet overschreden. Daarom is destijds een Besluit hogere waarden verleend door het college van de gemeente Kaag en Braassem. Aan dit besluit zijn, gebaseerd op de Richtlijnen hogere waarde, geen aanvullende voorwaarden verbonden.

Daarmee kan geconcludeerd worden dat geluidbelasting geen belemmering vormt voor het plan.

####### 4\.2\.4 Externe veiligheid

Sommige activiteiten brengen risico's op zware ongevallen met mogelijk grote gevolgen voor de omgeving met zich mee. Externe veiligheid richt zich op het beheersen van deze risico's. Het gaat daarbij om onder meer de productie, opslag, transport en het gebruik van gevaarlijke stoffen. Dergelijke activiteiten kunnen een beperking opleggen aan de omgeving. Door voldoende afstand tot de risicovolle activiteiten aan te houden kan voldaan worden aan de normen. Aan de andere kant is de ruimte schaars en het rijksbeleid erop gericht de schaarse ruimte zo efficiÃ«nt mogelijk te benutten. Het ruimtelijk beleid en het externe veiligheidsbeleid moeten dus goed worden afgestemd. De wetgeving rond externe veiligheid richt zich op de volgende risicoâs:* risicovolle (Bevi\-)inrichtingen;

* vervoer gevaarlijke stoffen door buisleidingen;

* vervoer gevaarlijke stoffen over weg, water of spoor.

Daarnaast wordt er in de wetgeving onderscheid gemaakt tussen de begrippen kwetsbaar en beperkt kwetsbaar en plaatsgebonden risico en groepsrisico.

*Kwetsbaar en beperkt kwetsbaar*Kwetsbaar zijn onder meer woningen, onderwijs\- en gezondheidsinstellingen, kinderopvang\- en dagverblijven en grote kantoorgebouwen (\>1\.500 mÂ²). Beperkt kwetsbaar zijn onder meer kleine kantoren, winkels, horeca en parkeerterreinen. De volledige lijst wat onder (beperkt) kwetsbaar wordt verstaan is in het Besluit externe veiligheid inrichtingen (Bevi) opgenomen.

*Plaatsgebonden risico en groepsrisico*Het plaatsgebonden risico wordt uitgedrukt in een contour van 10\-6 als grenswaarde. Het realiseren van kwetsbare objecten binnen deze contour is niet toegestaan. Het realiseren van beperkt kwetsbare objecten binnen deze contour is in principe ook niet toegestaan. Echter, voor beperkte kwetsbare objecten is deze 10\-6 contour een richtwaarde. Mits goed gemotiveerd kan worden afgeweken van deze waarde tot de 10\-5 contour.

Het groepsrisico is gedefinieerd als de cumulatieve kansen per jaar dat ten minste 10, 100 of 1\.000 personen overlijden als rechtstreeks gevolg van hun aanwezigheid in het invloedsgebied van een inrichting en een ongewoon voorval binnen die inrichting waarbij een gevaarlijke stof betrokken is. Voor het groepsrisico geldt geen grenswaarde, maar een zogenaamde oriÃ«ntatiewaarde. Daarnaast geldt voor het groepsrisico een verantwoordingsplicht. Het bevoegd gezag moet aangeven welke mogelijkheden er zijn om het groepsrisico in de nabije toekomst te beperken, het moet aangeven op welke manier hulpverlening, zelfredzaamheid en bestrijdbaarheid zijn ingevuld. Het bevoegd gezag moet tevens aangeven waarom de risico's verantwoord zijn, en de veiligheidsregio moet in de gelegenheid zijn gesteld een brandweeradvies te geven. Hierbij geldt hoe hoger het groepsrisico, hoe groter het belang van een goede groepsrisicoverantwoording.

*Risicovolle (Bevi\-)inrichtingen*Voor (de omgeving van) de meest risicovolle bedrijven is het Besluit externe veiligheid inrichtingen (Bevi) van belang. Het Bevi legt veiligheidsnormen op aan bedrijven die een risico vormen voor mensen buiten de inrichting. Het Bevi is opgesteld om de risico's, waaraan burgers in hun leefomgeving worden blootgesteld vanwege risicovolle bedrijven, te beperken. Het besluit heeft tot doel zowel individuele als groepen burgers een minimaal (aanvaard) beschermingsniveau te bieden. Via een bijhorende ministeriÃ«le regeling (Revi) worden diverse veiligheidsafstanden tot kwetsbare en beperkt kwetsbare objecten gegeven. Aanvullend op het Bevi zijn in het Vuurwerkbesluit en het Activiteitenbesluit (Besluit algemene regels inrichtingen milieubeheer) veiligheidsafstanden genoemd die rond minder risicovolle inrichtingen moeten worden aangehouden.

*Vervoer gevaarlijke stoffen door buisleidingen*Met betrekking tot het beleid en de regelgeving voor het vervoer van gevaarlijke stoffen door buisleidingen zijn er de afgelopen jaren verschillende ontwikkelingen geweest. Zo is er een nieuw Besluit externe veiligheid buisleidingen (Bevb) en een Structuurvisie buisleidingen. Deze structuurvisie bevat een lange termijnvisie op het buisleidingentransport van gevaarlijke stoffen.

Het Bevb en de bijbehorende Regeling externe veiligheid buisleidingen (Revb) regelen onder andere welke veiligheidsafstanden moeten worden aangehouden rond buisleidingen met gevaarlijke stoffen. Op basis van het Bevb wordt het voor gemeenten verplicht om bij de vaststelling van een bestemmingsplan, op basis waarvan de aanleg van een buisleiding of een kwetsbaar object of een risicoverhogend object mogelijk is, de grenswaarde voor het plaatsgebonden risico in acht te nemen en het groepsrisico te verantwoorden.

*Vervoer gevaarlijke stoffen over weg, water en spoor*Het Besluit externe veiligheid transportroutes (Bevt) stelt regels aan transportroutes en de omgeving daarvan. Zo moet een basisveiligheidsniveau rond transportassen (plaatsgebonden risico) en een transparante afweging van het groepsrisico worden gewaarborgd.  Als onderdeel van het Bevt is op 1 april 2015 tevens het basisnet in werking getreden. Het basisnet verhoogt de veiligheid van mensen die wonen of werken in de buurt van rijksinfrastructuur (auto\-, spoor\- en vaarwegen) waarover gevaarlijke stoffen worden vervoerd. In de regeling ligt vast wat de maximale risicoâs voor omwonenden mogen zijn. Die begrenzing was er tot nu toe niet. Bovendien zorgt het basisnet ervoor dat gevaarlijke stoffen tussen de belangrijkste industriÃ«le locaties in Nederland en het buitenland vervoerd kunnen blijven worden.

Indien een bestemmingsplan betrekking heeft op een gebied dat geheel of gedeeltelijk gelegen is binnen 200 m van een (basisnet)transportroute voor gevaarlijke stoffen, moet in de toelichting ingegaan worden op de dichtheid van personen in het invloedsgebied van de transportroute op het tijdstip waarop het plan wordt vastgesteld. Hierbij moet rekening worden gehouden met de personen die a) in dat gebied reeds aanwezig zijn, b) in dat gebied op grond van het geldende bestemmingsplan redelijkerwijs te verwachten zijn en c) de redelijkerwijs te verwachten verandering van de dichtheid van personen in het gebied waarop dat plan betrekking heeft.

**Planspecifiek**Na het raadplegen van de risicokaart blijkt dat het plangebied niet binnen enige risicocontouren valt. Over de N207 vindt echter transport plaats van gevaarlijke stoffen. De planlocatie ligt buiten de risicocontouren van het plaatsgebonden risico. Het plan valt echter, in verband met het transport van LT2 (licht toxische vloeistoffen), wel binnen de onderzoekszone van het groepsrisico. Blijkens de onderzoeksrapportage (2012\) horende bij het bestemmingsplan N207 bedraagt de hoogte van het groepsrisico 0,003 ten opzichte van de oriÃ«ntatiewaarde.

Een nieuwe risicoberekening is niet nodig, omdat 1\) het nieuwe bouwplan voor de woning geen effect heeft op de hoogte van het (zeer lage) groepsrisico, en 2\) omdat de afstand tot de provinciale weg groter is dan 200 m. Over de N207 vindt transport van brandbare vloeistoffen, brandbare gassen en toxische vloeistoffen plaats (BP Wegverbreding N207, EV onderzoek, Arcadis 2012\). De locatie ligt buiten het effectgebied van een calamiteit waar brandbare vloeistoffen en brandbare gassen bij betrokken zijn. Bij een incident met toxische stoffen op de N207 kan een giftige gaswolk ontstaan die de locatie kan bereiken. Bij een dergelijke calamiteit zijn geen bijzondere voorzieningen nodig om de aanwezige personen veiligheid te bieden. Het sluiten van ramen, deuren en ventilatieroosters, en zoveel mogelijk uitschakelen van ventilatiesystemen na alarmering door de Veiligheidsregio of bericht van NL\-Alert, is daarvoor voldoende.   *![](i_NL.IMRO.1884.BPHERENWEG69A2017-VAS1_afbeelding45.jpg)**Uitsnede risicokaart (plangebied rood omlijnd)*

####### 4\.2\.5 Bedrijven en milieuzonering

Het aspect bedrijven en milieuzonering gaat in op de invloed die bedrijven kunnen hebben op hun omgeving. Deze invloed is afhankelijk van de afstand tussen een gevoelige bestemming en de bedrijvigheid. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Bij een ruimtelijke ontwikkeling kan sprake zijn van reeds aanwezige bedrijvigheid en van nieuwe bedrijvigheid. Milieuzonering zorgt er voor dat nieuwe bedrijven een juiste plek in de nabijheid van de gevoelige functie krijgen en dat de (nieuwe) gevoelige functie op een verantwoorde afstand van bedrijven komen te staan. Doel hiervan is het waarborgen van de veiligheid en het garanderen van de continuÃ¯teit van de bedrijven als ook een goed klimaat voor de gevoelige functie.

Milieuzonering beperkt zich tot milieuaspecten met een ruimtelijke dimensie zoals: geluid, geur, gevaar en stof. De mate waarin de milieuaspecten gelden en waaraan de milieucontour wordt vastgesteld, is voor elk type bedrijvigheid verschillend. De 'Vereniging van Nederlandse Gemeenten' (VNG) geeft de publicatie 'Bedrijven en Milieuzonering' uit. In deze publicatie van 2009 is een lijst opgenomen, met daarin de minimale richtafstanden tussen een gevoelige bestemming en bedrijven. Indien van deze richtafstanden afgeweken wordt dient een nadere motivatie gegeven te worden waarom dat wordt gedaan.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'. Het scheiden van milieubelastende en milieugevoelige bestemmingen dient twee doelen:* het reeds in het ruimtelijk spoor voorkomen of zoveel mogelijk beperken van hinder en gevaar bij gevoelige bestemmingen;

* het bieden van voldoende zekerheid aan de milieubelastende activiteiten (bijvoorbeeld bedrijven) zodat zij de activiteiten duurzaam, en binnen aanvaardbare voorwaarden, kunnen uitoefenen.

**Planspecifiek**Het naastgelegen perceel heeft een bedrijfsbestemming. Het betreft een handelaar in bouwmaterialen. Het bestemmingsplan 'Kernen Leimuiden\-Rijnsaterwoude' maakt hier een bedrijf in milieucategorie 1 en 2 mogelijk. De richtafstand van dit soort bedrijf tot een gevoelige bestemming, uitgaande van een gemengd gebied, is 10 meter. Het betreffende perceel ligt op een afstand van 10 meter tot het bedrijf. Het dichtstbijzijnde agrarisch bedrijf bevindt zich op een afstand van circa 190 meter. De minimale afstand van een gevoelige bestemming tot een agrarisch bedrijf is 100 meter en vormt derhalve geen belemmering. Het onderdeel bedrijven en milieuzonering vormt geen belemmering voor de beoogde ontwikkeling.

###### 4\.3 Water

####### 4\.3\.1 Generiek beleid

Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijkste hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21e eeuw* De Commissie Waterbeheer 21e eeuw heeft in augustus 2000 advies uitgebracht over het toekomstige waterbeleid in Nederland. De adviezen van de commissie staan in het rapport âAnders omgaan met water, Waterbeleid voor de 21e eeuwâ (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd:* vasthouden, bergen en afvoeren: dit houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan bod.

*Waterwet*Centraal in de Waterwet staat een integraal waterbeheer op basis van de âwatersysteembenaderingâ. Deze benadering gaat uit van het geheel van relaties binnen watersystemen. Denk hierbij aan de relaties tussen waterkwaliteit, \-kwantiteit, oppervlakte\- en grondwater, maar ook aan de samenhang tussen water, grondgebruik en watergebruikers. Het doel van de Waterwet is het integreren van acht bestaande wetten voor waterbeheer. Door middel van Ã©Ã©n watervergunning regelt de wet het beheer van oppervlaktewater en grondwater en de juridische implementatie van Europese richtlijnen, waaronder de Kaderrichtlijn Water. Via de Waterwet gelden verschillende algemene regels. Niet alles is onder algemene regels te vangen en daarom is er de integrale watervergunning. In deze integrale watervergunning zijn zes vergunningen uit eerdere wetten (inclusief keurvergunning) opgegaan in Ã©Ã©n aparte watervergunning.

*Nationaal Waterplan*Op basis van de Waterwet is het Nationaal Waterplan vastgesteld door het kabinet. Het Nationaal Waterplan geeft op hoofdlijnen aan welk beleid het Rijk in de periode 2016 \- 2021 voert om te komen tot een duurzaam waterbeheer. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2016 \- 2021 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten.

####### 4\.3\.2 Hoogheemraadschap van Rijnland

*Waterbeheerplan 2016 \- 2021*Voor de planperiode 2016 \- 2021 is het Waterbeheerplan (WBP) van het hoogheemraadschap van toepassing. In dit plan geeft het waterschap aan wat haar ambities voor deze planperiode zijn en welke maatregelen in het watersysteem worden getroffen. Het WBP legt meer dan voorheen accent op uitvoering. De drie hoofddoelen zijn:* veiligheid tegen overstromingen;

* voldoende water;

* gezond water.

Wat betreft veiligheid is cruciaal dat de waterkeringen voldoende hoog en stevig zijn Ã©n blijven en dat rekening wordt gehouden met mogelijk toekomstige dijkverbeteringen. Wat betreft voldoende water gaat het erom het complete watersysteem goed in te richten, goed te beheren en goed te onderhouden. Daarbij wil het hoogheemraadschap dat het watersysteem op orde en toekomstvast wordt gemaakt, rekening houdend met klimaatverandering. Immers, de verandering van het klimaat leidt naar verwachting tot meer lokale en heviger buien, perioden van langdurige droogte en zeespiegelrijzing. De taken en bevoegdheden op het gebied van gezond water betreffen het zuiveren van afvalwater en het reguleren van lozingen op oppervlaktewater. Europese regelgeving (de Kaderrichtlijn Water) is hierbij kaderstellend. Het voorkÃ³men van verontreiniging en een goede inrichting van oppervlaktewateren dragen in belangrijke mate bij aan gezond water. Met het oog op het zuiveren van afvalwater beheert het hoogheemraadschap rioolgemalen, persleidingen en zuiveringsinstallaties. Het waterbeheerplan sorteert voor op deze ontwikkelingen.

*Keur 2015 en Uitvoeringsregels*Op grond van de Waterwet is het hoogheemraadschap bevoegd via een eigen verordening, de Keur, regels te stellen aan handelingen die het watersysteem beÃ¯nvloeden. Denk hierbij aan handelingen in of nabij:* Waterkeringen (onder andere duinen, dijken en kaden);

* Watergangen (onder andere kanalen, rivieren, sloten, beken);

* Andere waterstaatswerken (o.a. bruggen, duikers, stuwen, sluizen en gemalen);

* De bodem van kwelgevoelige gebieden.

Maar ook aan:* Het onttrekken en lozen van grondwater;

* Het aanbrengen van verhard oppervlak.

De Keur vermeldt expliciet welke handelingen vergunningsplichtig zijn en welke aan algemene regels of aan de zorgplicht moeten voldoen. In de Uitvoeringsregels die bij de Keur horen is dit nader uitgewerkt.

*Hemelwater*Indien een toename van het verhard oppervlak plaatsvindt, dient de initiatiefnemer een verhard oppervlak ter grootte van minimaal 15 % van het nieuw aan te leggen verhard oppervlak te reserveren voor extra open water (bij een toename aan verhard oppervlak: vanaf 500 mÂ² tot 5\.000 mÂ²). Het nieuwe open water moet aangesloten worden op het bestaande watersysteem. Uitgangspunt is dat de aanleg van verhard oppervlak geen negatieve gevolgen mag hebben op het watersysteem.

In overleg met het hoogheemraadschap is het mogelijk om de compensatie\-eis voor verhard oppervlak te verminderen door alternatieve maatregelen toe te passen.

*Riolering en afkoppelen*Voor zover het bestemmingsplan nieuwe ontwikkelingen mogelijk maakt, is het van belang dat er met het hoogheemraadschap afstemming plaatsvindt over het omgaan met afvalwater en hemelwater. Overeenkomstig het rijksbeleid gaat het hoogheemraadschap uit van een voorkeursvolgorde voor de omgang met deze waterstromen. Deze houdt in dat allereerst geprobeerd moet worden het ontstaan van (verontreinigd) afvalwater te voorkomen, bijvoorbeeld door het toepassen van niet uitlogende bouwmaterialen en het vermijden van vervuilende activiteiten op straat zoals autoâs wassen en chemische onkruidbestrijding. Vervolgens is het streven vuil water te scheiden van schoon water, bijvoorbeeld door het afkoppelen van hemelwaterafvoeren van gemengde rioolstelsels. De laatste stap in de voorkeursvolgorde is het zuiveren van het afvalwater. De doelmatigheid daarvan wordt vergroot door het scheiden van de schone en de vuile stromen.

De gemeente kan gebruik maken van deze voorkeursvolgorde bij de totstandkoming van het gemeentelijk rioleringsplan (GRP), waarin de uiteindelijke afweging wordt gemaakt en waarbij doelmatigheid van de oplossing centraal staat.

*Zorgplicht en preventieve maatregelen voor hemelwater*Voor de verwerking van hemelwater wijst het hoogheemraadschap op de zorgplicht en op het nemen van preventieve maatregelen. Het verdient aanbeveling daar waar mogelijk aandacht te besteden aan maatregelen bij de bron. Preventie heeft de voorkeur boven âend\-of\-pipeâ maatregelen. Uitgangspunt is dat het te lozen hemelwater geen significante verslechtering van de kwaliteit van het ontvangende oppervlaktewater mag veroorzaken en emissie van vervuilende stoffen op het oppervlaktewater waar mogelijk wordt voorkomen door bijvoorbeeld:* duurzaam bouwen;

* het toepassen berm\- of bodempassage;

* toezicht en controle tijdens de aanlegfase en handhaving tijdens de beheerfase ter voorkoming van verkeerde aansluitingen;

* het regenwaterriool uit te voeren met (straat)kolken voorzien van extra zand\- slibvang of zakputten (putten met verdiepte bodem) op tactische plekken in het stelsel;

* adequaat beheer van straatoppervlak, straatkolken en zakputten (straatvegen en kolken/putten zuigen);

* het toepassen van duurzaam onkruidbeheer;

* de bewoners, gebruikers en beheerders voor te lichten over de werking van de riolering en een juist gebruik hiervan;

* het vermijden van vervuilende activiteiten op straat zoals autoâs wassen en repareren en chemische onkruidbestrijding.

Daar waar ondanks de zorgplicht en de preventieve maatregelen het te lozen hemelwater naar verwachting een aanmerkelijk negatief effect heeft op de oppervlaktewaterkwaliteit, kan in overleg tussen gemeente en waterschap gekozen worden voor aanvullende voorzieningen, een verbeterd gescheiden stelsel of \- als laatste keus \- aansluiten op het gemengde stelsel. Ook kan de gemeente in overleg met het hoogheemraadschap kiezen voor een generieke âend\-of\-pipeâ aanpak. Deze keuze moet dan expliciet gemaakt worden in het GRP.

####### 4\.3\.3 Watertoets

De âwatertoetsâ is een instrument dat waterhuishoudkundige belangen expliciet en op evenwichtige wijze laat meewegen bij het opstellen van ruimtelijke plannen en besluiten. Het is geen technische toets maar een proces dat de initiatiefnemer van een ruimtelijk plan en de waterbeheerder met elkaar in gesprek brengt in een zo vroeg mogelijk stadium. In de waterparagraaf worden de watertoets en de uitkomsten van een eventueel overleg opgenomen.

**Planspecifiek**Voorliggend bestemmingsplan maakt Ã©Ã©n vrijstaande of twee halfvrijstaande woningen met een maximum oppervlak van 400 mÂ² toe. Het geldende bestemmingsplan staat een maximum oppervlak voor hoofdgebouwen van 280 mÂ² toe. In beide situaties wordt uitgegaan van een gelijk oppervlak aan bijgebouwen en overige verharding (terras, oprit, parkeerplaatsen, etc.). Dat betekent dat er in een verhardingstoename van 120 mÂ² is voorzien. Ingevolge de regels van het Hoogheemraadschap hoeft er voor dit metrage geen watercompensatie plaats te vinden.

Het is de verwachting dat de afvoer van hemelwater geen significante verslechtering van de kwaliteit van het ontvangende oppervlaktewater veroorzaakt. De emissie van vervuilende stoffen op het oppervlaktewater wordt voorkomen door duurzaam te bouwen.

Op 28 maart 2017 is er overleg geweest tussen het hoogheemraadschap van Rijnland, de gemeente Kaag en Braassem en de initiatiefnemer. Tijdens dit overleg is afgesproken de situatie rondom de waterkering te laten zoals die in het geldende bestemmingsplan is vastgelegd. Dat betekent dat de dubbelbestemming âWaterstaat â Waterkeringâ gelijk blijft aan het geldende bestemmingsplan. De reden hiervan is dat het hoogheemraadschap in de toekomst de waterkering mogelijk wenst te verleggen en nog niet bekend is waar de toekomstige waterkering zich zal bevinden. In een toekomstige herziening van het bestemmingsplan 'Kernen Leimuiden\-Rijnsaterwoude' zal de nieuwe waterkering vastgelegd worden wanneer de locatie daarvan bekend is.

De initiatiefnemer heeft met het hoogheemraadschap besproken dat het perceel opgehoogd wordt. Er is vanuit het hoogheemraadschap geen bezwaar tegen het vergraven van de watergang aan de zijde van de Herenweg, zodat de watergang in een rechte lijn komt te liggen. Om toegang tot het perceel wordt een dam met duiker aangelegd. De duiker dient een minimale diameter van 600 mm te hebben. Het oppervlak van de dam dient gecompenseerd te worden in de vorm van open water. Dat kan in het voorstel voor het verleggen van de watergang worden ingepast. Het Ã©Ã©n en ander zal middels een watervergunning vergund worden.

###### 4\.4 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Daarbij wordt onderscheid gemaakt tussen gebiedsbescherming en soortenbescherming. Gebiedsbescherming kan volgen uit de aanwijzing van een gebied. Wat betreft soortenbescherming is per 1 januari 2017 de huidige Flora\- en faunawet samen met de Boswet en Natuurbeschermingswet vervangen door de Wet natuurbescherming (Wnb). Onder de Wet natuurbescherming vervallen de huidige tabellen 1, 2 en 3 waarin de beschermde soorten zijn opgenomen. Tevens zijn er circa 200 soorten niet langer beschermd en worden enkele bedreigde soorten toegevoegd. De soortenbescherming binnen de Wet natuurbescherming is opgedeeld in de volgende beschermingsregimes: Vogelrichtlijnsoorten, Habitatrichtlijnsoorten en andere soorten. Voor alle beschermde soorten geldt een ontheffingsplicht. Het bevoegd gezag (de provincie) kunnen voor de soorten die zijn opgenomen in het âbeschermingsregime andere soortenâ vrijstellingsbesluit nemen en hierin onderscheid maken tussen meer en minder strikt beschermde soorten.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menig soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek**

*Gebiedsbescherming*Het plangebied ligt op ongeveer 9,3 kilometer afstand van de Natura2000\-gebieden De Wilck en de Nieuwkoopse Plassen. Het plangebied heeft geen enkele relatie met deze natuurgebieden. De effecten op flora en fauna als gevolg van de beoogde ingreep zullen lokaal van aard zijn. Gezien de grote afstand tot de Natura2000 gebieden, zijn effecten op deze natte Natura2000 gebieden uit te sluiten.

Het plangebied ligt op ongeveer 1,0 kilometer afstand van het Beschermd natuurmonument de Oeverlanden Braassemermeer. Dit Beschermd natuurmonument is tevens aangewezen als onderdeel van het NNN. Gezien de afstand in relatie tot de beoogde ingreep (de bouw van 1 tot 2 woningen) zijn geen effecten op het NNN en het beschermde Natuurmonument te verwachten.

![](i_NL.IMRO.1884.BPHERENWEG69A2017-VAS1_afbeelding46.jpg)*Ecologische hoofdstructuur (plangebied rood omkaderd)*

*Soortenbescherming* Middels een quickscan flora en fauna is voor het bestemmingsplan 'Herenweg 69a' onderzoek (Laneco, 6 juni 2014\) gedaan naar de mogelijke aanwezige beschermde soorten flora en fauna in het plangebied. In dit onderzoek worden de volgende conclusies gesteld:1. Van de meer strikt beschermde soorten uit de Flora\- en faunawet kunnen vleermuizen (Tabel 3 Flora\- en faunawet en bijlage IV Habitatrichtlijn) voorkomen in en direct nabij het plangebied. Met name meervleermuis jaagt en oriÃ«nteert zich bij harde wind aan de oever van grote wateren. Een toename van verlichting (buiten of vanuit gebouwen) moet daarom worden voorkomen. Dit kan door maatregelen te nemen:

1. Alleen lage buitenverlichting aanbrengen (tot 10 meter van de waterlijn max 1 meter hoog, van 10\-20 meter van de waterlijn max 2 meter hoog);

2. Alleen naar beneden gerichte verlichting met gebundelde lichtstralen gebruiken;

3. Verlichting niet richting de waterkant richten;

4. Verder kan langs de waterkant een lage haag of (knot)bomenrij en opgaande beplanting worden gerealiseerd om een toename van lichtuitstraling te voorkomen.

2. Indien werkzaamheden aan de oever en de waterbodem van het Braassemermeer worden uitgevoerd (het graven van een haventje; niet bij een steiger) dient nader onderzoek uitgevoerd te worden naar vissen zoals de rivierdonderpad. Indien deze aanwezig is, kan volgens een gedragscode worden gewerkt, en zijn maatregelen nodig om schade aan de soort te voorkomen.

3. Indien werkzaamheden aan de sloot aan de voorzijde van het perceel worden uitgevoerd, zijn maatregelen nodig om het doden van vissen te voorkomen. Dit kan door het water ter plaatse van de ingreep eerst handmatig te verstoren (met een hark bijvoorbeeld) zodat aanwezige vissen vluchten. Verder moet naar Ã©Ã©n kant toe worden gewerkt. De aantasting is zodanig klein dat effecten op het leefgebied van vissen in het algemeen niet worden verwacht.

4. Alle vogelnesten zijn in het broedseizoen strikt beschermd in de Flora\- en faunawet. Er dient daarom buiten het broedseizoen van vogels (globaal half maart tot half juli) te worden gestart met werkzaamheden. Bij start in het broedseizoen moet door gericht onderzoek worden aangetoond dat er geen vogels broeden in en om het plangebied.

5. Verder geldt altijd de zorgplicht, op basis waarvan door iedereen voldoende zorg in acht moet worden genomen voor de in het wild levende dieren en hun leefomgeving. Dit kan bijvoorbeeld door buiten kwetsbare periodes (het voortplantings\- en winterslaap seizoen) te starten met werkzaamheden, het plangebied eerst kort te maaien en het gefaseerd werken om dieren te kans te geven om te vluchten.

Er wordt niet voorzien in ingrepen in de watergang of het Braassemermeer. Wanneer de aanbevelingen ten aanzien van verlichting ter bescherming van vleermuizen, tevens beschermd in het kader van de Wet natuurbescherming, in acht worden genomen, zijn er geen belemmeringen ten aanzien van soortenbescherming. De zorgplicht blijft onverminderd van kracht.

###### 4\.5 Archeologie

In 1992 is in Valletta (Malta) het Europees Verdrag inzake de bescherming van het archeologisch erfgoed (Verdrag van Malta) ondertekend. Het Verdrag van Malta voorziet in bescherming van het Europees archeologisch erfgoed onder meer door de risico's op aantasting van dit erfgoed te beperken. Per 1 juli 2016 is de Erfgoedwet ingegaan totdat de Omgevingswet in werking treedt. De Erfgoedwet bundelt bestaande wet\- en regelgeving voor behoud en beheer van het cultureel erfgoed in Nederland. Onder andere de Monumentenwet is hierin opgegaan. Op basis van de Erfgoedwet zijn mogelijke (toevals)vondsten bij het verrichten van werkzaamheden in de bodem altijd beschermd. Artikel 5\.10 lid 1 van de Erfgoedwet stelt namelijk: 'Degene die anders dan bij het verrichten van opgravingen een vondst doet waarvan hij weet dan wel redelijkerwijs moet vermoeden dat het een archeologische vondst betreft, meldt dit zo spoedig mogelijk bij Onze Minister'.    **Planspecifiek**In mei 2011 is het archeologiebeleid van de gemeente Kaag en Braassem vastgesteld. In het kader van een aantal bestemmingsplanprocedures en het voornemen tot vaststellen van een erfgoedverordening is het archeologiebeleid van de gemeente Kaag en Braassem geÃ«valueerd. Op basis van deze evaluatie zijn de ondergrenzen herijkt en de archeologische verwachting op bepaalde plaatsen in de gemeente aangepast. Vervolgens heeft de gemeenteraad op 13 mei 2013 deze herziening van het beleid vastgesteld.

Het plangebied valt binnen de archeologische middelhoge verwachting en de ontginningsassen. Voor gebieden binnen de ontginningsas geldt dat er onderzoek uitgevoerd moet worden bij bodemingrepen groter dan 150 mÂ² en dieper dan 30 cm onder maaiveld. Het ruimtelijk kader gaat uit van een footprint voor de woning(en) tussen de 200mÂ² en 280 mÂ². De grens voor archeologisch onderzoek wordt hiermee overschreden.

![](i_NL.IMRO.1884.BPHERENWEG69A2017-VAS1_afbeelding47.jpg)*Uitsnede archeologische beleidskaart (plangebied zwart omcirkeld)*

In maart 2014 heeft Transect een archeologisch bureauonderzoek en een inventariserend veldonderzoek verricht. Het rapport is als separate bijlage bij deze toelichting opgenomen. De belangrijkste conclusies, die op basis van het onderzoek getrokken kunnen worden, luiden als volgt:1. Op basis van het bureauonderzoek is vastgesteld dat voor het plangebied een hoge verwachting geldt op de aanwezigheid van archeologische resten uit de periode Late Middeleeuwen \- Nieuwe Tijd. Het plangebied ligt in een van oorsprong laatmiddeleeuws ontginningslint. Er zijn daarbij ten zuiden van het plangebied archeologische waarnemingen bekend, die bewoningsactiviteiten in die tijd op de dijk aantonen. Voor de overige archeologische perioden geldt in het plangebied een lage archeologische verwachting. Op grond van historisch kaartmateriaal is vastgesteld dat het plangebied vanaf begin van de 17e eeuw in ieder geval altijd onbebouwd is geweest.

2. Tijdens het veldonderzoek zijn aanwijzingen gevonden voor de aanwezigheid van archeologische resten uit de Late Middeleeuwen in de ondergrond van het gebied. De kans bestaat, dat de aangetroffen resten te relateren zijn aan een eventueel aanwezige vindplaats in het plangebied.

3. Op basis van het veldonderzoek is vastgesteld, dat de bodem in het plangebied slechts beperkt aangetast is. De boringen laten een relatief intacte bodemopbouw zien.

Concluderend geldt voor het plangebied een hoge verwachting op het aantreffen van archeologische vindplaatsen uit de Late Middeleeuwen.

Op basis van deze conclusies adviseert Transect om in het plangebied bodemingrepen zoveel mogelijk te beperken. Aanbevolen wordt om graafwerkzaamheden in het kader van een eventuele ontwikkeling in het plangebied niet dieper uit te voeren dan 0,30 m \-mv. Mocht echter blijken dat deze diepte wordt overschreden en technische inpassing niet mogelijk is, dan verdient het aanbeveling aanvullend archeologisch onderzoek uit te voeren. De wijze, waarop dit onderzoek dient te worden uitgevoerd kan nader bepaald worden op basis van de omvang van de voorgenomen werkzaamheden, als ook op grond van de civieltechnische uitvoerbaarheid er van (proefsleuven of eventueel in de vorm van een archeologische begeleiding.

Het voorliggende bestemmingsplan stuurt, gelijk aan bestemmingsplan 'Herenweg 69a', middels de planregels aan op nader archeologisch onderzoek. Daarmee zijn de mogelijk bestaande archeologische waarden in voldoende mate zeker gesteld. Aangezien de grond wordt opgehoogd zal de bodem bij de bouw van de woning niet dieper dan 0,30 m \-mv verstoord worden en kan archeologisch onderzoek achterwege blijven.

###### 4\.6 Cultuurhistorie

Door recente wijzigingen in het Bro (Besluit ruimtelijke ordening) is sinds 1 januari 2012 het opnemen van een cultuurhistorische paragraaf verplicht. In de toelichting van het bestemmingsplan dient een beschrijving te worden opgenomen van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden. De opsteller en vaststeller van het bestemmingsplan is daarmee dus verplicht om breder te kijken dan alleen naar het facet archeologie. Ook de facetten historische (stede)bouwkunde en historische geografie dienen te worden meegenomen in de belangenafweging. Hierbij gaat het om zowel beschermde als niet formeel beschermde objecten en structuren.

**Planspecifiek**Rijnsaterwoude heeft circa 1\.700 inwoners en is daarmee een kleine kern binnen de gemeente Kaag en Braassem. In het dorp zijn momenteel een basisschool, een cultureel centrum en twee kerken aanwezig. Het dorp wordt gekarakteriseerd door de lintbebouwing aan de Herenweg. Van oudsher waren er bebouwingsconcentraties ter hoogte van de Schoolstraat/Overbuurt en bij de kruising met de Leidse Vaart. De bebouwingsconcentratie rondom de Schoolstraat is in de loop der jaren verder uitgebreid. Het plangebied ligt aan de rand van het bebouwingscluster ter hoogte van de Schoolstraat.

Het karakter van het lint is divers en kleinschalig. De kleinschaligheid komt met name tot uitdrukking in de fijnmazige verkaveling en bescheiden bouwvolumes, met name vrijstaande en twee\-onder\-Ã©Ã©n\-kap woningen, die bijna altijd zijn voorzien van een kap. Het voorliggende bestemmingsplan maakt woningbouw (vrijstaand of twee\-onder\-Ã©Ã©n\-kapwoning) mogelijk, passend bij de kenmerken van het lint. Gezien de ligging aan het cluster ter hoogte van de Schoolstraat is inbreiding op deze locatie mogelijk. Er zijn geen monumentale waarden, bijzondere bebouwing of te beschermen zichtlijnen aanwezig binnen het plangebied. De beoogde ontwikkeling is passend binnen de cultuurhistorische ontwikkeling van het lint aan de Herenweg.

###### 4\.7 Verkeer en parkeren

####### 4\.7\.1 Verkeer

Voor het maken van een inschatting van de hoeveelheid autoverkeer dat wordt gegenereerd bij ruimtelijke ontwikkelingen, zijn kencijfers verkeersgeneratie ontwikkeld. Onder verkeersgeneratie wordt hierbij verstaan de totale hoeveelheid gemotoriseerd verkeer (exclusief openbaar vervoer) die gedurende een gekozen tijdsperiode naar de beoogde ontwikkeling toe rijdt en hiervan wegrijdt.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 317 'Kencijfers parkeren en verkeersgeneratie' deze kencijfers voor verkeersgeneratie. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen wat de totale verkeersaantrekkende werking bedraagt.

**Planspecifiek**De voorgenomen ontwikkeling leidt niet tot meer of een ander type woningen dan in de huidige situatie is toegestaan. Daarom kan aangenomen worden dat de verkeersgeneratie niet toe neemt.

####### 4\.7\.2 Parkeren

Het benodigde of gewenste aantal parkeerplaatsen bij ruimtelijke ontwikkelingen kan worden bepaald op basis van parkeerkencijfers of op basis van parkeernormen. Parkeerkencijfers zijn op de praktijk gebaseerde cijfers van de verwachte parkeerbehoefte. Parkeernormen staan voor het aantal vereiste parkeerplaatsen per type bestemming. Op basis van deze parkeernormen wordt parkeerbeleid veelal vormgegeven.

Het nationale kennisplatform voor infrastructuur, verkeer, vervoer en openbare ruimte (CROW) geeft in publicatie 317 'Kencijfers parkeren en verkeersgeneratie' richtlijnen voor parkeernormen. In de richtlijnen wordt onderscheid gemaakt op basis van de functie van de ontwikkeling (wonen, bedrijf, etc.) en op basis van de locatiekenmerken. Zodoende kan bij ruimtelijke ontwikkelingen voor vrijwel elke locatie een goed beeld worden verkregen of voorzien wordt in voldoende (auto)parkeerplaatsen. Voorts voorziet de publicatie in minimale voorwaarden voor parkeervoorzieningen.

**Planspecifiek**Het parkeren ten behoeve van de beoogde ontwikkeling zal geheel op eigen terrein opgelost worden. In het ruimtelijk kader wordt gesteld dat er per woning 2 parkeerplaatsen op eigen terrein gerealiseerd moeten worden. Dit sluit tevens aan op de normen van het CROW. Voor een vrijstaande woning geldt een parkeernorm van 2 parkeerplaatsen per woning. Voor een halfvrijstaande woning geldt een parkeernorm van 1,8 per woning.

Gezien het feit dat de parkeerbehoefte op eigen terrein opgelost wordt neemt de parkeerdruk in de omgeving niet toe en vormt het onderdeel parkeren geen belemmering voor de beoogde ontwikkeling.

##### 5 Juridische planbeschrijving

###### 5\.1 Algemeen

Voor het bestemmingsplan is gebruik gemaakt van de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\). Dit bestemmingsplan bestaat uit een verbeelding, planregels en een toelichting.

De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar vormt niettemin een belangrijk onderdeel van het plan. De toelichting van dit bestemmingsplan geeft een weergave van de beweegredenen, de onderzoeksresultaten en de beleidsuitgangspunten die aan het bestemmingsplan ten grondslag liggen. Ook is de toelichting van wezenlijk belang voor een juiste interpretatie en toepassing van het bestemmingsplan. Tot slot maakt een eventuele bijlage onlosmakelijk onderdeel uit van het bestemmingsplan.

###### 5\.2 Verbeelding

Op de verbeelding worden de bestemmingen weergegeven met daarbij andere bepalingen als gebiedsaanduidingen, bouwaanduidingen, bouwvlakken, etc. Voor de analoge verbeelding is gebruik gemaakt van een digitale ondergrond (Grootschalige Basiskaart en/of kadastrale kaart).

###### 5\.3 Planregels

De planregels zijn onderverdeeld in vier hoofdstukken. Hoofdstuk I bevat de inleidende regels voor het hele plangebied. Hoofdstuk II geeft de bestemmingsregels. Hoofdstuk III geeft vervolgens de algemene regels waaronder (mogelijke) flexibiliteitsbepalingen in de vorm van wijzigings\- en afwijkingsbevoegdheden. In dit derde hoofdstuk kunnen belangrijke algemene bepalingen zijn opgenomen die van invloed zijn op het bepaalde in hoofdstuk II. Ten slotte regelt Hoofdstuk IV de overgangs\- en slotbepalingen. In de volgende paragraaf worden de afzonderlijke bestemmingen behandeld.

Voor de planregels is de gestandaardiseerde opbouw uit de Standaard Vergelijkbare Bestemmingsplannen 2012 gebruikt. In de planregels is een standaard hoofdstukindeling aangehouden die begint met 'Inleidende regels' (begrippen en wijze van meten), vervolgens met de 'Bestemmingsregels', de 'Algemene regels' (de regels die voor alle bestemmingen gelden) en de 'Overgangs\- en slotregels'. In het tweede hoofdstuk, de Bestemmingsregels, staan de verschillende bestemming op alfabetische volgorde. Ook de regels van een bestemming kennen een standaardopbouw en worden als volgt benoemd:* Bestemmingsomschrijving (in elk bestemmingsplan);

* Bouwregels (bestemmingsplanafhankelijk);

* Nadere eisen (bestemmingsplanafhankelijk);

* Afwijken van de bouwregels (bestemmingsplanafhankelijk);

* Specifieke gebruiksregels (bestemmingsplanafhankelijk);

* Afwijken van de gebruiksregels (bestemmingsplanafhankelijk);

* Omgevingsvergunning voor het uitvoeren van een werk, geen bouwwerk zijnde, of van werkzaamheden (bestemmingsplanafhankelijk).

###### 5\.4 Wijze van bestemmen

Voorliggend bestemmingsplan bevat de volgende (dubbel)bestemmingen:

*Tuin*Conform de bestemmingssystematiek van de gemeente Kaag en Braassem is de beoogde voortuin(en) bij de woning(en) opgenomen binnen de bestemming 'Tuin'. Deze bestemming sluit bijbehorende bouwwerken, met uitzondering van erkers of toegangsportalen, uit. Het overige gedeelte van het erf valt binnen de bestemming 'Wonen'. Voor de erkers en toegangsportalen is een regeling opgenomen conform de eerste herziening van het gemeentelijke afwijkingenbeleid.

*Wonen*De beoogde functie van wonen is bepalend voor de toekenning van deze bestemming. De woningen dienen binnen de op de verbeelding aangegeven bouwvlakken te worden gebouwd. Tevens vallen de beoogde erven en (achter)tuinen ook onder de bestemming âWonenâ.

Typologisch is er voor gekozen de vrijstaande woning en de twee halfvrijstaande woningen vast te leggen middels een aanduiding. De maximum bouwhoogte is geregeld middels een aanduiding op de verbeelding.

Naast de woonfunctie is het toegestaan een gedeelte van de woning te gebruiken voor een aan huis verbonden beroep. Na afwijking kan tevens een aan huis verbonden bedrijf worden toegestaan.   *Waarde \- Archeologie 1*De dubbelbestemming Waarde \- Archeologie 1 beschermd de archeologische waarden in het plangebied. Bij ingrepen in de bodem is in verschillende gevallen een aanvullende omgevingsvergunning nodig.

*Waterstaat \- Waterkering*Deze dubbelbestemming voorziet in een beschermingsregeling voor de waterkering en de bijbehorende beschermingszone. Voor werkzaamheden binnen deze zone is een aanvullende omgevingsvergunning noodzakelijk. Bij de afgifte van deze vergunning wordt nader advies ingewonnen bij het Hoogheemraadschap.

##### 6 Economische uitvoerbaarheid

Bij de voorbereiding van een ruimtelijk plan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van âafdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien:* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

##### 7 Maatschappelijke uitvoerbaarheid

###### 7\.1 Algemeen

Het ontwerpwijzigingsplan zal conform afdeling 3\.4 Awb gedurende 6 weken ter inzage gelegd worden. Hierbij is er de mogelijkheid van zienswijzen voor een ieder, ook voor overlegpartners. Na vaststelling door het college van Burgemeester en Wethouders zal het vaststellingsbesluit bekend gemaakt worden. Het wijzigingsplan ligt na bekendmaking dan 6 weken ter inzage. Gedurende deze termijn is er de mogelijkheid van beroep bij de Afdeling bestuursrechtspraak Raad van State.

###### 7\.2 Overleg en inspraak

Ter voldoening van het bepaalde in artikel 3\.1\.1\. van het Besluit ruimtelijke ordening is het ontwerpbestemmingsplan toegezonden aan diverse instanties, in dit geval de provincie Zuid\-Holland en het hoogheemraadschap van Rijnland. De provincie Zuid\-Holland had geen opmerkingen op het ontwerpbestemmingsplan. De opmerkingen van het hoogheemraadschap van Rijnland zijn verwerkt in toelichting paragraaf 4\.3.

Het ontwerpbestemmingsplan heeft van 20 juli 2017 tot en met 30 augustus 2017 ter inzage gelegen. Gedurende deze periode zijn er geen zienswijzen ingediend.