xml version\="1\.0" encoding\="UTF\-8"?

Herziening Van Dijkhuizenstraat 50: Toelichting

direct naar inhoud van Toelichting

Herziening Van Dijkhuizenstraat 50

==================================

Toelichting

-----------

| Plan: | Herziening Van Dijkhuizenstraat 50 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0267\.BP0184\-0002 |

* Toelichting

* Bijlagen bij toelichting

* Regels

* Bijlagen bij regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldende bestemmingsplannen

+ 1\.4 Leeswijzer

* Hoofdstuk 2 Beleidskader

+ 2\.1 Rijksbeleid

+ 2\.2 Provinciaal beleid

+ 2\.3 Gemeentelijk beleid

* Hoofdstuk 3 Planbeschrijving

+ 3\.1 Bestaande situatie

+ 3\.2 Toekomstige situatie

* Hoofdstuk 4 Randvoorwaarden

+ 4\.1 Waterhuishouding

+ 4\.2 Milieuaspecten

+ 4\.3 Ecologie

+ 4\.4 Verkeer en parkeren

+ 4\.5 Erfgoed

* Hoofdstuk 5 Verklaring van de regels

+ 5\.1 Algemeen

+ 5\.2 Bestemmingsplan

+ 5\.3 Plansystematiek

+ 5\.4 Specifieke verklaring van dit bestemmingsplan

* Hoofdstuk 6 Uitvoerbaarheid

+ 6\.1 FinanciÃ«le uitvoerbaarheid

+ 6\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

De eigenaar van de twee\-aaneengebouwde woning aan de Van Dijkhuizenstraat 48 in Nijkerkerveen heeft op 3 november 2020 een hernieuwd principeverzoek bij de gemeente Nijkerk ingediend voor het bouwen van een vrijstaande woning op zijn moestuin aan de zuidoostkant van zijn woning. Burgemeester en wethouders van Nijkerk hebben in een brief van 17 december 2020 aangegeven \-onder voorwaarden\- hiermee in principe in te stemmen:

* het toevoegen van een woning is alleen toegestaan als eerstelijnsbebouwing (binnen het bestaande lint);

* aan beide zijden van de nieuwe woning dient 3 meter vrij te blijven tot de zijdelingse perceelsgrenzen;

* het perceel dient te beschikken over een eigen oprit;

* er dient voldoende ruimte te zijn voor en tussen de woningen / kavels voor een groen afscheiding;

* er dient te worden aangesloten bij bestaande rooilijn en beeldkwaliteit van de bestaande woningen;

* parkeren dient op eigen terrein plaats te vinden en niet in de voortuin.

Gelet op het feit dat in de huisnummering Van Dijkhuizenstraat 50 ontbreekt, heeft het onderhavige bestemmingsplan deze naam.

**Afbeelding 1: Ligging plangebied.**

![afbeelding "i_NL.IMRO.0267.BP0184-0002_0001.png"](i_NL.IMRO.0267.BP0184-0002_0001.png)

#### 1\.2 Ligging plangebied

De Van Dijkhuizenstraat is Ã©Ã©n van de ontsluitingswegen van Nijkerkerveen via de Vrouwenweg vanaf de Amersfoortseweg. Langs dit gedeelte van de Van Dijkhuizenstraat zijn met name uit woningen aanwezig. Het perceel Van Dijkhuizenstraat 50 ligt aan de noordzijde van de weg.

#### 1\.3 Geldende bestemmingsplannen

##### 1\.3\.1 Bestemmingsplan Nijkerkerveen en Holkerveen

Voor het plangebied vigeert het bestemmingsplan Nijkerkerveen en Holkerveen dat op 30 oktober 2014 door de gemeenteraad van de gemeente Nijkerk is vastgesteld. In dat bestemmingsplan heeft het plangebied de bestemmingen "Wonen" en "Tuin". Door middel van bouwvlakken is inde bestemming "Wonen" aangegeven waar gebouwen gerealiseerd mogen worden. Op de plaats waar de woning is geprojecteerd, is geen bouwvlak aangegeven. De bouw van de woning past daarom niet in het bestemmingsplan.

Het plangebied heeft daarnaast de dubbelbestemming "Waarde \- Archeologie". Voor het plangebied geldt hierbij de aanduiding 'specifieke vorm van waarde \- 6, zodat er een onderzoeksplicht geldt vanaf 1\.000 mÂ² en een ontgravingsdiepte van 0,3 m. Omdat het bouwplan deze ondergrens niet overschrijdt, is geen archeologisch onderzoek noodzakelijk.

**Afbeelding 2: Fragment bestemmingsplan.\|**

![afbeelding "i_NL.IMRO.0267.BP0184-0002_0002.png"](i_NL.IMRO.0267.BP0184-0002_0002.png)

##### 1\.3\.2 Bestemmingsplan Parapluherziening (on)zelfstandige woonruimte en voorgevelrooilijn

Het bestemmingsplan Parapluherziening (on)zelfstandige woonruimte en voorgevelrooilijn is vastgesteld op 24 september 2020\. Deze parapluherziening bevat regels over het splitsen van woningen in twee of meerdere zelfstandige of onzelfstandige wooneenheden (kamerbewoning) en een uniforme definitie van het begrip 'voorgevelrooilijn' en een aantal daarmee samenhangende begrippen.

#### 1\.4 Leeswijzer

Deze toelichting bestaat uit zes hoofdstukken. Na dit inleidende hoofdstuk wordt in hoofdstuk 2 een beschrijving van het relevante rijks\-, provinciale en gemeentelijke beleid opgenomen. In hoofdstuk 3 wordt een beschrijving van het gebied gegeven. Hoofdstuk 4 gaat in op het uitgevoerde onderzoek en de randvoorwaarden van het plan. In hoofdstuk 5 wordt vervolgens ingegaan op de opzet van het plan en de wijze van bestemmen. Tot slot bevat hoofdstuk 6 de financiÃ«le en maatschappelijke uitvoerbaarheid van het plan, waarbij de uitkomsten van de inspraak en vooroverleg zijn samengevat.

### Hoofdstuk 2 Beleidskader

#### 2\.1 Rijksbeleid

##### 2\.1\.1 Nationale Omgevingsvisie (NOVI)

De Nationale Omgevingsvisie (NOVI) is op 11 september 2020 vastgesteld. De NOVI vervangt de Structuurvisie Infrastructuur en Ruimte (2012\). De NOVI is een instrument van de nieuwe Omgevingswet en loopt vooruit op de inwerkingtreding van die wet. Vanwege het uitstel van de inwerkingtreding van de Omgevingswet komt de NOVI als structuurvisie uit onder de Wet ruimtelijke ordening (Wro). Zodra de Omgevingswet in werking is getreden, zal deze structuurvisie gelden als de Nationale Omgevingsvisie, zoals in de nieuwe wet bedoeld.

In de NOVI geeft het Rijk een langetermijnvisie op de toekomstige ontwikkeling van de leefomgeving in Nederland. De NOVI bestaat uit een visie, toelichting en uitvoeringsagenda. De combinatie van deze drie documenten zorgt voor een toetsing die leidt tot nationale strategische keuzes en gebiedsgericht maatwerk.

De NOVI geeft weer voor welke uitdagingen Nederland staat, wat daarbij de nationale belangen zijn, welke prioriteiten de Rijksoverheid stelt bij de inrichting van Nederland en hoe het Rijk keuzes maakt in de uitvoering daarvan. Keuzes die samenhangen met toekomstbeelden over de fysieke leefomgeving, maatschappelijke opgaven en bijbehorende economische perspectieven. Steeds duidelijker wordt dat de opgaven alleen goed aangepakt kunnen worden als dat in samenhang gebeurt, het ontwikkelpotentieel van heel Nederland optimaal wordt benut en gezorgd wordt voor een duurzame verbinding van alle delen van Nederland en met de landen om ons heen.

Het beleid in de leefomgeving is een gezamenlijke verantwoordelijkheid van de betrokken overheden. De NOVI geeft aan waar het Rijk zich op nationale schaal aan bindt, waar het regie voert richting medeoverheden of waar het juist aan de medeoverheden is om keuzes te maken. Provincies en (samenwerkende) gemeenten zullen in hun omgevingsvisies uiting geven aan hun eigen verantwoordelijkheid en keuzes in de fysieke leefomgeving.

Met de NOVI wordt in beeld gebracht waar kansen liggen. Kansen om de kwaliteit van onze leefomgeving te verbeteren. Kansen om sociale samenhang, gezondheid en economisch herstel te bevorderen en kansen om schone, veilige en duurzame technieken, die bijdragen aan de beoogde transitie naar een circulaire samenleving â stevig te verankeren in onze manier van leven en werken. Daartoe zijn 21 nationale belangen in de fysieke leefomgeving en de daaruit voortkomende opgaven beschreven. Die opgaven zijn in feite het verschil tussen de ambitie en de huidige situatie en verwachte ontwikkelingen. Deze nationale belangen komen samen in vier prioriteiten:

* 1\. Ruimte voor klimaatadaptatie en energietransitie

* 2\. Een duurzaam en (circulair) economisch groeipotentieel

* 3\. Sterke en gezonde steden en regio's

* 4\. Toekomstbestendige ontwikkeling van het landelijk gebied

Voor de vier NOVI\-prioriteiten geldt steeds dat zowel voor de lange als de korte termijn maatregelen nodig zijn. Deze maatregelen dienen in de praktijk voortdurend op elkaar in te spelen. Bij de afweging van de belangen staat een evenwichtig gebruik van de fysieke leefomgeving centraal voor zowel de boven\- als de ondergrond. Ten behoeve van die afweging gebruikt de NOVI drie afwegingsprincipes:

* combinaties van functies gaan voor enkelvoudige functies: In het verleden is scheiding van functies vaak te rigide gehanteerd. Met de NOVI wordt gezocht naar maximale combinatiemogelijkheden tussen functies, gericht op een efficiÃ«nt en zorgvuldig gebruik van de ruimte;

* kenmerken en identiteit van een gebied staan centraal: wat de optimale balans is tussen bescherming en ontwikkeling, tussen concurrentiekracht en leefbaarheid, verschilt van gebied tot gebied. Sommige opgaven en belangen wegen in het ene gebied zwaarder dan in het andere;

* afwentelen wordt voorkomen: het is van belang dat de leefomgeving zoveel mogelijk voorziet in mogelijkheden en behoeften van de huidige generatie van inwoners zonder dat dit ten koste gaat van die van toekomstige generaties.

***Planspecifiek***Vanuit de vier prioriteiten is de bouw van Ã©Ã©n woning in het bestaand stedelijk gebied niet van belang. De planontwikkeling is niet in strijd met de uitgangspunten van de NOVI.

##### 2\.1\.2 Besluit algemene regels ruimtelijke ordening

Het Besluit algemene regels ruimtelijke ordening (Barro) is eind december 2011 met uitzondering van enkele onderdelen in werking getreden. Het Barro omvat regels waar bestemmingsplannen (en dus ook wijzigingsplannen) aan moeten voldoen voor alle ruimtelijke rijksbelangen die een juridische vertaling dienen te krijgen in bestemmingsplannen. Het gaat om kaders voor onder meer het bundelen van verstedelijking, de bufferzones, nationale landschappen, de Ecologische Hoofdstructuur, de kust, grote rivieren, militaire terreinen, mainportontwikkeling van Rotterdam en de Waddenzee.

In het Barro zijn geen rijksbelangen genoemd die betrekking hebben op het onderhavige plangebied.

##### 2\.1\.3 Watertoets (2001, wettelijk verplicht sinds 2003\)

De Watertoets is het hele proces van vroegtijdig informeren, adviseren, afwegen en uiteindelijk beoordelen van waterhuishoudkundige aspecten in ruimtelijke plannen en besluiten en een direct gevolg van de afspraken uit de Startovereenkomst "Waterbeleid 21e eeuw". Vanaf 14 februari 2001 is afgesproken dat de Watertoets wordt toegepast. Voor het plangebied is de digitale watertoets doorlopen.

#### 2\.2 Provinciaal beleid

##### 2\.2\.1 Omgevingsvisie Gelderland

Op 9 juli 2014 hebben Provinciale Staten de Omgevingsvisie Gelderland vastgesteld. In die Omgevingsvisie zijn het Waterplan, het Provinciaal Verkeer en Vervoer Plan, het Streekplan, het Milieuplan en de Reconstructieplannen herzien en samengebracht. Op 19 december 2018 hebben Provinciale Staten het laatste actualisatieplan van de Omgevingsvisie vastgesteld.

De provincie kiest er in de Omgevingsvisie voor om vanuit twee hoofddoelen bij te dragen aan gemeenschappelijke maatschappelijke opgaven. Deze zijn:

* een duurzame economische structuur;

* het borgen van de kwaliteit en veiligheid van onze leefomgeving.

Vanuit de invalshoeken Dynamisch, Divers en Mooi Gelderland zijn ambities opgenomen om de doelen in de praktijk waar te maken. De strategie van de provincie om deze doelen te bereiken wordt gevoed door het besef dat stad en land elkaar nodig hebben. De provincie gaat daarom voor:

* sterke steden, van belang voor toekomstige aantrekkingskracht, waar kennis zich samenbalt en waar veel jongeren naar toe trekken, waar ook nu al de meeste mensen wonen en werken;

* een vitaal platteland, waar mensen inspelen op grote veranderingen, waar inwoners zich actief inzetten voor hun gezamenlijke toekomst, een platteland met een eigen economische kracht en een grote natuurlijke en landschappelijke waarde, waar kwaliteit en vitaliteit samen op gaan.

Voor wonen en werken geldt een regionale aanpak die gericht is op een gezonde en veilige woonomgeving, waarin mensen zich met elkaar verbonden voelen en die goed bereikbaar is en goede voorzieningen heeft.

Duurzaam is voor de provincie geen keuze. De manier van wonen, werken, verplaatsen, leven moet echt anders. Het roer moet om, om het gave Gelderland dat is opgebouwd ook vast te kunnen houden in de toekomst. Dit is een ambitieuze, maar onvermijdelijke opgave. Duurzaam is minder zeggen en meer doen!

##### 2\.2\.2 Omgevingsverordening Gelderland

De Omgevingsverordening Gelderland die op 24 september 2014 door Provinciale Staten is vastgesteld, is op 18 oktober 2014 in werking is getreden. Op 31 maart 2021 hebben Provinciale Staten de Omgevingsverordening Gelderland voor het laatst gewijzigd vastgesteld.

In de omgevingsverordening is de herijkte Ecologische Hoofdstructuur (EHS) ruimtelijk vastgelegd en gaat het in Gelderland verder onder een andere naam. Voor de EHS komen twee nieuwe natuurcategorieÃ«n in de plaats: het Gelders Natuurnetwerk (GNN) en de Gelderse Groene Ontwikkelingszone (GO). Het onderhavige plangebied maakt geen onderdeel uit van het GNN of de GO.

Ook voor het overige zijn er vanuit het oogpunt van de omgevingsverordening geen aspecten die relevant zijn bij het toevoegen van Ã©Ã©n woning op een perceel in het stedelijk gebied.

#### 2\.3 Gemeentelijk beleid

##### 2\.3\.1 Structuurvisie Nijkerk\-Hoevelaken 2030

Op 30 juni 2011 heeft de gemeenteraad van Nijkerk de Structuurvisie Nijkerk\-Hoevelaken 2030 vastgesteld. In deze structuurvisie geeft de gemeente haar ambities voor de toekomst weer. Deze visie gaat uit van de bestaande kracht van de kernen Nijkerk, Nijkerkerveen en Hoevelaken onder de noemer 'Ontwikkelen, koesteren, verwelkomen'.

De belangrijkste pijler van de structuurvisie is de keuze voor drie herkenbare en door het landschap met elkaar verbonden woonplaatsen met elk hun eigen cultuur en samenleving.

Op de integrale toekomstvisiekaart is de bebouwde kom van Nijkerkerveen aangegeven als 'kern'. Het bestemmingsplan Herziening Van Dijkhuizenstraat 50 maakt het toevoegen van Ã©Ã©n woning mogelijk.

**Afbeelding 3: Fragment Integrale toekomstvisiekaart structuurvisie.**

![afbeelding "i_NL.IMRO.0267.BP0184-0002_0003.png"](i_NL.IMRO.0267.BP0184-0002_0003.png)

Op basis van het bovenstaande is te concluderen dat onderhavig bestemmingsplan aansluit bij de beleidsambities uit de gemeentelijke structuurvisie.

##### 2\.3\.2 Welstandsnota 2014

Met ingang van 1 januari 2014 is de nieuwe welstandsnota in werking getreden. In de welstandsnota wordt vastgelegd hoe het welstandstoezicht in de gemeente Nijkerk is geregeld. De nota geeft tevens uitgangspunten en criteria voor het welstandsoordeel.

Het doel van het welstandstoezicht is om een bijdrage te leveren aan de schoonheid en de aantrekkelijkheid van de (bebouwde) omgeving. Door het opstellen van welstandsbeleid kan de gemeente in alle openheid een effectief en inzichtelijk welstandstoezicht inrichten en opdrachtgevers en ontwerpers in een vroeg stadium informeren over de criteria die bij de welstandsbeoordeling een rol spelen.

**Afbeelding 4: Fragment welstandskaart.**

![afbeelding "i_NL.IMRO.0267.BP0184-0002_0004.png"](i_NL.IMRO.0267.BP0184-0002_0004.png)

In de welstandsnota wordt onderscheid gemaakt tussen verschillende welstandsregimes:

* welstandsvrij: voor deze gebieden geldt geen beoordeling (meer) door de commissie Ruimtelijke kwaliteit;

* beperkt welstandsregime: het gebouw of het object wordt beoordeeld in relatie tot haar omgeving (de stedenbouwkundige benadering);

* regulier welstandsregime: het gebouw of het object wordt beoordeeld in relatie tot haar omgeving, maar ook als zelfstandig object (de architectonische benadering);

* bijzonder welstandsregime: het gebouw of het object wordt beoordeeld in relatie tot haar omgeving, als zelfstandig object en voor wat betreft de details van het gebouw (de esthetische benadering);

* beeldkwaliteitplan: voor ontwikkelingen waarbij de ruimtelijke en/of functionele structuur verandert, wordt een stedenbouwkundig plan gemaakt, waarin de nieuwe structuur wordt vastgelegd. Daarnaast is een beeldkwaliteitplan nodig, liefst in combinatie met supervisie. In zo'n beeldkwaliteitplan wordt vooruitgelopen op de nieuwe structuur en aangegeven hoe de bebouwing een plaats moet krijgen in het nieuwe, stedenbouwkundig plan.

De welstandskaart geeft een overzicht waar welk welstandsregime van toepassing is. Op de volgende afbeelding is een fragment van de welstandskaart weergegeven. Voor de planlocatie geldt een regulier welstandsregime.

##### 2\.3\.3 Archeologische beleidskaart

In 2006 is de Monumentenwet (1988\) gewijzigd en in 2016 is de Erfgoedwet van kracht geworden. In het kader hiervan dient een gemeente ruimtelijke planvorming te toetsen op archeologische waarden. Indien potentiÃ«le archeologische waarden worden verstoord, dient hier nader onderzoek naar te worden verricht. Het belangrijkste doel is de bescherming van archeologische waarden in de bodem (in situ) omdat de bodem doorgaans de beste garantie biedt voor een goede conservering. Vooronderzoek moet duidelijk maken welke archeologische waarden verwacht kunnen worden. Wie de bodem in wil, bijvoorbeeld om te bouwen, kan verplicht worden om een archeologisch vooronderzoek te (laten) uitvoeren. De onderzoeksresultaten bepalen het verdere vervolg; een aanpassing van de bouwplannen of het opgraven van archeologische vondsten. Er wordt uitgegaan van het basisprincipe dat de "verstoorder" betaalt voor het opgraven en het documenteren van de aangetroffen waarden als behoud in de bodem niet tot de mogelijkheden behoort. Het is verplicht om met nieuwe bestemmingsplannen rekening te houden met de mogelijke aanwezigheid van archeologische waarden.

Ter ondersteuning van het gemeentelijk beleid ten aanzien van de archeologische monumentenzorg heeft de gemeente Nijkerk een archeologische waarden\- en verwachtingskaart en een archeologische beleidskaart (vastgesteld bij raadsbesluit van 17 februari 2011\) vervaardigd. De kaarten bieden inzicht in de bestaande archeologische toestand van zowel het landelijke als het bebouwde gebied van de gemeente Nijkerk. Dit inzicht is noodzakelijk voor een weloverwogen omgang met archeologie in de beleidsuitvoering. Binnen het plangebied liggen geen zones met bekende archeologische waarden, zoals bekende archeologische vindplaatsen of archeologische monumenten. Conform de Archeologische Verwachtings\- en Beleidskaart liggen binnen het plangebied drie verschillende verwachtingswaarden. De voorkomende archeologische verwachtingswaarden van de archeologische beleidsadvieskaart zijn door de gemeente verdeeld in 11 verschillende (verwachtings)waarden. Voor alle gronden met een te beschermen archeologische verwachtingswaarde is de dubbelbestemming "Waarde \- Archeologie" opgenomen. Binnen deze dubbelbestemming wordt door middel van functieaanduidingen aangegeven om welke verwachtingswaarde het gaat en welke beleidsadviezen van toepassing zijn.

In paragraaf 6\.2 wordt ingegaan op de juridische kant van de in het plangebied voorkomende archeologische verwachtingswaarden. Omdat het nooit met zekerheid is uit te sluiten dat toch enkele archeologische waarden aanwezig zal de gemeente Nijkerk bij het verlenen van omgevingsvergunningen de vergunninghouder wijzen op haar plicht om archeologische vondsten te melden bij de gemeente Nijkerk.

De ondergrens voor archeologisch onderzoek bedraagt in dit geval 1\.000 mÂ². De bodemingreep is in dit geval veel kleiner dan die ondergrens. De archeologische situatie vormt geen belemmering vormt voor het bouwplan. In het plangebied is daarom geen archeologisch onderzoek uitgevoerd.

##### 2\.3\.4 Beleidsregel "aan huis gebonden beroepen of bedrijven"

Omdat er regelmatig verzoeken werden ontvangen voor de uitoefening van een beroep of bedrijf aan huis, bijvoorbeeld verzoeken voor de vestiging van een kapsalon of een fysiotherapeut in de garage of een bijgebouw, is in september 2008 de beleidsregel "aan huis gebonden beroepen of bedrijven" opgesteld. Deze beleidsregel dient om de uitgangspunten voor het al dan niet toestaan van activiteiten aan huis eenduidig en helder vast te leggen.

Door het overgrote deel van de gemeentes in Nederland wordt onderscheid gemaakt tussen de uitoefening van traditionele vrije beroepen en beroeps\- en bedrijfsmatige activiteiten aan huis. Het uitoefenen van een traditioneel vrij beroep is rechtstreeks toegestaan, terwijl beroeps\- en/of bedrijfsmatige activiteiten aan huis via een omgevingsvergunning (voorheen ontheffing) van het bestemmingsplan zijn toegestaan. Hoewel de traditionele vrije beroepen rechtstreeks zijn toegestaan, zullen zij ook aan dezelfde voorwaarden moeten voldoen als de beroeps\- en/of bedrijfsmatige activiteiten. Omdat het vooral gaat om deze voorwaarden is onderscheid tussen de traditionele vrije beroepen en de beroeps\- en/of bedrijfsmatige activiteiten aan huis onnodig.

Voor het verlenen van de omgevingsvergunning worden voorwaarden gesteld die ook in de bij dit bestemmingsplan behorende regels zijn opgenomen.

In 2011 is de beleidsregel geactualiseerd door middel van de notitie "Niet\-woonactiviteiten aan huis". Met niet\-woonactiviteiten aan huis worden alle activiteiten bedoeld, die vallen onder milieucategorie 1 van de Staat van Bedrijfsactiviteiten, of die daarmee gelijk te stellen zijn, gelet op de aard van die activiteiten en de invloed hiervan op de omgeving. Er zijn in deze notitie regels geformuleerd die duidelijk maken onder welke voorwaarden voor niet\-woonactiviteiten aan huis een omgevingsvergunning kan worden verkregen en welke voorwaarden de bewoner daarbij in acht moet nemen. De regels maken duidelijk welke niet\-woonactiviteiten aan huis zonder vergunning zijn toegestaan.

### Hoofdstuk 3 Planbeschrijving

#### 3\.1 Bestaande situatie

Nijkerkerveen ligt tussen Nijkerk en Amersfoort. Over de vroege geschiedenis is niet veel bekend, behalve dat het is ontstaan te midden van veenontginningen. Vroeger werd het dorp de Vodbuurt of 't Veen genoemd maar vanaf ongeveer 1900 is de officiÃ«le naam Nijkerkerveen. Het gebied rond Nijkerkerveen, tussen de Vrouwenweg/Buntwal en de Laakweg, wordt gekenmerkt door een langgerekte verkavelingsstructuur die is ontstaan in de tijd van de veenontginningen.

**Afbeelding 5: Historische topografie.**

![afbeelding "i_NL.IMRO.0267.BP0184-0002_0005.png"](i_NL.IMRO.0267.BP0184-0002_0005.png)

Lange kavels met kavelsloten en singelbeplanting haaks op de twee wegen zorgen voor lange vergezichten in de ene richting en een meer coulisseachtig beeld in de andere richting. In het rechtlijnige gebied tussen Vrouwenweg/Buntwal en Laakweg slingert van oudsher een drietal wegen, de Nieuwe Kerkstraat (voorheen Vodsteeg), de Van Dijkhuizenstraat en de Schoolstraat. Vanaf de wegen in en rond het gebied lopen doodlopende paden langs de langgerekte kavels ter ontsluiting van in het gebied liggende woningen. Deze paden worden vaak begeleid door lange bomenrijen. Op de plek waar de drie slingerende wegen bij elkaar komen is het dorp Nijkerkerveen vanaf circa 1900 ontwikkeld.

Langs deze wegen is ook de oudste bebouwing te vinden die naar mate je het dorp nadert steeds dichter op elkaar is gebouwd. De bestaande twee\-aaneengebouwde woning op de percelen Van Dijkhuizenstraat 46\-48 dateert uit 1938 en is voor het eerst op de topografische kaart uit 1952 zichtbaar. De woonbebouwing aan de Van Dijkhuizenstraat rondom deze percelen dateert uit de 70'er jaren van de vorige eeuw. Achter het perceel is aan het Buntgras in 2014 een nieuw woonbuurtje gerealiseerd.

De huidige eigenaren wonen sinds 1969 aan de Van Dijkhuizenstraat 48\. Dit perceel heeft een oppervlakte van circa 1\.680 mÂ². Naast de woning ligt een moestuin die aan het zicht onttrokken wordt door een hoge coniferenhaag. Met het verstrijken van de jaren wordt het geheel inmiddels als te groot ervaren. Met name het gedeelte met de moestuin is meer een last dan een lust.

#### 3\.2 Toekomstige situatie

##### 3\.2\.1 Bouwplan

De eigenaar heeft het voornemen om op de huidige moestuin aan de oostkant van hun woning een vrijstaande woning te realiseren. Deze woning zal in dezelfde rooilijn als de woningen op nummer 46 en 48 worden gebouwd. Er is nog geen definitief woningontwerp vervaardigd. Net als op de overige percelen aan dit deel van de Van Dijkhuizenstraat, maakt onderhavig bestemmingsplan een woning van twee bouwlagen met een kap mogelijk.

**Afbeelding 6: Indicatieve toekomstige situatie.**

![afbeelding "i_NL.IMRO.0267.BP0184-0002_0006.png"](i_NL.IMRO.0267.BP0184-0002_0006.png)

Overeenkomstig de stedenbouwkundige randvoorwaarden zal de woning aan weerszijden minimaal 3 meter uit de zijdelingse perceelgrens worden gebouwd. Langs beide perceelsgrenzen zal een groene erfafscheiding worden gerealiseerd.

Aan de oostzijde van de nieuwe woning wordt een eigen oprit aangelegd naar twee parkeerplaatsen aan de achterzijde van het perceel. De derde parkeerplaats zal ter hoogte van de woning worden aangelegd.

##### 3\.2\.2 Inrichtingsplan

Voor een zorgvuldige inpassing van het perceel in het straatbeeld is met name de beeldvorming vanaf de straatzijde van belang. Net als bij andere woningen zal op de grens van het trottoir en de voortuin een tuinhek of een lage haag worden geplaatst. De voortuin krijgt een groene inrichting. De daadwerkelijke inrichting zal te zijner tijd door de toekomstige bewoners worden verzorgd. Langs de oostelijke perceelsgrens wordt een inrit aangelegd naar de parkeergelegenheid op eigen terrein.

**Afbeelding 7: Inrichtingsplan.**

![afbeelding "i_NL.IMRO.0267.BP0184-0002_0007.png"](i_NL.IMRO.0267.BP0184-0002_0007.png)

### Hoofdstuk 4 Randvoorwaarden

#### 4\.1 Waterhuishouding

##### 4\.1\.1 Algemeen

Het plangebied ligt binnen het beheersgebied van het Waterschap Vallei en Veluwe. Dit waterschap is in dit gebied verantwoordelijk voor de waterhuishouding: het waterkwaliteits\- en \-kwantiteitsbeheer en de zorg voor de waterkeringen.

Sinds 1 november 2003 is de watertoets verplicht bij ruimtelijke plannen.

##### 4\.1\.2 Waterrelevant beleid

Bij het tot stand komen van een ruimtelijke ontwikkeling wordt het waterschap betrokken voor advisering ten aanzien van de waterhuishouding. Voor bestemmingsplannen is dit wettelijk vastgelegd in de Wet ruimtelijke ordening en resulteert het overleg met het waterschap in een wateradvies. Dit wateradvies wordt schriftelijk weergegeven in de waterparagraaf van het bestemmingsplan. Het plangebied aan de Van Dijkhuizenstraat ligt binnen het beheergebied van het Waterschap Vallei en Veluwe. In het kader van het uitvoeren van een watertoets ten aanzien van stedelijke uitbreiding heeft het waterschap de Uitgangspuntennotitie (Beleidskaders bij stedelijke uitbreiding). opgesteld Daarnaast zijn de volgende beleidsstukken van belang:

* de Keur en Algemene regels van Waterschap Vallei en Veluwe 2013;

* de beleidsregels behorende bij de Keur;

* de legger Gelderse Vallei.

##### 4\.1\.3 Proces

Op 4 juni 2021 is de digitale watertoets doorlopen. Voor de verdere uitwerking en concretisering van de beoogde ontwikkeling, geeft het waterschap aan dat rekening gehouden moet worden met een aantal algemene en gebiedsspecifieke aandachtspunten voor water. De gehanteerde uitgangspunten liggen ten grondslag aan deze waterparagraaf.

##### 4\.1\.4 Riolering/afvoeren van water

Op het perceel zal een gescheiden stelsel worden aangelegd, zodat dit hierop bij een vernieuwing van de riolering in de omgeving kan worden aangesloten.

##### 4\.1\.5 Grondwaterneutraal bouwen

Om grondwateroverlast te voorkomen adviseert het waterschap om boven de gemiddelde hoogste grondwaterstand (GHG) te ontwerpen. Dit betekent dat aspecten zoals ontwateringsdiepte en infiltratie van hemelwater, beschouwd worden ten opzichte van de GHG. De gemeente hanteert voor nieuwbouw een ontwateringsnorm van 90 cm (gemeten tussen de GHG en de onderkant van de vloer). Het structureel onttrekken / draineren van grondwater is geen duurzame oplossing en moet worden voorkomen. Het waterschap adviseert de initiatiefnemer dan ook om voorafgaand aan de ontwikkeling een goed beeld te krijgen van de heersende grondwaterstanden en GHG. Eventuele grondwateroverlast is in eerste instantie een zaak voor de betreffende perceeleigenaar.

##### 4\.1\.6 Waterkwaliteit

Om verontreiniging van bodem, grond\- en/of oppervlaktewater te voorkomen is het van belang dat het afstromende hemelwater niet verontreinigd raakt. Dit kan door nadere eisen of randvoorwaarden te stellen aan bijvoorbeeld de toegepaste (bouw)materialen. Het waterschap vraagt de initiatiefnemer de beslisboom voor het afkoppelen van verhard oppervlak van het waterschap toe te passen. In het bouwplan zullen geen uitlogende materialen worden toegepast.

##### 4\.1\.7 Waterkwantiteit

Een belangrijk principe is dat zo veel mogelijk hemelwater binnen het plangebied wordt vastgehouden en/of geborgen en dus niet of niet direct afgevoerd wordt naar de riolering of het oppervlaktewater. Hiermee wordt bereikt dat de waterzuiveringsinstallatie beter functioneert, verdroging wordt tegen gegaan en piekafvoeren in het oppervlaktewater (met eventueel wateroverlast in benedenstrooms gelegen gebieden) worden voorkomen. Bij lozing op oppervlaktewater zal hiervan een melding gedaan moeten worden bij het waterschap.

Het perceel krijgt een oppervlakte van 710 mÂ². De woning heeft een oppervlak van 96 mÂ². Als er vanuit gegaan wordt dat van het resterende perceelsgedeelte 50% wordt verhard, neemt de verharding met 403 mÂ² toe. Dit blijft ruimschoots onder de drempelwaarde van 1\.500 mÂ² waarbij compensatie is vereist. Extra watercompensatie is daarom niet nodig.

#### 4\.2 Milieuaspecten

##### 4\.2\.1 Bedrijven en milieuzonering

In het kader van de Wet milieubeheer dient in nieuwe situaties rekening te worden gehouden met (wenselijke) afstanden tussen bepaalde milieubelastende functies en milieugevoelige functies. In de VNG\-handreiking Bedrijven en Milieuzonering (2009\) is een richtafstandenlijst opgenomen. In de lijst is voor allerlei soorten 'milieubelastende activiteiten' aangegeven welke richtafstanden vanwege geur, stof, geluid en gevaar bij voorkeur aangehouden moeten worden ten opzichte van 'milieugevoelige activiteiten'. De grootste van deze vier richtafstanden is bepalend voor de indeling van een activiteit in een milieucategorie.

De richtafstanden gaan uit van gemiddeld moderne bedrijven. Indien bekend is welke activiteiten concreet worden beoogd, dan kan gemotiveerd worden uitgegaan van de daadwerkelijk te verwachten milieubelasting (in plaats van de richtafstanden). Benadrukt moet worden dat de richtafstanden zijn afgestemd op het omgevingstype rustige woonwijk (of een vergelijkbaar omgevingstype) en dat de richtafstanden bij een omgevingstype gemengd gebied (een gebied met een matige tot sterke functiemenging) met 1 stap kunnen worden verlaagd zonder dat dit ten koste gaat van het woon\- en leefklimaat.

Het waar nodig scheiden van milieubelastende activiteiten en milieugevoelige gebieden en functies bij nieuwe ontwikkelingen dient twee doelen:

* het reeds in het ruimtelijke spoor voorkomen of zoveel mogelijk beperken van hinder en gevaar bij woningen en andere gevoelige functies;

* het tegelijk daarmee aan de bedrijven voldoende zekerheid bieden dat zij hun activiteiten duurzaam binnen aanvaardbare voorwaarden kunnen uitoefenen.

**Afbeelding 8: Omgevingstype.**

| Milieucategorie   Â | Richtafstand tot omgevingstype rustige woonwijk en rustig buitengebied   Â | Richtafstand tot omgevingstype gemengd gebied    Â |

| --- | --- | --- |

| 1   Â | 10 meter   Â | 0 meter   Â |

| 2   Â | 30 meter   Â | 10 meter   Â |

| 3\.1   Â | 50 meter   Â | 30 meter   Â |

| 3\.2   Â | 100 meter   Â | 50 meter   Â |

| 4\.1   Â | 200 meter   Â | 100 meter   Â |

| 4\.2   Â | 300 meter   Â | 200 meter   Â |

| 5\.1   Â | 500 meter   Â | 300 meter   Â |

| 5\.2   Â | 700 meter   Â | 500 meter   Â |

Het bestemmingsplan en de milieuregelgeving vormen elkaars complement. Voor zover met behulp van een zonering eventuele overlast voor de omgeving niet voldoende kan worden beperkt, kan de toepassing van milieuregelgeving uitkomst bieden.

Aan de Van Dijkhuizenstraat 58 is een poeliersbedrijf (sbi code\-2008 4632, 4633\) gevestigd. Bij de totstandkoming van het voor dat perceel vigerende bestemmingsplan Nijkerkerveen en Holkerveen is een beoordeling gemaakt waarbij alle aspecten (geur, stof, geluid en gevaar) zijn meegewogen. De grootst mogelijke afstand voor een poeliersbedrijf bedraagt 50 meter (gevaar). Hierdoor betreft het een bedrijf dat valt in milieucategorie 3\.1\. Een veilige afstandmarge dient in acht te worden genomen als sprake is van het verdoven van pluimvee met daarvoor bestemde gassen. Aan de Van Dijkhuizenstraat 58 worden alleen kippenborsten verwerkt tot kipfilet. Het onderdeel gevaar speelt hier dus niet. Voor de overige onderdelen geur, geluid en stof zijn er gezien het kleinschalig karakter van het bedrijf geen problemen te verwachten. Er vinden geen milieubelastende activiteiten plaats. De bestaande woningen aan de Van Dijkhuizenstraat 52 en 54 zijn bepalend voor de uitbreidingsmogelijkheden van dit poeliersbedrijf. Omdat de woning aan de Van Dijkhuizenstraat op een grotere afstand van het poeliersbedrijf komt te staan heeft de bouw van die woning geen invloed op de uitbreidingsmogelijkheden van het bedrijf. Voor het overige ligt het plangebied ligt niet binnen de richtafstand van bedrijven of voorzieningen in de nabije omgeving. Het aspect bedrijven en milieuzonering levert derhalve geen belemmeringen op voor de planontwikkeling.

##### 4\.2\.2 Geluid

In het kader van de Wet geluidhinder is bij de vaststelling of wijziging van een bestemmingsplan een akoestisch onderzoek vereist naar de geluidsbelasting op geluidsgevoelige bestemmingen vanwege industrielawaai, weg\- en railverkeerslawaai. Dit geldt alleen voor (geplande) geluidsgevoelige bestemmingen die binnen de zone van een weg, spoorweg of industrieterrein liggen.

Woningbouw is een geluidgevoelige functie. Volgens artikel 77 van de Wet geluidhinder is het nodig akoestisch onderzoek in verband met wegverkeerslawaai te verrichten naar (nieuwe) woningen die in een geluidszone zijn geprojecteerd. Wegen in een 30 kilometer/uur gebied hebben geen geluidszone. Op grond van de Wet geluidhinder is voor deze wegen geen akoestisch onderzoek noodzakelijk. Aangezien alle wegen rond het perceel tot het 30 kilometer per uur gebied behoren, is geen akoestisch onderzoek noodzakelijk.

##### 4\.2\.3 Bodem

Op grond van artikel 3\.1\.6 Besluit ruimtelijke ordening (Bro) dient in de toelichting van een bestemmingsplan aandacht besteed te worden aan de milieuhygiÃ«nische bodemkwaliteit. Derhalve is bodemonderzoek1 uitgevoerd.

Op basis van de resultaten van het uitgevoerde vooronderzoek is geconcludeerd dat de onderzoekslocatie onverdacht is ten aanzien van bodemverontreiniging. De opzet van het bodemonderzoek is gebaseerd op de onderzoeksstrategie voor een onverdachte niet\-lijnvormige locatie (onv\-nl).

Geconcludeerd wordt dat de hypothese 'onverdachte locatie' geen stand houdt. In de bovengrond zijn enkele parameters licht verhoogd aangetoond. Een aanvullend onderzoek met een gewijzigde hypothese wordt echter niet noodzakelijk geacht. De vastgestelde milieuhygiÃ«nische bodemkwaliteit vormt geen belemmering voor de aanvraag van een omgevingsvergunning.

De onderzoeksresultaten geven geen aanleiding om aanvullend of nader bodemonderzoek te adviseren.

Het onderzoek is onder Kwalibo (een onderdeel van het Besluit bodemkwaliteit) uitgevoerd. Het betreft echter geen partijkeuring. Bij afvoer van grond of verhardingsmaterialen van de locatie kan er sprake zijn van verwerkingskosten. Door derden kan, ongeacht de resultaten van dit bodemonderzoek, een keuring van de af te voeren partij verlangd worden.

##### 4\.2\.4 Externe veiligheid

Bij externe veiligheid gaat het onder meer om productie, opslag, transport en gebruik van gevaarlijke stoffen. Dergelijke activiteiten leggen beperkingen op aan de omgeving. Door voldoende afstand aan te houden tussen deze activiteiten en 'gevoelige objecten' wordt voldaan aan de wettelijke normen.

Het Besluit externe veiligheid inrichtingen (Bevi) van 27 oktober 2004 en de hierin opgenomen Regeling externe veiligheid inrichtingen, geeft aan welke activiteiten/bedrijven risicocontouren kennen, waarmee rekening dient te worden gehouden bij het verlenen van vergunningen in het kader van de Wet algemene bepalingen omgevingsrecht en bij nieuwe ruimtelijke ontwikkelingen.

Het Bevi heeft tot doel de risico's waaraan burgers in hun leefomgeving worden blootgesteld door activiteiten met gevaarlijke stoffen in bedrijven tot het aanvaarde maximum te beperken. Het gaat daarbij om het beperken van de kans op en effect van een ernstig ongeval vanwege activiteiten met gevaarlijke stoffen binnen inrichtingen. Op vergelijkbare wijze zijn de aanvaardbare risico's, verbonden aan transport van gevaarlijke stoffen over weg, water en spoor en het transport door buisleidingen, vastgelegd in het Besluit externe veiligheid transportroutes (Bevt) en het Besluit externe veiligheid buisleidingen (Bevb) en de daarbij behorende regelingen. Het doel wordt in Bevi, Bevt en Bevb vertaald naar de begrippen plaatsgebonden risico en groepsrisico:

* Plaatsgebonden risico (PR): Risico op een plaats buiten een inrichting, uitgedrukt als een kans per jaar dat een persoon onafgebroken en onbeschermd op die plaats zou verblijven, overlijdt als rechtstreeks gevolg van een ongewoon voorval binnen een inrichting waarbij een gevaarlijke stof betrokken is.

* Groepsrisico (GR): Cumulatieve kansen per jaar dat ten minste 10, 100 of 1000 personen overlijden als rechtstreeks gevolg van hun aanwezigheid in het invloedsgebied van een inrichting en een ongewoon voorval binnen de inrichting waarbij een gevaarlijke stof betrokken is.

**Afbeelding 9: Fragment risicokaart.**

![afbeelding "i_NL.IMRO.0267.BP0184-0002_0008.png"](i_NL.IMRO.0267.BP0184-0002_0008.png)

In Bevi, Bevt en Bevb zijn de risiconormen (plaatsgebonden risicoafstanden) wettelijk vastgelegd. Binnen deze afstanden mogen geen kwetsbare objecten worden opgericht. Beperkt kwetsbare objecten mogen alleen onder zwaarwegende motieven binnen deze risicoafstanden. Er is in Bevi, Bevt en Bevb geen harde norm voor het groepsrisico vastgesteld. Voor het groepsrisico geldt een verantwoordingsplicht. Derhalve is de risicokaart geraadpleegd.

Op basis van www.risicokaart.nl blijkt dat er in de omgeving geen risicovolle inrichtingen aanwezig zijn. Evenmin is er sprake van routes en/of buisleidingen voor gevaarlijke stoffen. Onderzoek externe veiligheid is derhalve niet noodzakelijk.

***Conclusie***Uit het oogpunt van externe veiligheid zijn er geen belemmeringen voor de planontwikkeling van Van Dijkhuizenstraat 50\.

##### 4\.2\.5 Luchtkwaliteit

Op 15 november 2007 is de Wet luchtkwaliteit samen met de AMvB "Niet in betekenende mate bijdragen" (NIBM), de ministeriÃ«le regeling NIBM, de ministeriÃ«le regeling Projectsaldering en de ministeriÃ«le regeling Beoordeling luchtkwaliteit in werking getreden.

Projecten die 'niet in betekenende mate bijdragen' aan de luchtverontreiniging, hoeven volgens de wet niet meer afzonderlijk getoetst te worden aan de grenswaarden voor de buitenlucht. Het Besluit NIBM omschrijft het begrip nader: een project dat minder dan 3% van de grenswaarden bijdraagt is NIBM. Dit komt overeen met 1,2 microgram/mÂ³ voor fijn stof en NO2. Voor woningen en kantoren komt die 3%\-grens overeen met de bouw van 1\.500 woningen of 100\.000 mÂ² b.v.o. kantoren. In dit geval is sprake van 1 extra woning.

Uit de atlas voor de leefomgeving (peiljaar 2019, bron: www.atlasleefomgeving.nl) blijkt dat de achtergrondconcentratie stikstofdioxide (14 microgram per mÂ³) en fijn stof (17 microgram per mÂ³) zich beneden de wettelijk toegestane jaargemiddelde grenswaarde van 40 microgram per mÂ³ bevinden. De concentratie zeer fijn stof (10 microgram per mÂ³) bevindt zich beneden de wettelijk toegestane jaargemiddelde grenswaarde van 20 microgram per mÂ³. In het plangebied worden de grenswaarden derhalve niet overschreden.

Op basis van artikel 5\.16, lid 1 onder a van de Wet milieubeheer (Wm) kan gesteld worden dat de luchtkwaliteit geen belemmering vormt voor de bouw van de woningen in het plangebied.

#### 4\.3 Ecologie

Per 1 januari 2017 is de Flora\- en faunawet samen met de Boswet en Natuurbeschermingswet vervangen door de Wet natuurbescherming (Wnb). De natuur in Nederland wordt door de Wnb beschermd vanuit twee invalshoeken: bescherming van gebieden en bescherming van soorten. In de Wnb blijft de bescherming van Natura 2000\-gebieden vrijwel hetzelfde. De bescherming van Beschermde Natuurmonumenten komt te vervallen. Wel kunnen provincies ervoor kiezen om deze gebieden alsnog te beschermen via het provinciale beleid. De provincie voegt dan gebieden toe aan het NatuurNetwerk Nederland (NNN) of wijst ze aan als bijzonder provinciaal natuurgebied of â landschap. Onder de Wet natuurbescherming vervallen de voormalige tabellen 1, 2 en 3 (Flora\- en faunawet) waarin de beschermde soorten zijn opgenomen. Tevens zijn er circa 200 soorten niet langer beschermd en worden enkele bedreigde soorten toegevoegd. De soortenbescherming binnen de Wet natuurbescherming is opgedeeld in de volgende beschermingsregimes: Vogelrichtlijnsoorten, Habitatrichtlijnsoorten en andere soorten. Voor alle beschermde soorten geldt een ontheffingsplicht. Het bevoegd gezag (de provincie) kunnen voor de soorten die zijn opgenomen in het 'beschermingsregime andere soorten' vrijstellingsbesluit nemen en hierin onderscheid maken tussen meer en minder strikt beschermde soorten.

***Gebiedsbescherming***

Het plangebied ligt niet in of naast een Natura 2000\-gebied of een beschermd Natuurmonument. Het gebied maakt ook geen onderdeel uit van het NatuurNetwerk Nederland. De wettelijke gebiedsbescherming vormt geen belemmering voor de realisatie van het plan.

Uit de Handreiking woningbouw en AERIUS (Rijksoverheid, januari 2020\) blijkt dat bij een afstand van 10 kilometer tussen de bouwlocatie en het voor stikstof gevoelige natuurgebied, dat de bouw van 50 woningen (aanlegfase) geen stikstofdepositie veroorzaakt die groter is dan 0,00 mol/ha/jaar. De bouwwerkzaamheden voor de uitbreiding die in onderhavig bestemmingsplan mogelijk worden gemaakt zijn kleiner. Gelet op de afstand tot het dichtstbijzijnde voor stikstof gevoelige natuurgebied Veluwe op ruim 10 kilometer zal er in de gebruiksfase evenmin sprake zijn van een toename van de stikstofdepositie op voor stikstof gevoelig natuurgebied. Derhalve is geen stikstofonderzoek uitgevoerd. Stikstofdepositie vormt daarmee geen belemmering voor de planontwikkeling.

***Soortenbescherming***

In overleg met de Omgevingsdienst de Vallei (OddV) is geconcludeerd dat geen onderzoek in verband met de soortenbescherming noodzakelijk is omdat het is ingericht als moestuin. Daardoor heeft het plangebied een relatief lage potentie voor natuurwaarden en hoge mate van verstoring. In het kader van de aanvraag omgevingsvergunning dient wel een broedvogelinventarisatie te worden uitgevoerd voorafgaand aan de verwijdering van de heggen en de groen blijvende struiken op het perceel waarop de nieuwe woning wordt gebouwd.

#### 4\.4 Verkeer en parkeren

Het perceel wordt ontsloten vanaf de Van Dijkhuizenstraat. Door de uitbreiding van een extra vrijstaande woning zal de verkeersintensiteit met 8,6 motorvoertuigbewegingen per etmaal toenemen. Deze marginale toename kan zonder meer worden verwerkt op de Van Dijkhuizenstraat.

In de Nota Parkeernormen (2014\) van de gemeente Nijkerk is voor verschillende functies een parkeernorm vastgelegd. Hiermee kan worden bepaald hoeveel parkeerplaatsen per functie nodig zijn om te voldoen aan de parkeervraag. Daarnaast staat beschreven onder welke voorwaarden kan worden afgeweken van de gestelde parkeereis.

Er zijn verschillende gebieden gedefinieerd met elk aparte parkeernormen: centrum Nijkerk, rest bebouwde kom Nijkerk, bebouwde kom van Hoevelaken en de buitengebieden en andere dorpskernen, waaronder Nijkerkerveen. Volgens de Nota Parkeernormen Nijkerk 2014 behoort de Van Dijkhuizenstraat bij de bebouwde kom van Nijkerkerveen in de zone 'rest bebouwde kom'; de stedelijkheidsgraad wordt als matig stedelijk beschouwd. Voor vrijstaande woningen dienen 2,2 parkeerplaatsen op eigen terrein beschikbaar te zijn. Op het perceel worden drie parkeerplaatsen aangelegd, zoals aangegeven in het inrichtingsplan. Derhalve wordt voldaan aan de parkeereis uit de parkeernota.

#### 4\.5 Erfgoed

##### 4\.5\.1 Archeologie

Het Verdrag van Malta regelt de omgang met het Europees archeologisch erfgoed. Nederland ondertekende dit verdrag van de Raad voor Europa in 1992\. Aanleiding voor dit verdrag was dat het Europese archeologische erfgoed in toenemende mate bedreigd werd. Niet alleen door natuurlijke processen of ondeskundig gebruik van het bodemarchief, maar ook door ontwikkelingen in de ruimtelijke ordening.

Op 1 juli 2016 is de Erfgoedwet in werking getreden. Hiermee zijn de uitgangspunten van het Verdrag van Malta binnen de Nederlandse wetgeving geÃ¯mplementeerd. De wet regelt de bescherming van archeologisch erfgoed in de bodem, de inpassing ervan in de ruimtelijke ontwikkeling en de financiering van opgravingen: 'de veroorzaker betaalt'.

In het kader hiervan dient een gemeente ruimtelijke planvorming te toetsen op archeologische waarden. Indien potentiÃ«le archeologische waarden worden verstoord, dient hier nader onderzoek naar te worden verricht. Het belangrijkste doel is de bescherming van archeologische waarden in de bodem (in situ) omdat de bodem doorgaans de beste garantie biedt voor een goede conservering. Vooronderzoek moet duidelijk maken welke archeologische waarden verwacht kunnen worden. Wie de bodem in wil, bijvoorbeeld om te bouwen, kan verplicht worden om een archeologisch vooronderzoek te (laten) uitvoeren. De onderzoeksresultaten bepalen het verdere vervolg; een aanpassing van de bouwplannen of het opgraven van archeologische vondsten. Er wordt uitgegaan van het basisprincipe dat de "verstoorder" betaalt voor het opgraven en het documenteren van de aangetroffen waarden als behoud in de bodem niet tot de mogelijkheden behoort. Het is verplicht om met nieuwe bestemmingsplannen rekening te houden met de mogelijke aanwezigheid van archeologische waarden.

Ter ondersteuning van het gemeentelijk beleid ten aanzien van de archeologische monumentenzorg heeft de gemeente Nijkerk een archeologische waarden\- en verwachtingskaart en een archeologische beleidskaart (vastgesteld bij raadsbesluit van 17 februari 2011\) vervaardigd. De kaarten bieden inzicht in de bestaande archeologische toestand van zowel het landelijke als het bebouwde gebied van de gemeente Nijkerk. Dit inzicht is noodzakelijk voor een weloverwogen omgang met archeologie in de beleidsuitvoering. Conform de Archeologische Beleidskaart heeft het plangebied een hoge verwachtingswaarde.

De voorkomende archeologische verwachtingswaarden van de archeologische beleidsadvieskaart zijn door de gemeente verdeeld in 11 verschillende (verwachtings)waarden. Voor alle gronden met een te beschermen archeologische verwachtingswaarde is in bestemmingsplannen de dubbelbestemming "Waarde \- Archeologie" opgenomen. Binnen deze dubbelbestemming wordt door middel van functieaanduidingen aangegeven om welke verwachtingswaarde het gaat en welke beleidsadviezen van toepassing zijn. In het vigerende bestemmingsplan Nijkerk en Holkerveen geldt voor het plangebied Van Dijkhuizenstraat 50 een onderzoeksplicht vanaf 1\.000 mÂ² en dieper dan 0,30 meter. Die ondergrens wordt niet overschreden, zodat geen archeologisch onderzoek noodzakelijk is.

Indien bij de uitvoering van de werkzaamheden onverwacht archeologische resten worden aangetroffen, dan is conform artikel 5\.10 van de Erfgoedwet aanmelding van de desbetreffende vondsten bij de Minister van Onderwijs, Cultuur en Wetenschap c.q. de Rijksdienst voor het Cultureel Erfgoed verplicht (vondstmelding via ARCHIS). Omdat het nooit met zekerheid is uit te sluiten dat toch enkele archeologische waarden aanwezig zal de gemeente Nijkerk bij het verlenen van omgevingsvergunningen de vergunninghouder wijzen op haar plicht om archeologische vondsten te melden bij de gemeente Nijkerk.

***Conclusie***

*Â*Het aspect archeologie vormt geen belemmering voor de uitvoering van onderhavig bestemmingsplan.

##### 4\.5\.2 Monumenten

In het plangebied zijn geen Rijks\- of gemeentelijke monumenten aanwezig.

### Hoofdstuk 5 Verklaring van de regels

#### 5\.1 Algemeen

De Wet ruimtelijke ordening (Wro) en het Besluit op de ruimtelijke ordening zijn op 1 juli 2008 in werking getreden. Voor wat betreft de terminologie en de opbouw van dit plan is op de wet aangesloten. Als voorbeeld hiervan kan worden genoemd dat de voorschriften nu regels heten en dat vrijstellingen nu afwijking worden genoemd. Daarnaast zijn de algemene gebruiksbepalingen en de zogenaamde toverformule niet meer noodzakelijk, omdat in de wet is bepaald dat gronden niet in strijd met hun bestemming mogen worden gebruikt.

Bij het opstellen van het bestemmingsplan is er voor gekozen de planologisch\-juridische regeling in dit bestemmingsplan zoveel mogelijk aan te sluiten (met inachtneming van de Wro) bij recente bestemmingsplannen van de gemeente Nijkerk. Het onderhavig bestemmingsplan gaat uit van de meest recente versie van het rapport Standaard Vergelijkbare Bestemmingsplannen 2012 (SVBP\-2012\-v1\.3\.1\).

#### 5\.2 Bestemmingsplan

Het Bestemmingsplan Herziening Van Dijkhuizenstraat 50 is een partiÃ«le herziening van het bestemmingsplan Nijkerkerveen en Holkerveen.

Het digitale Bestemmingsplan Herziening Van Dijkhuizenstraat 50 is de verzameling geometrisch bepaalde planobjecten dat is vervat in een GML\-bestand (NL.IMRO.0267\.BP0184\-0002\) met bijbehorende regels. Dit bestemmingsplan is via elektronische weg uitwisselbaar en raadpleegbaar. Het geeft de bestemming en de bebouwingsmogelijkheden van de gronden aan.

Het digitale bestemmingsplan bestaat uit een GML\-bestand met bijbehorende regels. De verbeelding omvat Ã©Ã©n kaartblad (genummerd 0267\-43\-P01\). Het kaartblad geeft de bestemming van de gronden aan. Waar nodig zijn aanduidingen op de kaart opgenomen waarvan de betekenis in de regels wordt verklaard.

#### 5\.3 Plansystematiek

Voor het plangebied is voor het woongebied gekozen voor een plansystematiek die aansluit op de systematiek die ook voor het bestemmingsplan Nijkerkerveen en Holkerveen is toegepast. In de regels zijn bouw\- en gebruiksregels opgenomen die de bebouwings\-, gebruiks\- en inrichtingsmogelijkheden van het plangebied inkaderen. In het plan is zodoende niet meer geregeld dan noodzakelijk is voor het functioneren van het gebied.

#### 5\.4 Specifieke verklaring van dit bestemmingsplan

De regels van het voorliggende bestemmingsplan zijn onderverdeeld in vier hoofdstukken. Deze hoofdstukken zijn:

* 1\.  Inleidende regels

* 2\.  Bestemmingsregels

* 3\.  Algemene regels

* 4\.  Overgangs\- en slotregels

***Inleidende regels***

In de Inleidende regels worden de gebruikte begrippen beschreven (artikel 1\) en worden regels gesteld ten aanzien van de wijze waarop gemeten moet worden (artikel 2\). In de begrippen is zijn de begrippen huishouden, voorgevel en voorgevelrooilijn overgenomen uit het bestemmingsplan Parapluherziening (on)zelfstandige woonruimte en voorgevelrooilijn, zodat deze begrippen overeenkomen met andere bestemmingsplannen van de gemeente Nijkerk.

***Bestemmingsregels***

De Bestemmingsregels bevatten de twee enkelbestemmingen en Ã©Ã©n dubbelbestemming: "Tuin" (artikel 3\), "Wonen" (artikel 4\) en de dubbelbestemming en "Waarde \- Archeologie" (artikel 5\).

De bestemmingen zijn zoveel als mogelijk overgenomen uit het vigerende bestemmingsplan Nijkerkerveen en Holkerveen. Daarbij zijn in bestemming "Wonen" alleen bepalingen overgenomen die relevant zijn voor onderhavig plangebied.

De uitgeefbare gronden en de percelen in het plangebied hebben de bestemmingen "Tuin" en "Wonen". De bestemming "Tuin" heeft betrekking op, in beginsel, onbebouwde tuinen en erven bij woningen. Gebouwen mogen hier niet worden gebouwd. De bestemming is dienstbaar aan de bestemming van de op de aangrenzende gronden gelegen hoofdgebouwen. Bij de bestemmingsregeling voor de tuinen is uitgegaan van het principe die gebieden te bestemmen die uit ruimtelijke overwegingen onbebouwd moeten blijven en ook als zodanig in gebruik zijn. Over het algemeen betreft het gronden ten dienste van de nabij gelegen woningen. Bij de meeste woningen betreft het de ruimte vÃ³Ã³r de woningen. Voor de woning is de bestemming "Wonen" opgenomen. De bouwvlakken en de planregels geven de kaders aan van de bouwmogelijkheden.

Deze regelgeving is afgestemd op andere recente bestemmingsplannen van de gemeente Nijkerk. Dit geldt ook voor de regeling voor niet\-woonactiviteiten aan huis.

Als een bouwvlak ruimer is dan een gerealiseerde woning kan het hoofdgebouw wel aan de achterzijde worden vergroot. Ten aanzien van het gebruik van bijgebouwen is van belang dat in bijgebouwen geen primaire woonfuncties zijn toegestaan, zoals wonen, slapen, keuken, badkamer. Hobbyruimtes zijn wÃ©l mogelijk in bijgebouwen. Genoemde beperkingen gelden dus niet voor aanbouwen en uitbouwen. Voor wat betreft de maatvoeringen kent het plan geen onderscheid meer tussen aan\-, uit\- en bijgebouwen. In het kader van de Wabo wordt gesproken van 'bijbehorende bouwwerken'.

Door middel van een voorwaardelijke verplichting is bepaald dat met het oog op een zorgvuldige landschappelijke inpassing, binnen 18 maanden jaar na het verlenen van de omgevingsvergunning voor de bouw van de woning, de gronden dienen te zijn ingericht en ingericht te blijven overeenkomstig het inrichtingsplan (zie paragraaf 3\.2\.2\) of volgens een inrichtingsplan dat naar het oordeel van de gemeente een gelijk niveau van ruimtelijke kwaliteit garandeert.

De voorkomende archeologische verwachtingswaarden van de archeologische beleidsadvieskaart zijn door de gemeente verdeeld in verschillende (verwachtings)waarden. Voor alle gronden in het plangebied is daarom in verband met de te beschermen archeologische verwachtingswaarde de dubbelbestemming "Waarde \- Archeologie" opgenomen. Binnen deze dubbelbestemming wordt door middel van functieaanduidingen aangegeven om welke verwachtingswaarde het gaat en welke beleidsadviezen van toepassing zijn.

***Algemene regels***

De algemene regels zijn, voor zover ze relevant zijn voor onderhavig bestemmingsplan overgenomen uit het vigerende bestemmingsplan.

In artikel 6 is een antidubbeltelregel opgenomen. De antidubbeltelregel strekt ertoe dat gronden die al eens in aanmerking zijn genomen bij het verlenen van bouwvergunningen, niet nogmaals meegeteld kunnen worden.

De Algemene bouwregels (artikel 7\) biedt de mogelijkheid om een nadere eisen te stellen aan de plaats en de afmetingen van de bebouwing ten behoeve van het straat\- en bebouwingsbeeld, de milieusituatie, de verkeersveiligheid, de gebruiksmogelijkheden van de aangrenzende gronden, de sociale veiligheid en de externe veiligheid.

Artikel 2\.1, lid 1, onder c van de Wet algemene bepalingen omgevingsrecht omvat een verbod om gronden in strijd met hun bestemming te gebruiken. De algemene gebruiksregels in artikel 8 omvatten een aantal verboden om gronden en bouwwerken voor diverse activiteiten te gebruiken die niet wenselijk zijn in een woongebied. Daarnaast zijn op grond van dit artikel alleen functies toegestaan indien er voldoende parkeergelegenheid aanwezig is.

De algemene afwijkingsregels (artikel 9\) hebben betrekking op afwijkingen ten aanzien van de maatvoering, mits die afwijkingen beperkt blijven tot ten hoogste 10% van de in het plan aangegeven maten en percentages, van de grens of richting van wegen, paden en waterlopen, de bouwhoogte van bouwwerken, geen gebouwen zijnde, enzovoort. Overigens is de bevoegdheid beperkt in die zin dat geen omgevingsvergunning voor afwijken mag worden verleend indien onevenredige afbreuk wordt gedaan aan een aantal met name genoemde belangen.

In de algemene wijzigingsregels (artikel 10\) is de mogelijkheid opgenomen bestemmings\- en bouwvlakken en aanduidingen op de verbeelding te wijzigen.

De procedure voor het stellen van nadere eisen is opgenomen in artikel 11\.

In artikel 12 is in de overige regels bepaald dat de wettelijke regelingen waarnaar in de regels van dit plan wordt verwezen, gelden zoals deze luiden op het moment van vaststelling van het plan.

***Overgangs\- en slotregels***

De verplichte overgangsregels voor bouwwerken en gebruik zijn conform het bepaalde in artikel 3\.2\.2 van het Bro opgenomen (artikel 13 en 14\). Tenslotte bevat het plan een slotregel (artikel 15\).

### Hoofdstuk 6 Uitvoerbaarheid

#### 6\.1 FinanciÃ«le uitvoerbaarheid

Het plan wordt op eigen grond door en voor rekening en risico ontwikkeld door een particulier. De uitvoerbaarheid van een bestemmingsplan heeft naast de onderzoeksaspecten echter ook betrekking op economische aspecten zoals planschade en grondexploitatiekosten. Het bouwplan valt onder de reikwijdte van de Grondexploitatiewet, aangezien het oprichten van het pand een grondexploitatieplanplichtig bouwplan is zoals aangegeven in artikel 6\.12 lid 1 Wro joÂ artikel 6\.2\.1 onder a en b Bro.

Op grond van artikel 6\.12 lid 2 kan het college vervolgens besluiten gÃ©Ã©n exploitatieplan vast te stellen, indien het kostenverhaal anderszins is verzekerde. Voor het plangebied wordt een anterieure overeenkomst afgesloten met de initiatiefnemer, waarin tevens een planschadeverhaal is opgenomen. Derhalve zal geen exploitatieplan worden vastgesteld.

#### 6\.2 Maatschappelijke uitvoerbaarheid

Bij de voorbereiding van een (voor)ontwerp bestemmingsplan dient op grond van artikel 3\.1\.6 lid 1 Wro sub c overleg te worden gevoerd als bedoeld in artikel 3\.1\.1 Bro.

Op basis van dit artikel wordt overleg gevoerd met waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn. Voor wat kleinere plannen kan, in overleg, afgezien worden van dit overleg. De belangen van de Provincie Gelderland, het Waterschap Vallei en Veluwe en het Rijk zijn in dit geval niet in het geding.

De initiatiefnemer heeft zijn directe buren over zijn bouwplan geÃ¯nformeerd. Zij hebben aangegeven dat zij op zich geen bezwaar hebben tegen de beoogde plannen.

Het ontwerpbestemmingsplan heeft conform afdeling 3\.4 Awb met ingang van donderdag 9 december 2021 tot en met woensdag 19 januari 2022 gedurende 6 weken ter inzage gelegen. Gedurende deze periode is een ieder in de gelegenheid gesteld om zienswijzen kenbaar te maken. Van het ter inzage leggen is vooraf een openbare kennisgeving gedaan in 'De Stad Nijkerk' en het Gemeenteblad, evenals op de gemeentelijke website http://www.nijkerk.eu/. Er zijn geen zienswijzen ingediend.

* 1\. PJ Milieu BV, Verkennend bodemonderzoek Van Dijkhuizenstraat 48 Nijkerkerveen, kenmerk: 20080502A, Nijkerk, 29 april 2021