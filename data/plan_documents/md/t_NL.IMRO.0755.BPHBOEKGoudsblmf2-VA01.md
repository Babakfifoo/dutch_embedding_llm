**Ontwerpwijzigingsplan Lage Schoense 3e fase, Goudsbloem fase 2**

Gemeente Boekel

### NieuwBlauw Stedenbouw en landschapsarchitectuur

Bezoekadres: Van Heemstraweg West 9 5301 PA Zaltbommel

Correspondentieadres: Piuslaan 157 5643 PB Eindhoven

**Telefoon:** 0619891146

**Email:** info@nieuwblauw.nl

www.nieuwblauw.nl

**Ontwerpwijzigingsplan Lage Schoense 3e fase, Goudsbloem fase 2**

Gemeente Boekel

Het wijzigingsplan plan bestaat uit 3 onderdelen:

- Toelichting
- Regels
- Verbeelding (schaal 1:1000)

Identificatienummer:

- NL.IMRO.0755.BPHBOEKGoudsblmf2.VA01
Datum:

- 13 september 2016, vastgesteld door het college van B&W
**Toelichting**

# **Inhoud Toelichting**

| Inleiding                                   | 7                                                                                           |
|---------------------------------------------|---------------------------------------------------------------------------------------------|
|                                             | 7                                                                                           |
|                                             | 7                                                                                           |
| Vigerend bestemmingsplan                    | 7                                                                                           |
| Leeswijzer                                  | 7                                                                                           |
| Het plan                                    | 9                                                                                           |
|                                             | 9                                                                                           |
| Stedenbouwkundig plan Lage Schoense 3e fase | 9                                                                                           |
| Plan voor de woning                         | 10                                                                                          |
| Vertaling naar wijzigingsplan               | 11                                                                                          |
| Beleidsaspecten                             | 12                                                                                          |
| Provinciaal beleid                          | 12                                                                                          |
| Gemeentelijk beleid                         | 12                                                                                          |
| Conclusie                                   | 13                                                                                          |
| (Milieu)Planologische aspecten              | 14                                                                                          |
| Bodem                                       | 14                                                                                          |
| Geluid                                      | 14                                                                                          |
| Luchtkwaliteit                              | 15                                                                                          |
| Externe veiligheid                          | 15                                                                                          |
| Hinderlijke bedrijvigheid                   | 16                                                                                          |
| Kabels en leidingen                         | 16                                                                                          |
| Water                                       | 16                                                                                          |
| Flora en fauna                              | 16                                                                                          |
| Archeologie                                 | 17                                                                                          |
| Uitvoerbaarheid                             | 19                                                                                          |
| Maatschappelijke uitvoerbaarheid            | 19                                                                                          |
| Economische uitvoerbaarheid                 | 19                                                                                          |
|                                             | Aanleiding<br>Ligging plangebied<br>Uitgangspunten en randvoorwaarden wijzigingsbevoegdheid |

Bijlagen (separaat):

- Historisch onderzoek en verkennend bodemonderzoek,Nieuwbouwlocatie Goudsbloem (ong.) te Boekel, ref. B 16.6402/Brfrpp-O 1/HD, 26 mei 2016

Ligging Lage Schoense binnen Boekel (Bron: Topegrafische Dienst 2004)

Ligging Lage Schoense fase 1, 2 en 3 met met aanduiding van plangebied wijziigingsplan (bron: gemeente Boekel 2006)

# <span id="page-6-0"></span>**1 Inleiding**

# <span id="page-6-1"></span>**1.1 Aanleiding**

In het noorden van de kern Boekel ligt de uitbreidingswijk Lage Schoense. De wijk wordt in drie fases gerealiseerd. De eerste fase en twee fase zijn inmiddels afgerond. De derde fase wordt momenteel ook afgerond. Voor de derde fase is reeds in 2006 een bestemmingsplan vastgesteld onder de naam 'Lage Schoense, fase 3'. Omdat er destijds nog onduidelijkheden waren betreffende de gronden van voorliggend plan, is voor het plangebied een wijzigingsbevoegdheid opgenomen. Voor één perceel binnen het gebied van de wijzigingsbevoegdheid is inmiddels een woning gerealiseerd. De beoogde ontwikkeling betreft de bouw van een andere vrijstaande woning binnen het wijzigingsgebied.

Voorliggend wijzigingsplan biedt het juridisch kader voor de woningbouwontwikkeling

# <span id="page-6-2"></span>**1.2 Ligging plangebied**

Het gebied Lage Schoense is gesitueerd aan de oostzijde van de noord-zuidas Molenstraat/Julianastraat/Kerkstraat/Bergstraat in Boekel en vormt een overgang van het bebouwde gebied naar het open landschap. Aan de westzijde wordt het plangebied begrensd door de achterkanten van de percelen aan de Molenstraat/Julianastraat en aan de overige zijden door Lage Schoense 3e fase. Op nevenstaande afbeeldingen (pagina 6) is de ligging van het plangebied weergegeven binnen Boekel en binnen Lage Schoense.

# <span id="page-6-3"></span>**1.3 Vigerend bestemmingsplan**

Ter plaatse van het plangebied vigeert het bestemmingsplan 'Lage Schoense, 3e fase'. Dit bestemmingsplan is vastgesteld door de gemeenteraad op 18 mei 2006 en goedgekeurd door Gedeputeerde Staten van Noord-Brabant op 7 december 2006.

Het plangebied heeft in dit bestemmingsplan de bestemming 'Agrarische doeleinden, onbebouwd' met een wijzigingsbevoegdheid naar 'Woondoeleinden' ten behoeve van de nieuwbouw van maximaal 3 woningen. Door middel van voorliggend plan wordt van een deel van deze wijzigingsbevoegdheid gebruik gemaakt, zoals te zien is in bijgaande afbeelding. De beoogde ontwikkeling betreft de bouw van één vrijstaande woning.

#### <span id="page-6-4"></span>**1.4 Leeswijzer**

In deze toelichting wordt in hoofdstuk 2 ingegaan op de beoogde ontwikkeling in het plangebied. Hoofdstuk 3 geeft de relevante beleidskaders weer en in hoofdstuk 4 volgt de milieuhygiënische en planologische verantwoording. In hoofdstuk 5 komt tenslotte de financiële en maatschappelijke haalbaarheid aan de orde.

# <span id="page-8-0"></span>**2 Het plan**

In dit hoofdstuk wordt aandacht geschonken aan de beoogde ontwikkeling binnen het plangebied. Het initiatief wordt beschreven, inclusief de inpassing in de directe omgeving. Tot slot wordt aangegeven hoe de vertaling naar het bestemmingsplan heeft plaatsgevonden.

### <span id="page-8-1"></span>**2.1 Uitgangspunten en randvoorwaarden wijzigingsbevoegdheid**

In het vigerend bestemmingsplan 'Lage Schoense, 3e fase' is voor het plangebied een wijzigingsbevoegdheid opgenomen. Het gebied met wijzigingsbevoegdheid mag gewijzigd worden naar de bestemming 'Woondoeleinden', ten behoeve van de nieuwbouw van maximaal 3 vrijstaande woningen. De woningbouw mag geen nadelige invloed hebben op de normale afwikkeling van het verkeer en geen onevenredige toename van de parkeerbehoefte veroorzaken. Er mag geen sprake zijn van milieuhygiënische belemmeringen en de woningbouw dient te passen binnen het gemeentelijk volkshuisvestingsbeleid. Voorliggend wijzigingsplan betreft de bouw van één vrijstaande woning en bevat een deel (het laatste deel) van het gebied van voorgenoemde wijzigingsbevoegdheid.

In het plan is voldaan aan de bovengenoemde uitgangspunten. Hierna, in de volgende hoofdstukken, is dit nader toegelicht.

#### <span id="page-8-2"></span>**2.2 Stedenbouwkundig plan Lage Schoense 3e fase**

Het hoofdprincipe voor het ontwerp van het totale plan voor Lage Schoense wordt gevormd door de ligging in de overgangszone tussen de kom en het buitengebied. De overgang vormt een belangrijk uitgangspunt wat verder wordt uitgewerkt en versterkt in het ontwerp. Bij het creëren van een goede overgang naar het buitengebied spelen met name de randen een essentiële rol.

Voor de ontwikkeling van de 3e fase is een aantal ruimtelijke uitgangspunten opgesteld. De structuur van de 3e fase borduurt voort op de opbouw van de 2e fase.

- aftakking van de centrale ontsluitingsroute door Lage Schoense, 2e fase doortrekken naar de Molenstraat/Julianastraat;
- één centrale ontsluitingsroute, de overige wegen door het gebied sluiten hierop aan maar zijn lager in hiërarchie;
- grote groenplek in het centrum van de ontwikkeling met bijzonder woningtype;
- de groenstrook die de afscherming tussen de 2e fase en het buitengebied van Boekel vormt, wordt doorgetrokken langs de noordelijke grens van de derde fase;
- de entree van de uitbreidingswijk aan de Julianastraat zal worden gemarkeerd door een bebouwingsaccent.

Deze uitgangspunten hebben geleid tot een stedenbouwkundige schets. In de volgende paragrafen wordt hier dieper op ingegaan.

Stedenbouwkundige schets Lage Schoense 3e fase met aanduiding van het plangebied (Bron: Croonen Adviseurs, 2006)

Lage Schoense 3e fase is op te delen in een aantal deelgebieden. De deelgebieden zijn van elkaar te onderscheiden door een verschil in woningdichtheid en bebouwingstype. Langs de centrale ontsluitingsweg is de bebouwing voor het grootste gedeelte aaneengesloten zijn en bestaan uit geschakelde woningen en rijwoningen. Grenzend aan de groene open plek is een aantal patiowoningen gerealiseerd. Deze woningen vormen een verbijzondering in zowel de stedenbouwkundige als architectonische context en markeren hiermee het centrum van Lage Schoense en de hier gerealiseerde groenplek. In aansluiting op het beeld van de 2e fase van de uitbreidingswijk is voor het noordelijk en noordwestelijk gedeelte van Lage Schoense 3e fase een landschappelijke zone gerealiseerd. Door langskappen en ruime kavels na te streven is een landelijke sfeer gecreëerd. Het plangebied van voorliggend wijzigingsplan is gelegen in deze zone. De bebouwing in het grootste gedeelte van het plangebied sluit aan op de bestaande bebouwingstypologie in Boekel. Er is hier ruimte voor vrijstaande, halfvrijstaande, geschakelde en aaneengesloten bebouwing in overwegend twee lagen met kap. De beoogde vrijstaande woning van voorliggend wijzigingsplan kan gebouwd worden in twee lagen met kap.

#### <span id="page-9-0"></span>**2.3 Plan voor de woning**

Het plan maakt de bouw van één vrijstaande woning van twee lagen met kap mogelijk. Deze typologie past naadloos in het straatbeeld, dat bestaat uit uitsluitend vrijstaande woningen.

### <span id="page-10-0"></span>**2.4 Vertaling naar wijzigingsplan**

Er wordt aangesloten bij het vigerend bestemmingsplan 'Lage Schoense, 3e fase' en de bestemming 'Woondoeleinden' hierin. De plansystematiek is gelijk aan die van het moederplan. Er mag 1 vrijstaande woning komen. De maximale goot- en nokhoogte is vastgelegd op 8, respectievelijk 9 meter.

In de regels behorende bij het wijzigingsplan wordt verwezen naar de voorschriften van het bestemmingsplan 'Lage Schoense, 3e fase'. Deze blijven ongewijzigd van toepassing.

# <span id="page-11-0"></span>**3 Beleidsaspecten**

In dit hoofdstuk wordt kort ingegaan op de beleidsaspecten die van toepassing zijn op de beoogde ontwikkeling.

### <span id="page-11-1"></span>**3.1 Provinciaal beleid**

#### **3.1.1 Verordening Ruimte**

In de Wet ruimtelijke ordening (Wro) is vastgelegd hoe de bevoegdheden op het gebied van ruimtelijke ordening zijn verdeeld tussen rijk, provincies en gemeenten. De provincie kan door middel van een planologische verordening regels formuleren waarmee gemeenten bij het opstellen van ruimtelijke plannen rekening moeten houden. De provincie Noord-Brabant heeft hiertoe de Verordening Ruimte opgesteld.

Het plangebied van voorliggend bestemmingsplan is op de kaarten behorende bij de Verordening Ruimte aangeduid als 'bestaand stedelijk gebied'. In de Verordening Ruimte zijn regels opgenomen waaraan ruimtelijke plannen dienen te voldoen. Nieuwe stedelijke ontwikkelingen dienen in principe plaats te vinden in bestaand stedelijk gebied.

Dit is in voorliggend plan het geval en zodoende past het plan binnen het provinciaal beleid zoals geformuleerd in de Verordening Ruimte.

Kaartbeeld Verordening Ruimte: bestaand stedelijke gebied Boekel met aanduiding van het plangebied (bron: verordening Ruimte

### <span id="page-11-2"></span>**3.2 Gemeentelijk beleid**

#### **3.2.1 Woonvisie 2010-2020, Belangen in Balans**

Op gemeentelijk niveau past de voorgenomen ontwikkeling in het vigerende beleid. In december 2010 heeft de gemeente de Woonvisie 2010 - 2020 'Belangen in balans' vastgesteld. Hierin is als belangrijkste uitgangspunt gesteld dat de gemeente het toe- voegen van ongeveer 400 woningen in de planning heeft staan. Hierbij geldt een harde ondergrens van 300 woningen voor het opvangen van vergrijzing en gezinsverdunning van de 'eigen' bevolking. Lage Schoense is één van de locaties waar de toevoeging van woningen in dit kader is voorzien.

# <span id="page-12-0"></span>**3.3 Conclusie**

Het voorgestane initiatief is getoetst op het relevante ruimtelijke beleid van provincie en gemeente. Geconcludeerd kan worden dat het initiatief inspeelt op de belangrijkste beleidsuitgangspunten.

# <span id="page-13-0"></span>**4 (Milieu)Planologische aspecten**

In het kader van het bestemmingsplan 'Lage Schoense, 3e fase' zijn reeds de verschillende onderzoeken verricht. Volledigheidshalve volgt in de navolgende paragrafen nogmaals een korte verantwoording van de relevante milieuhygiënische en planologische aspecten die van toepassing zijn op de beoogde ontwikkeling in het plangebied.

#### <span id="page-13-1"></span>**4.1 Bodem**

Door Verhoeven Milieutechniek is voor de planlocatie een historisch en verkennend bodemonderzoek uitgevoerd. Dit onderzoek is als bijlage toegevoegd.

Voor de algemene bodemkwaliteit werd de hypothese gesteld van een onverdachte locatie met betrekking tot het voorkomen van bodemverontreiniging, aangezien maximaal lichte verontreinigingen werden verwacht voor de parameters van een standaard NEN pakket. Op basis van de onderzoeksresultaten wordt de gestelde hypothese aangenomen, aangezien in het grondwater maximaal een licht verhoogd gehalte is vastgesteld. In de grond zijn geen verhoogde gehalten voor de geanalyseerde parameters aangetoond.

Het aangetoonde verhoogd gehalte betreft een overschrijding van de streefwaarde. Aangezien de gestandaardiseerde meetwaarden de index van 0,5 niet overschrijden, zijn geen vervolgstappen in het kader van de Wbb noodzakelijk.

Bij het vaststellen van de onderzoeksopzet is aangegeven dat wanneer er tijdens de uitvoering van de veldwerkzaamheden geen sprake is van matige en/of sterke bijmengingen met puin alleen een maaiveldinspectie en een visuele inspectie van de opgeboorde grond zou worden uitgevoerd. Tijdens de veldwerkzaamheden (maaiveldinspectie en zintuiglijke beoordeling opgehoorde grond) zijn maximaal sporen puin en zijn geen asbestverdachte materialen (inde fractie >16 mm) aangetroffen. Op basis hiervan kan definitief worden gesteld dat de locatie niet verdacht is op het voorkomen van asbest in de bodem en derhalve is het uitvoeren van een verkennend onderzoek naar asbest definitief niet noodzakelijk is.

Met het uitgevoerde verkennend bodemonderzoek is de milieuhygiënische kwaliteit van de bodem ter plaatse van de nieuwbouwlocatie aan de Goudsbloem te Boekel in voldoende mate vastgesteld. Vanuit milieuhygiënisch oogpunt bestaan geen bezwaren tegen de nieuwbouw

#### <span id="page-13-2"></span>**4.2 Geluid**

In voorliggend wijzigingsplan wordt de bouw van één woning mogelijk gemaakt. De woning is gelegen in de onderzoekszone (200 m) van de Julianastraat. Conform de Wet geluidhinder dient een akoestisch onderzoek te worden verricht indien er sprake is van het projecteren van nieuwe woningen binnen de zone van een weg. Uitzonderingen daarop zijn wegen die gedezoneerd zijn in het kader van een geluidsniveaukaart, bestemd zijn als woonerf of opgenomen zijn in een 30 km-zone. Voor genoemde weg zijn deze uitzonderingen niet van toepassing.

In het kader van het bestemmingsplan 'Lage Schoense, 3e fase' is een akoestisch onderzoek uitgevoerd door Croonen Adviseurs (d.d. juli 2005), met als doel de geluidbelasting op de gevels van de te projecteren woningen te bepalen en te toetsen aan de grenswaarden die in de Wet geluidhinder (artikel 76 en 77 Wgh) zijn gesteld. Indien niet aan de grenswaarde wordt voldaan moet worden bezien of geluidsbeperkende maatregelen te

realiseren zijn. Bij de berekening is rekening gehouden met de verharding met dubbellaags zoab van de Julianastraat.

Vanwege de Julianastraat voldoen alle toekomstige woningen in Lage Schoense 3e fase aan de voorkeursgrenswaarde van 50 dB.

Vanwege gewijzigde wetgeving ligt de voorkeursgrenswaarde tegenwoordig op 48 dB. De beoogde woning voor voorliggend wijzigingsplan ligt ter plaatse van waarneempunt 4 in het uitgevoerde akoestisch onderzoek. Hiervoor zijn de volgende waarden berekend in het onderzoek: voor de eerste woonlaag 36 dB, voor de tweede woonlaag 38 dB en voor de derde bouwlaag 39 dB. Hiermee voldoet de woning ook aan de voorkeurs- grenswaarde conform de huidige wetgeving en zijn er geen belemmeringen op het gebied van geluid.

# <span id="page-14-0"></span>**4.3 Luchtkwaliteit**

In hoofdstuk 5 van de Wet milieubeheer is de regelgeving met betrekking tot luchtkwaliteit vastgelegd. In artikel 5.16 is vastgelegd dat bestuursorganen bevoegdheden, zoals het vaststellen van een wijzigingsplan of het verlenen van ontheffing, mogen uitoefenen wanneer sprake is van één van de volgende gevallen:

- a er is geen sprake van een (dreigende) overschrijding van de grenswaarden;
- b de concentratie van de desbetreffende stoffen in de buitenlucht verbetert of blijft ten minste gelijk;
- c het plan draagt 'niet in betekenende mate' bij aan de concentratie van de desbetreffende stoffen in de buitenlucht;
- d de ontwikkeling is opgenomen in een vastgesteld programma, zoals het Nationaal Samenwerkingsprogramma Luchtkwaliteit (NSL).

Een nadere uitwerking van de regelgeving met betrekking tot het begrip 'niet in betekende mate' is vastgelegd in het 'Besluit niet in betekende mate bijdragen' en de 'Regeling niet in betekenende mate bijdragen'. Voor ontwikkelingen die 'niet in betekenende mate' bijdragen aan de luchtverontreiniging hoeft niet te worden getoetst aan de grenswaarden.

In de Regeling zijn categorieën van gevallen benoemd die in ieder geval als 'niet in be- tekenende mate' worden aangemerkt en waarvoor toetsing aan de grenswaarden dus zonder meer achterwege kan blijven. Er is blijkens deze regeling geen onderzoek nodig voor 'woningbouwlocaties, indien een dergelijke locatie, in geval van één ontsluitings- weg, netto niet meer dan 1.500 nieuwe woningen omvat, dan wel, in geval van twee ontsluitingswegen met een gelijkmatige verkeersverdeling, netto niet meer dan 3.000 woningen omvat'.

De onderhavige ontwikkeling betreft de realisering van 1 woning. Hiermee wordt ruimschoots onder de aantallen gebleven zoals genoemd in de 'Regeling niet in betekende mate bijdragen'. De beoogde ontwikkeling is daarmee niet in strijd met het bepaalde in de Wet milieubeheer. Er worden derhalve vanwege het aspect luchtkwaliteit geen belemmeringen verwacht voor de beoogde ontwikkeling.

Tevens is in het kader van het bestemmingsplan 'Lage Schoense, 3e fase' een berekening luchtkwaliteit uitgevoerd voor Lage Schoense 3e fase. Uit deze berekening wordt geconcludeerd dat ruim voldaan wordt aan de grenswaarden.

#### <span id="page-14-1"></span>**4.4 Externe veiligheid**

Externe veiligheid betreft het risico dat aan bepaalde activiteiten verbonden is voor niet bij de activiteit betrokken personen. Het externe veiligheidsbeleid richt zich op het voorkomen en beheersen van risicovolle bedrijfsactiviteiten en van risicovol transport (onder andere van gevaarlijke stoffen). Het gaat daarbij om de bescherming van individuele burgers en groepen tegen ongevallen met gevaarlijke stoffen of omstandigheden.

Risicobronnen kunnen onderscheiden worden in risicovolle inrichtingen (onder andere lpg-tankstations), vervoer van gevaarlijke stoffen en leidingen (onder andere aardgas, vloeibare brandstof en elektriciteit). Om voldoende ruimte te scheppen tussen risico bron en de personen of objecten die risico lopen (kwetsbare of beperkt kwetsbare objecten) moeten vaak afstanden in acht worden genomen. Ook ontwikkelingsmogelijkheden die ingrijpen in de personendichtheid kunnen om onderzoek vragen.

Aan de Julianastraat is een verkooppunten voor motorbrandstoffen aanwezig waar voorheen ook lpg werd verkocht. De lpg verkoop is al geruime tijd gestaakt. Zodoende vormt het verkooppunt voor motorbrandstoffen geen belemmering voor de voorgestane ontwikkeling.

Volgens de risicokaart van de provincie Noord-Brabant blijkt dat het initiatief verder niet gelegen is in het invloedsgebied van risicovolle inrichtingen, van transportroutes en van leidingen. Vanuit het oogpunt van externe veiligheid worden geen belemmeringen voor de voorgestane ontwikkeling verwacht.

### <span id="page-15-0"></span>**4.5 Hinderlijke bedrijvigheid**

In de omgeving van het plangebied bevinden zich agrarische bedrijven met intensieve veehouderij. Rondom deze bedrijven liggen geurcontouren waarbinnen geen woning- bouwactiviteiten mogen worden ontplooid.

In het kader van het bestemmingsplan 'Lage Schoense, 3e fase' heeft een toetsing plaatsgevonden met betrekking tot de geurcontouren. De toetsing heeft plaatsgevonden op twee niveaus: via individuele beoordeling van geurcontouren en via een berekening van het cumulatieve effect. Uit de resultaten van de toetsing blijkt dat het plangebied niet valt binnen de geurcontour van één of meerdere agrarische bedrijven. Uit de geurkaart van de gemeente blijkt dat ook het cumulatieve effect geen belemmering vormtvoor de beoogde ontwikkeling.

### <span id="page-15-1"></span>**4.6 Kabels en leidingen**

In en nabij het plangebied zijn geen planologisch relevante kabels en leidingen aanwezig die een belemmering vormen voor de beoogde ontwikkeling.

### <span id="page-15-2"></span>**4.7 Water**

In het kader van het bestemmingsplan voor de Lage Schoense fase 2 is een water- huishoudkundig plan opgesteld. Dit plan heeft ook betrekking op Lage Schoense fase 3. In het waterhuishoudkundig plan worden twee alternatieven voor buffering van water aangegeven. Als voorkeursmodel is een percolatievoorziening in het centrale groengebied in het plangebied gecreëerd. Dit is zowel de buffer voor de tweede als de derde fase van Lage Schoense.

Overleg met het Waterschap heeft in het kader van de tweede fase van Lage Schoense reeds plaatsgevonden.

#### <span id="page-15-3"></span>**4.8 Flora en fauna**

In de Flora- en faunawet is de soortbeschermingsregeling uit de Europese Vogel- en Habitatrichtlijn volledig geïmplementeerd. Implementatie in bestemmingsplannen en dergelijke is dus in principe niet meer nodig. In verband met de uitvoerbaarheid van bestemmingsplannen dient echter wel rekening te worden gehouden met soortbescherming en met name met de aanwezigheid van beschermde soorten in het plangebied. Dit betekent concreet dat in bestemmingsplannen geen mogelijkheden moeten worden geboden voor ruimtelijke ontwikkelingen waarvan op voorhand in redelijkheid kan worden ingezien dat in het kader van de Flora- en faunawet geen ontheffing zal worden verleend.

In het kader van het bestemmingsplan 'Lage Schoense, 3e fase' heeft een quickscan flora en fauna plaatsgevonden. Een eerste globale beschouwing van het natuurloket (www.natuurloket.nl) laat zien dat in en rond de bebouwde kom van Boekel in zeer beperkte mate onderzoek heeft plaatsgevonden naar de aanwezigheid van beschermde soorten. Er zijn dan ook geen beschermde soorten uit de omgeving bekend. Uit provinciale karteergegevens met betrekking tot planten en vogels blijkt dat geen waarnemingen uit het plangebied of de directe omgeving bekend zijn. Uit een beschouwing van landelijke verspreidingsgegevens in de vorm van atlassen blijkt dat uit de ruimere omgeving allereerst een groot aantal zeer algemene beschermde soorten bekend is. Daarnaast komen in de omgeving soorten voor als eekhoorn, gewone dwergvleermuis en kleine modderkruiper die qua leefgebied sterk afhankelijk zijn van landschapsstructuren zoals opgaande beplantingen of waterlopen.

Het plangebied voor Lage Schoense 3e fase is in juni 2005 bezocht en beoordeeld op de mogelijke geschiktheid voor beschermde soorten. Het plangebied bestaat geheel uit agrarische percelen zonder belangwekkende landschapselementen zoals beplantingen e.d. Tevens staat er geen bebouwing ter plaatse van het plangebied. Enkele waterlopen en boombeplantingen aan de randen van het gebied blijven gehandhaafd.

Op basis van de ligging en het karakter van het plangebied kan worden aangenomen dat het een beperkte betekenis heeft voor flora en fauna. Belangwekkende beschermde soorten, die een belemmering voor het bestemmingsplan kunnen vormen, zijn niet te verwachten. Daarnaast is ook geen sprake van ruimtelijke ingrepen die een wezenlijke bedreiging voor flora en fauna kunnen vormen. Derhalve zijn geen belemmeringen vanuit de Flora- en faunawet voor het wijzigingsplan te verwachten.

#### <span id="page-16-0"></span>**4.9 Archeologie**

De plaats Boekel ligt aan de westkant van de Peelhorst. In dit gebied ligt een betrekkelijk dunne laag dekzand op Pleistoceen rivierzand, de middelhoge dekzandgronden. Vanwege de gunstige waterhuishouding werden dergelijke gronden het eerst door de landbouw in gebruik genomen. Boekel ligt op een combinatie van geomorfologische eenheden, namelijk een dekzandrug en plateauachtige horsten waarop esdekken liggen. Juist in gebieden waar deze esdekken zijn gelegen, is het belangrijk zorgvuldig met de archeologische belangen om te gaan.

Voor het plangebied van dit wijzigingsplan geldt een hoge of middelhoge archeologische verwachtingswaarde. Hiervoor is onder andere in het kader van het bestemmingsplan 'Lage Schoense, 3e fase' een archeologisch onderzoek verricht (d.d. januari 2000, voor Lage Schoense fase 2 en 3). Hierna worden de conclusies van het onderzoek beschreven.

De oppervlaktekartering en het karterend booronderzoek in het plangebied hebben geen aanwijzingen opgeleverd voor de aanwezigheid van archeologische resten onder het esdek. De archeologische verwachting voor het plangebied is laag. Als landbouwgrond kan het plangebied als zeer marginaal worden beschouwd. De hoge grindigheid, lage lemigheid en grove zandigheid van de Pleistocene ondergrond zijn geen gunstige omstandigheden voor het bedrijven van akkerbouw. Voor de locatiekeuze van nederzettingen en akkerarealen heeft in het verleden een voorkeur bestaan voor de relatief hooggelegen dekzandruggen (Roymans, 1999). Alleen het noordoostelijk deel van het plangebied zou hiervoor in aanmerking komen, maar ook hier zijn geen archeologische vondsten aangetroffen.'

'Op basis van het aangetroffen aardewerk en puin (in en op het esdek) en de aanwezigheid van een gebroken podzol kan worden geconcludeerd dat het plangebied pas na 1500 ontgonnen is. Sporen van oudere ontginningen kunnen worden verwacht in de nabijheid van de oude kern van Boekel. De resultaten van de oppervlaktekartering en het karterend booronderzoek zijn van dien aard dat geen archeologisch vervolgonderzoek nodig wordt geacht.'

# <span id="page-18-0"></span>**5 Uitvoerbaarheid**

# <span id="page-18-1"></span>**5.1 Maatschappelijke uitvoerbaarheid**

Het ontwerpwijzigingsplan 'Lage Schoense 3e fase, Goudsbloem fase 2' heeft in de periode van 5 juli 2016 tot en met 15 augustus voor een ieder ter inzage gelegen. Er zijn geen zienswijzen ingediend, ook niet door (overheids)instanties.

# <span id="page-18-2"></span>**5.2 Economische uitvoerbaarheid**

Wanneer met een wijzigingsplan een bouwplan, zoals gedefinieerd in artikel 6.2.1 Besluit ruimtelijke ordening, mogelijk wordt gemaakt, dient conform artikel 6.12 Wet ruimtelijke ordening een exploitatieplan te worden opgesteld. Deze eis geldt niet indien het kostenverhaal anderszins is verzekerd.

Aangezien in voorliggend geval het kostenverhaal is vastgelegd door middel van een anterieure overeenkomst tussen gemeente en initiatiefnemer, kan het opstellen van een exploitatieplan achterwege blijven.