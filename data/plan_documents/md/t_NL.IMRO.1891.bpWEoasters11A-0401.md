# **V a s t g e s t e l d - b e s t e m m i n g s p l a n**

**Oastersingel 11A, De Westereen** 

**A p r i l 2 0 1 8** 

1

Figuur 1 Ligging plangebied

| 1  |                 | Inleiding  4                         |  |
|----|-----------------|--------------------------------------|--|
| 2  |                 | Planologische situatie  6            |  |
| 3  | Beleidskader  7 |                                      |  |
|    | 3.1             | Rijksbeleid  7                       |  |
|    | 3.2             | Provinciaal beleid  7                |  |
|    | 3.3             | Gemeentelijk beleid  8               |  |
|    | 3.4             | Conclusie  8                         |  |
| 4  |                 | Overwegingen  9                      |  |
|    | 4.1             | Ruimtelijk  9                        |  |
|    | 4.2             | Water  9                             |  |
|    | 4.3             | Archeologie  9                       |  |
|    | 4.4             | Flora en fauna 11                    |  |
|    | 4.5             | Externe veiligheid  11               |  |
|    | 4.6             | Lucht  12                            |  |
|    | 4.7             | Geluid  12                           |  |
|    | 4.8             | Bodem  13                            |  |
| 5. |                 | Juridische toelichting  13           |  |
|    | 5.1             | Toelichting op de bestemmingen 13    |  |
| 6. |                 | Uitvoerbaarheid  14                  |  |
|    | 6.1             | Maatschappelijke uitvoerbaarheid  14 |  |
|    | 6.2             | Economische uitvoerbaarheid  14      |  |
|    | 6.3             | Vooroverleg  14                      |  |
| 7  |                 | Conclusie  15                        |  |

# **1 Inleiding**

In 2016 is er door aanvrager een vooroverleg ingediend om de bestaande woning Oastersingel 11A te mogen slopen en deze in zuidelijke richting te verplaatsen richting de Oastersingel. De huidige woning ligt nu op ruime afstand van de Oastersingel, terwijl de meeste woningen langs deze straat op kortere afstand van de weg staan. Omdat de voorgestelde locatie goed aansluit bij het bestaande bebouwingsbeeld en omdat er ruimtelijk geen bezwaren waren, heeft het college van burgemeester en wethouders besloten om in principe medewerking te willen verlenen aan het verzoek. In het voorliggende bestemmingsplan wordt deze principemedewerking verder vorm gegeven.

**Figuur 2 huidige situatie** 

# **2 Planologische situatie**

De projectlocatie valt binnen het bestemmingplan "De Westereen East" vastgesteld door de gemeenteraad op 1 juli 2009. De nieuwe woning is gepland op gronden die in dit plan de bestemming 'Agrarische doeleinden' hebben. De bijbehorende schuur is gepland op gronden met de bestemming 'Woondoeleinden'. De realisatie van de woning op gronden met de bestemming 'Agrarische doeleinden' is in strijd met zowel de gebruiks- als de bouwregels van deze bestemming.

Figuur 3 fragment plankaart

# **3 Beleidskader**

### **3.1 Rijksbeleid**

Op 13 maart 2012 is de 'Structuurvisie Infrastructuur en Ruimte' van kracht geworden. Voor de periode tot 2028 zijn hierin de ambities van het Rijk in drie rijksdoelen uitgewerkt, namelijk:

- Vergroten van de concurrentiekracht door versterking van de ruimtelijk-economische structuur van Nederland.
- Verbeteren van de bereikbaarheid.
- Zorgen voor een leefbare en veilige omgeving met unieke natuurlijke en cultuurhistorische waarden.

Deze drie rijksdoelen zijn nader uitgewerkt in de volgende 13 nationale belangen:

- 1. een excellente ruimtelijk-economische structuur van Nederland door een aantrekkelijk vestigingsklimaat in en goede internationale bereikbaarheid van de stedelijke regio's met een concentratie van topsectoren;
- 2. ruimte voor het hoofdnetwerk voor (duurzame) energievoorziening en energietransitie
- 3. ruimte voor het hoofdnetwerk voor vervoer van (gevaarlijke) stoffen via buisleidingen
- 4. efficiënt gebruik van de ondergrond
- 5. een robuust hoofdnet van wegen, spoorwegen en vaarwegen rondom en tussen de belangrijkste stedelijke regio's inclusief de achterlandverbindingen
- 6. betere benutting van de capaciteit van het bestaande mobiliteitssysteem
- 7. het instandhouden van het hoofdnet van wegen, spoorwegen en vaarwegen om het functioneren van het mobiliteitssysteem te waarborgen
- 8. verbeteren van de milieukwaliteit (lucht, bodem, water) en bescherming tegen geluidsoverlast en externe veiligheidsrisico's
- 9. ruimte voor waterveiligheid, een duurzame zoetwatervoorziening en kaders voor klimaatbestendige stedelijke (her)ontwikkeling
- 10. ruimte voor behoud en versterking van (inter)nationale unieke cultuurhistorische en natuurlijke kwaliteiten
- 11. ruimte voor een nationaal netwerk van natuur voor het overleven en ontwikkelen van flora- en faunasoorten
- 12. ruimte voor militaire terreinen en activiteiten
- 13. zorgvuldige afweging en transparante besluitvorming bij alle ruimtelijke en infrastructurele besluiten

Buiten deze nationale belangen hebben decentrale overheden meer beleidsvrijheid op het terrein van de ruimtelijke ordening gekregen. De verplaatsing van de woning Oastersingel 11A in De Westereen valt buiten de bovengenoemde nationale belangen. De gemeente krijgt hierin dan ook beleidsvrijheid.

#### **3.2 Provinciaal beleid**

Op 13 december 2006 is door Provinciale Staten van Fryslân het Streekplan 'Om de kwaliteit fan de romte' vastgesteld. Hierin is opgenomen dat toekomstig ruimtebeslag van woningen zoveel mogelijk beperkt moet worden, door nieuwe woningen indien mogelijk binnen het bestaande bebouwde gebied te realiseren. Door het bestaande bebouwde gebied optimaal te benutten, wordt bijgedragen aan een efficiënt gebruik van de ruimte en daarmee aan een duurzame ruimtelijke inrichting. Hierbij moet rekening worden gehouden met de ruimtelijke kwaliteiten en milieukwaliteiten van het bestaande bebouwde gebied. Hoewel er feitelijk geen sprake is van de toevoeging van een woning op het perceel Oastersingel 11A, maar van de vervanging van een bestaande woning voldoet het verzoek aan het provinciale beleid omdat de locatie gelegen is binnen het bestaande bebouwde gebied.

In de 'Verordening Romte' van de provincie Fryslân is geen beleid opgenomen voor het vervangen van woningen binnen bestaand bebouwd gebied.

#### **3.3 Gemeentelijk beleid**

De gemeente Dantumadiel heeft geen specifiek beleid voor het vervangen en verplaatsen van woningen binnen bestaand stedelijk gebied. De verzoeken worden per geval beoordeeld.

#### **3.4 Conclusie**

De ontwikkeling past zowel binnen het provinciale beleid. Vanuit het rijk en de gemeente is er geen specifiek beleid dat zich richt op het vervangen en verplaatsen van woningen binnen bestaand stedelijk gebied. De verzoeken worden per geval beoordeeld.

# **4 Overwegingen**

### **4.1 Ruimtelijk**

Ruimtelijk gezien zijn er voor omliggende woningen geen bezwaren om de woning in zuidelijke richting te verplaatsen. Het perceel waarop de woning gerealiseerd zal worden en afstand tot de in de nabijheid gelegen woningen is zodanig groot dat deze woningen door de verplaatsing niet in hun gebruiksmogelijkheden worden belemmerd. De nieuwe woning komt door de verplaatsing ook op grotere afstand van het aan de achterzijde gelegen bedrijventerrein te liggen, hetgeen het woon- en leefklimaat ten goede komt.

#### **4.2 Water**

In het Besluit ruimtelijke ordening (Bro) is uitdrukkelijk bepaald dat in de toelichting bij bestemmingsplannen inzicht verkregen moet worden in de gevolgen van het bestemmingsplan voor de waterhuishouding. De waterbeheerder in het plangebied is Wetterskip Fryslân. Voor het overleg op grond van artikel 3.1.1. van het Bro wordt Wetterskip Fryslân gevraagd het voorliggende bestemmingsplan te beoordelen en een advies voor de watertoets te geven. Voor deze beoordeling is als format de digitale watertoets ontwikkeld. Met de digitale watertoets kunnen watertoetsen worden aangevraagd voor alle ruimtelijke plannen. De digitale watertoets bepaalt welke procedure moet worden doorlopen voor de watertoets.

Er zijn drie procedures mogelijk:

- geen waterschapsbelang: de procedure "geen waterschapsbelang" wordt gevolgd voor ruimtelijke plannen die geen invloed hebben op het watersysteem. Deze procedure is van toepassing voor functiewijzigingen zoals een agrarisch bedrijf dat een woonbestemming krijgt. Voor deze plannen is een kort wateradvies voldoende en is geen overleg met het waterschap nodig. Het wateradvies wordt verstrekt via de email. Het waterschap ontvangt een melding van de aanvraag.
- korte procedure: de "korte procedure" wordt gevolgd voor ruimtelijke plannen met een beperkte invloed op het watersysteem zoals een uitbreiding van een bestaande woning. Voor deze plannen volstaat een standaard wateradvies en is geen overleg met het waterschap nodig. Een standaard wateradvies wordt verstrekt via de email. Het waterschap ontvangt een melding van de aanvraag.
- normale procedure: de "normale procedure" wordt gevolgd voor ruimtelijke plannen met een niet te verwaarlozen invloed op het watersysteem zoals uitbreidingen met meerdere woningen. De aanpassingen van het watersysteem moeten in overleg met het waterschap worden bepaald. Het waterschap ontvangt de aanvraag van de digitale watertoets en neemt binnen een paar weken contact met de gemeente op om een afspraak te maken voor overleg.

Op 16 oktober 2017 is de watertoets uitgevoerd. De uitkomst is dat de korte procedure moet worden gevolgd. Het plan Oastersingel 11A, De Westereen heeft een beperkte invloed op de wateraspecten die van belang kunnen zijn bij ruimtelijke plannen. Dit betekent dat de beperkte invloed van het plan kan worden opgevangen met standaard maatregelen die vermeld staan in de leidraad watertoets. De watertoets is als bijlage 1 aan dit bestemmingsplan toegevoegd.

#### **4.3 Archeologie**

Om na te gaan of er archeologische waarden kunnen worden geschaad bij de werkzaamheden voor de bouw van een nieuwe recreatiewoning is de Friese Monumentenkaart Extra (Famke) geraadpleegd. Deze kaart geeft voor de gehele provincie Fryslân de archeologische verwachtingswaarde aan voor twee verschillende tijdsperiodes: de steentijd-bronstijd en de ijzertijdmiddeleeuwen.

#### Steentijd-bronstijd

Ten aanzien van de steentijd-bronstijd is het perceel aangeduid met 'karterend onderzoek 2'. In deze gebieden kunnen zich op enige diepte archeologische lagen uit de steentijd bevinden, die zijn afgedekt door een veen- of kleidek. Mochten zich hier archeologisch resten bevinden, dan zijn deze waarschijnlijk goed van kwaliteit. De provincie beveelt daarom aan om bij ingrepen van meer dan 2500m² een karterend (boor)onderzoek uit te laten voeren, waarbij minimaal zes boringen per hectare worden gezet, met een minimum van zes boringen voor gebieden kleiner dan een hectare. De resultaten van een dergelijk karterend booronderzoek kunnen bijvoorbeeld inzicht geven aanwezigheid van dekzandkopjes of -ruggen, waarop zich archeologisch resten kunnen bevinden. Het booronderzoek dient zich vooral te richten op de aanwezigheid van podzol en het microreliëf van het zand onder het veen- of kleidek. Mochten zich in de gebieden dekzandkoppen of -ruggen bevinden, dan wordt aanbevolen een waarderend onderzoek te laten verrichten op de gevonden koppen. De resultaten kunnen ook uitwijzen dat de voorgenomen ingreep niet bezwaarlijk is, of met welke randvoorwaarden in het plan rekening dient te worden gehouden. Omdat de ruimtelijke ingreep in dit geval ruim onder de 2500 m² blijft, is nader archeologisch onderzoek niet noodzakelijk.

Figuur 4 Fragment archeologische kaart steentijd- bronstijd

#### IJzertijd-middeleeuwen

Ten aanzien van de ijzertijd-middeleeuwen is de projectlocatie aangeduid met: 'karterend onderzoek 3'. In deze gebieden kunnen zich archeologische resten bevinden uit de periode ijzertijd middeleeuwen. Het gaat hier dan met name om vroeg en vol-middeleeuwse veenontginningen. Daarbij bestaat de kans dat er zich huisterpjes uit deze tijd in het plangebied bevinden. Ook de wat oudere boerderijen kunnen archeologische sporen of resten afdekken, hoewel de veengronden eromheen al afgegraven zijn. De provincie beveelt aan om bij ingrepen van meer 5000m² een historisch en karterend onderzoek te verrichten, waarbij speciale aandacht moet worden besteed aan eventuele Romeinse sporen en/of vroeg-middeleeuwse ontginningen. Mochten er, als gevolg van het karterend archeologisch onderzoek, een of meerdere vindplaatsen worden aangetroffen, dan zal uit nader (waarderend) onderzoek moeten blijken hoe waardevol deze vindplaatsen zijn. De aard van dit waarderend (vervolg)onderzoek hangt af van het type aangetroffen vindplaats, en de strategie van onderzoek dient te worden bepaald door het desbetreffende onderzoeksbureau. Indien de vindplaats een nieuw aangetroffen terp betreft, geldt het advies: 'waarderend onderzoek op terpen'. De resultaten van het karterend onderzoek kunnen ook uitwijzen dat de voorgenomen ingreep niet bezwaarlijk is, of met welke randvoorwaarden in het plan rekening dient te worden gehouden. Mocht het plangebied een bebouwde kom betreffen, dan dient in de onderzoeksstrategie rekening te worden gehouden met recente verstoringen die zich kunnen hebben voorgedaan. Omdat de ruimtelijke ingreep in dit geval ruim onder de 5000 m² blijft, is nader archeologisch onderzoek niet noodzakelijk.

Figuur 5 fragment archeologische kaart ijzertijd-middeleeuwen

Bezien vanuit het oogpunt van archeologie is het plan uitvoerbaar, er is geen nader archeologisch onderzoek noodzakelijk.

#### **4.4 Flora en fauna**

Het plangebied bestaat uit tuin / erf / grasland met alleen algemene dier- en plantensoorten. Het erf en de tuin zijn regulier in gebruik en ook het grasland kent een relatief intensief beheer. Naar verwachting komen door deze gebruikssituatie op het perceel alleen algemene dier- en plantensoorten voor. De ruimtelijk ingreep betreft het bouwen op een relatief klein deel van het perceel en bovendien in aansluiting op de bestaande bebouwing. De verwachting is dat, gezien de huidige inrichting van het gebied en de geringe omvang van de ingreep, er geen negatieve gevolgen zullen ontstaan voor natuurwaarden in het gebied. Een ecologisch onderzoek is dan ook niet noodzakelijk. Vanuit het oogpunt van ecologie mag het plan uitvoerbaar worden geacht.

#### **4.5 Externe veiligheid**

Externe veiligheid gaat om het beperken van de kans op en het effect van een ernstig ongeval voor de omgeving door:

- − het gebruik, de opslag en productie van gevaarlijke stoffen (inrichtingen);
- − het transport van gevaarlijke stoffen (wegen, buisleidingen, waterwegen en spoorwegen);
- − het gebruik van luchthavens.

 Het externe veiligheidsbeleid richt zich op het beperken van de risico's voor de burger door bovengenoemde activiteiten. Het externe veiligheidsbeleid is verankerd in diverse wet- en regelgeving. Voor het bestemmingsplan zijn de volgende besluiten relevant waaraan getoetst dient te worden:

- − Besluit externe veiligheid inrichtingen (Bevi);
- − Circulaire Risiconormering vervoer gevaarlijke stoffen (cRNVGS);
- − Besluit externe veiligheid buisleidingen (Bevb).

Risicobronnen kunnen worden opgesplitst in:

- − inrichtingen waar risicovolle activiteiten plaatsvinden;
- − transportroutes van gevaarlijke stoffen;
- − buisleidingen.

Conform de professionele risicokaart ligt er een risico-contour over het plangebied. Deze contour is een gevolg van de opslag van chloor bij het zwembad in De Westereen. Dit zwembad is echter niet meer als zodanig in functie, waardoor deze contour niet meer actueel is. Verder zijn er binnen en buiten het plangebied geen risicobronnen aanwezig waarvan de risicocontouren of de invloedsgebieden over het plangebied lopen. De wet- en regelgeving betreffende externe veiligheid heeft dan ook geen gevolgen voor dit bestemmingsplan. Het aspect externe veiligheid staat niet in de weg aan de uitvoerbaarheid van het plan.

#### **4.6 Lucht**

In hoofdstuk 5 van de Wet milieubeheer is de regelgeving met betrekking tot luchtkwaliteit vastgelegd. In artikel 5.16 is opgenomen dat bestuursorganen bevoegdheden, zoals het vaststellen van een bestemmingsplan of het verlenen van een omgevingsvergunning voor het afwijken van het bestemmingsplan, mogen uitoefenen wanneer sprake is van één van de volgende gevallen:

- 1. Er is geen sprake van een (dreigende) overschrijding van de grenswaarden.
- 2. De concentratie van de desbetreffende stoffen in de buitenlucht verbetert of blijft ten minste gelijk.
- 3. Het plan draagt 'niet in betekenende mate' bij aan de concentratie van de desbetreffende stof-fen in de buitenlucht.
- 4. De ontwikkeling is opgenomen in een vastgesteld programma, zoals het Nationaal Samenwerkingsprogramma Luchtkwaliteit (NSL).

Voorliggend bestemmingsplan betreft de realisatie / vervanging van een woning. Van een toevoeging van een woning is geen sprake, omdat er al een woning op het perceel aanwezig is die gesloopt wordt. Omdat het vervangende nieuwbouw betreft, worden er geen nieuwe ontwikkelingen mogelijk gemaakt en heeft dit plan dus geen gevolgen voor de luchtkwaliteit. Hiermee wordt voldaan aan artikel 5.16 lid b van de Wet milieubeheer. De luchtkwaliteitseisen leveren derhalve geen belemmeringen op voor de vaststelling van dit bestemmingsplan.

#### **4.7 Geluid**

Omdat sprake is van een nieuw te realiseren geluidgevoelige bestemming, dient een akoestisch onderzoek uitgevoerd te worden naar de geluidbelasting op de gevels vanwege railverkeerslawaai op de spoorlijn Leeuwarden – Groningen. Ook is de nieuwe woning gelegen binnen het aandachtsgebied van de Roazeloane, Reidflechter en Oastersingel. De geluidbelasting vanwege het weg- en railverkeer dient getoetst te worden aan de grenswaarden uit de Wet geluidhinder.

Op 7 februari 2017 is door het Geluidburo een Akoestisch Onderzoek uitgevoerd naar de geluidbelasting op de gevels van de nieuw te realiseren woning aan de Oastersingel 11a in De Westereen. Op basis van de resultaten van het onderzoek kunnen de volgende conclusies getrokken worden:

- De geluidbelasting vanwege wegverkeer is ter plaatse van de gevels van de te realiseren woning is overal lager dan de voorkeursgrenswaarde van 48 dB;
- De geluidbelasting vanwege het spoor is ter plaatse van de gevels van de te realiseren woning is overal lager dan de voorkeursgrenswaarde van 55 dB;
- Er is geen reden tot nader onderzoek naar de geluidwering van de gevels van de nieuw te bouwen woning. Het is niet noodzakelijk aanvullende gevelweringsmaatregelen te treffen om te kunnen voldoen aan de in het Bouwbesluit 2012 gestelde eisen ten aanzien van de karakteristieke gevelwering.
- De geluidbelasting vanwege de Roazeloane en de spoorlijn Leeuwarden Groningen vormt geen belemmering voor de realisatie van de nieuwe woning aan de Oastersingel 11a in De Westereen.

Het akoestisch onderzoek is als bijlage 2 aan dit bestemmingsplan toegevoegd. De uitvoerbaarheid van het plan wordt niet door geluidsaspecten belemmerd.

#### **4.8 Bodem**

Door Van der Poel BV is een verkennend milieukundig bodemonderzoek uitgevoerd ter plaatse van het projectgebied aan de Oastersingel 11a te De Westereen. Deze is als bijlage toegevoegd. Doel van het onderzoek is een indruk te krijgen over de eventuele aanwezigheid van verontreinigingen in de grond en in het grondwater van het onderzoeksterrein. Dit gebeurt om te bepalen of er vanuit milieuhygiënisch oogpunt belemmeringen bestaan voor het toekomstige gebruik van de locatie (nieuwbouw woning met schuur).

Uit de onderzoeksresultaten blijkt dat in de bovengrond en het grondwater overschrijdingen van de achtergrond‐ en streefwaarden uit de Wet bodembescherming zijn aangetoond. De onderzoekshypothese, zijnde een onverdachte locatie, is hiermee derhalve verworpen. Gezien de aard en de concentraties van de aangetoonde parameters in relatie tot de bestemming van het terrein, wordt geconcludeerd dat verhoogde risico's voor de volksgezondheid en/of het milieu op basis van de aangetoonde milieu hygiënische bodemkwaliteit, niet te verwachten zijn. De resultaten van het onderzoek vormen dan ook geen aanleiding tot nader onderzoek en zijn geen milieu hygiënische belemmering in relatie tot de bestemming van het terrein. Het bodemonderzoek is als bijlage 3 aan dit bestemmingsplan toegevoegd. De uitvoerbaarheid van het plan wordt niet door de kwaliteit van de bodem belemmerd.

# **5. Juridische toelichting**

#### **5.1 Toelichting op de bestemmingen**

#### Wonen

De bestemming is gericht op woningen, al dan niet in combinatie met ruimten voor een aan-huisverbonden beroep. De toegestane beroepen zijn gelimiteerd aan een bij de planregels opgenomen bijlage.

In de gebruiksregels is expliciet aangeven dat vrijstaande ondergeschikte gebouwen niet gebruikt mogen worden ten behoeve van bewoning, een aan-huis-verbonden beroep, winkel en bedrijfsruimten. Daarnaast is niet-permanente bewoning uitgesloten, evenals het gebruik van gebouwen ten behoeve van seksinrichtingen en koffiehuizen/coffeeshops.

#### Tuin

De voortuinen in de woongebieden zijn bestemd als "tuin". Op deze gronden mogen geen gebouwen worden gebouwd. Alleen erkers tot een breedte van ten hoogste 50% van de breedte van de voorgevel van het hoofdgebouw en tot een diepte van ten hoogste 1 m en een bouwhoogte van ten hoogste de bovenzijde van de afgewerkte vloer van de tweede bouwlaag van het hoofdgebouw waaraan gebouwd wordt, zijn toegestaan.

Overige bouwwerken, geen gebouwen zijnde, mogen uitsluitend worden gebouwd voor zover deze vergunningvrij zijn. In uitzonderingssituaties kan middels een wijzigingsbevoegdheid onder voorwaarden medewerking worden verleend tot het deels bebouwen van deze gronden.

# **6. Uitvoerbaarheid**

#### **6.1 Maatschappelijke uitvoerbaarheid**

In het kader van de bestemmingsplan procedure zoals bepaald in de Wet ruimtelijke ordening en de Algemene wet bestuursrecht, ligt het ontwerpbestemmingsplan zes weken ter inzage. Binnen deze termijn kan een ieder zijn/haar zienswijzen over het bestemmingsplan geven. In deze periode zijn geen zienswijzen ingediend.

#### **6.2 Economische uitvoerbaarheid**

Bij de voorbereiding van een bestemmingsplan dient op grond van artikel 3.1.6 eerste lid, sub f van het Bro onderzoek plaats te vinden naar de uitvoerbaarheid van het plan. In het onderhavige geval zijn de kosten samenhangend met de uitvoering van het verzoek voor rekening van de aanvrager. In artikel 6.12 eerste lid van de Wet ruimtelijke ordening is bepaald dat de gemeenteraad een exploitatieplan vaststelt voor gronden waarop een bij algemene maategel van bestuur aangewezen bouwplan is voorgenomen. In afwijking van deze bepaling kan de gemeenteraad bij het besluit tot vaststelling besluiten geen exploitatieplan vast te stellen. Omdat in dit geval de kosten samenhangend met de uitvoering van het verzoek voor rekening van de aanvrager zijn, heeft de gemeente ervoor gekozen om geen exploitatieplan vast te stellen.

### **6.3 Vooroverleg**

Volgens artikel 3.1.1 van het Bro pleegt het bestuursorgaan dat belast is met de voorbereiding van een bestemmingsplan daarover overleg met de besturen van betrokken gemeenten en waterschappen, en diensten van provincie en Rijk, die betrokken zijn met de zorg voor de ruimtelijke ordening of belast zijn met de behartiging van belangen welke in het plan in het geding zijn.

Versnelling van besluitvormingsprocedures is één van de doelstellingen van de Wet ruimtelijke ordening. Als mogelijke vertrager in de procedure is het vooroverleg genoemd. Het overleg dient dan ook beperkt te blijven tot die overheidsinstanties waarmee overleg werkelijk noodzakelijk is om te voorkomen dat de taak of verantwoordelijkheid van het andere overheidsorgaan ontoelaatbaar wordt beperkt, of dat het door dat orgaan te behartigen belangen wordt benadeeld. Indien het gaat om een (ontwerp)-bestemmingsplan van geringe omvang dan wel in planologisch opzicht ondergeschikt belang, kan de gemeente afzien van het overleg. Het Rijk en de provincie hebben gecategoriseerd in welke gevallen het overleg wel of niet nodig is.

#### Rijk

Op 22 december 2011 heeft de directeur-generaal Ruimte van het Ministerie van Infrastructuur en Milieu de gemeenten nader geïnformeerd over de beëindiging van een aantal taken die voorheen door de Inspectie van het voormalige Ministerie van Volkshuisvesting, Ruimtelijke Ordening en Milieubeheer werden uitgevoerd. In deze brief wordt onder andere aangegeven dat het Rijk tijdens het opstellen en vaststellen van bestemmingsplannen niet meer zal toetsen op een concrete doorwerking van nationale belangen. De bestemmingsplannen hoeven daarom niet meer te worden gemeld bij de (voormalige) VROM-Inspectie.

Rijksdiensten die direct belanghebbende zij bij gemeentelijke plannen moeten deze plannen nog wel vooraf kunnen beoordelen vanuit hun rol als direct belanghebbende. Het gaat dan om voorontwerp bestemmingsplannen die van invloed kunnen zijn op de directe belangen waarvoor de betrokken rijksdiensten verantwoordelijk zijn. Omdat dit bestemmingsplan geen invloed heeft de op rijksbelangen, is vooroverleg met de rijksdiensten niet noodzakelijk geacht.

#### Provincie

Gedeputeerde Staten (GS) van de provincie Fryslân hebben bij brief van 25 november 2014 aangegeven voor welke plannen of projecten het vooroverleg in het kader van onder meer ontwerp bestemmingsplannen achterwege kan blijven. Niet elk plan of project raakt immers een provinciaal belang.

Het uitgangspunt van de provincie is: niet meer overleg dan nodig is teneinde de ambtelijke en bestuurlijke lasten laag te houden, maar voldoende om bestuurlijke problemen bij tegengestelde belangen te voorkomen. Overleg is niet noodzakelijk als het gaat om vervanging van één woning in bestaand bebouwd gebied. Vooroverleg met de provincie is daarom niet noodzakelijk geacht.

#### Wetterskip

Het Wetterskip Fryslân heeft per 19 juli 2010 de digitale watertoets geïntroduceerd. Voor eenvoudige plannen, zoals het bestemmingsplan Oastersingel 11A in De Westereen, vervangt het invullen van de digitale watertoets het vooroverleg met het Wetterskip. Het onderliggende bestemmingsplan valt onder de "normale procedure", zoals omschreven in paragraaf 3. Het wateradvies van het Wetterskip is bekendgemaakt aan de aanvrager van de bestemmingsplanherziening en in bijlage 1 bij deze toelichting gevoegd.

# **7 Conclusie**

Op basis van bovenstaande overwegingen wordt geconcludeerd dat er geen ruimtelijke of andere bezwaren zijn om medewerking te verlenen aan de herbouw en verplaatsing van de woning aan de Oastersingel 11A in De Westereen.